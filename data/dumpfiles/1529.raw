   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Μάρκος Μπότσαρης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Μάρκος Μπότσαρης, ελαιογραφία στο
   Εθνικό Αρχαιολογικό Μουσείο

   Ο Μάρκος Μπότσαρης (1788-21 Αυγούστου 1823)
   ήταν Σουλιώτης (Αρβανίτης) ήρωας της
   Ελληνικής Επανάστασης του 1821.

   Πίνακας περιεχομένων

     * 1 Δράση του Μπότσαρη
     * 2 Εθνικός ήρωας
     * 3 Παραπομπές
     * 4 Πηγές

[Επεξεργασία] Δράση του Μπότσαρη

   Γεννήθηκε στο Σούλι και ήταν ο δεύτερος
   γιος του Κίτσου Μπότσαρη, μιας από τις
   επιφανέστερες μορφές του Αγώνα. Ύστερα
   από την πτώση του Σουλίου, πήγε στην
   Κέρκυρα μαζί με άλλους Σουλιώτες όπου
   κατατάχτηκε ως υπαξιωματικός στο
   ηπειρωτικό σώμα που συγκρότησαν οι
   Γάλλοι. Το 1814 έγινε μέλος της Φιλικής
   Εταιρίας.

   [IMG]
   [IMG]
   Ο θάνατος του Μάρκου Μπότσαρη
   Πίνακας από τον Ludovico Lipparini, που βρίσκεται
   στο μουσείο της Τεργέστης στην Ιταλία

   Αρχικά ο Μάρκος Μπότσαρης, μαζί με τον
   θείο του Νότη, αγωνιζόταν στο πλευρό των
   σουλτανικών δυνάμεων εναντίον του
   τυράννου της Ηπείρου, του Αλή Πασά,
   επειδή είχαν πάρει την υπόσχεση ότι θα
   ξαναγυρνούσαν στην πατρίδα τους.
   Βλέποντας ότι οι Τούρκοι αθετούσαν την
   υπόσχεση τους, όταν ο Αλή Πασάς
   πολιορκήθηκε από τα σουλτανικά
   στρατεύματα στα τέλη του 1820, ο Μπότσαρης
   ήρθε σε συνεννόηση μαζί του και ζήτησε
   τον επαναπατρισμό των Σουλιωτών, με
   αντάλλαγμα να βοηθήσουν τον Αλή στον
   αγώνα εναντίον των στρατευμάτων του
   Σουλτάνου, πράγμα που έγινε. Πρώτη του
   επιτυχία ήταν η νίκη στους Καμψάδες και
   στα Πέντε Πηγάδια και η κατάληψη των
   φρουρίων της Ρηγιάσας και της Ρινιάσσας.
   Ακολούθησαν οι νικηφόρες μάχες στο
   Κομπότι της Άρτας (3 Ιουλίου 1821) και στην
   Πλάκα, που του έδωσαν τον τίτλο του
   αρχιστράτηγου της Δυτικής Στερεάς
   Ελλάδας. Μάλιστα το γεγονός αυτό
   προκάλεσε την αντιζηλία των άλλων
   οπλαρχηγών κάτι το οποίο εξόργισε τον
   Μπότσαρη, ο οποίος μπροστά τους έσκισε
   το χαρτί του διορισμού του λέγοντας:
   "Όποιος είναι άξιος παίρνει το δίπλωμα
   αύριο μπροστά στον Εχθρό". Αυτή η
   μεγαλοπρεπής πράξη του αποδεικνύει την
   ανιδιοτέλειά του και την αγάπη του για
   την πατρίδα. Επίσης έλαβε μέρος στη μάχη
   του Πέτα που κατέληξε σε καταστροφή, ενώ
   βρέθηκε μεταξύ των υπερασπιστών του
   Μεσολογγίου στην πρώτη του πολιορκία
   στα τέλη του 1822, όπου παρασύροντας τους
   Τούρκους σε πλαστές συνομιλίες έδωσε
   χρόνο στους πολιορκημένους να
   ενισχύσουν τις οχυρώσεις.

   Το καλοκαίρι του 1823 προσπάθησε να
   ανακόψει το δρόμο στα τουρκαλβανικά
   στρατεύματα που επέδραμαν προς την
   δυτική Ρούμελη. Τη νύχτα της 21ης
   Αυγούστου, επικεφαλής 350 Σουλιωτών,
   επιτέθηκε κατά των 4.000 Αλβανών του
   Μουσταή Πασά της Σκόδρας, που είχαν
   στρατοπεδεύσει στο Κεφαλόβρυσο του
   Καρπενησίου, στη μάχη που έμεινε γνωστή
   ως Μάχη του Κεφαλόβρυσου. Παρά τον
   αρχικά ελαφρύ τραυματισμό, συνέχισε να
   πολεμάει και κατάφερε να νικήσει τον
   Μουσταή. Όμως μια τουρκική σφαίρα τον
   άφησε νεκρό. Τότε οι Σουλιώτες, αν και
   νίκησαν, διέκοψαν τον αγώνα, παρέλαβαν
   τα λάφυρα και τον αρχηγό τους και πήγαν
   στο Μεσολόγγι όπου τον ενταφίασαν.

[Επεξεργασία] Εθνικός ήρωας

   [IMG]
   [IMG]
   Ο τάφος του Μάρκου Μπότσαρη στο
   Μεσολόγγι, φιλοτεχνημένος από τον Γάλλο
   γλύπτη David d'Angers

   Ο Μάρκος Μπότσαρης έμεινε στην ιστορία
   για την ανδρεία του και τη σημαντική
   συμβολή του στον Αγώνα για την
   ανεξαρτησία των Ελλήνων και δίκαια
   θεωρείται εθνικός ήρωας.

   Πολλοί Φιλέλληνες που επισκέφθηκαν την
   Ελλάδα, θαύμασαν την ανδρεία του
   Μπότσαρη, ενώ πολλοί ποιητές έγραψαν
   ποιήματα γι' αυτόν. Ο Fitz-Greene Halleck,
   Αμερικάνος ποιητής, έγραψε ένα ποίημα με
   τίτλο MARCO BOZZARIS^[1], ενώ ο Ελβετός ποιητής
   Juste Olivier έγραψε επίσης ένα ποίημα-έπαινο
   προς τιμήν του, το 1825. Επίσης ο εθνικός
   ποιητής της Ελλάδας, ο Διονύσιος
   Σολωμός, αφιέρωσε μία από τις ωδές του
   στο Μάρκο Μπότσαρη. Ένας σταθμός του
   μετρό του Παρισιού (σταθμός Botzaris) έχει
   ονομαστεί προς τιμήν του.

   Ο γιος του, Δημήτριος Μπότσαρης, ο οποίος
   γεννήθηκε το 1814, έγινε στρατιωτικός και
   διατέλεσε υπουργός Στρατιωτικών το 1859
   και 1866-1877, ενώ οργάνωσε το Μετοχικό
   Ταμείο Στρατού. Πέθανε στις 17 Αυγούστου
   1871 στην Αθήνα.

   Η κόρη του Μπότσαρη, Κατερίνα "Ρόζα"
   Μπότσαρη, ήταν στην υπηρεσία της
   Βασίλισσας της Ελλάδος Αμαλίας.

[Επεξεργασία] Παραπομπές

    1. ↑ http://www.poetry-archive.com/h/marco_bozzaris.html - στα
       Αγγλικά

[Επεξεργασία] Πηγές

   Commons logo
   Τα Κοινά έχουν πολυμέσα σχετικά με το
   θέμα
   Μάρκος Μπότσαρης

   Βιβλιογραφία

     * Εγκυκλοπαίδεια Υδρία-Cambridge-Ήλιος

   Εξωτερικοί σύνδεσμοι

     * Βουλή των Ελλήνων

                     Στοιχεία προσώπου
   ΟΝΟΜΑ                            Μπότσαρης, Μάρκος
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ
   ΗΜΕΡΟΜΗΝΙΑ ΓΕΝΝΗΣΗΣ
   ΕΤΟΣ ΓΕΝΝΗΣΗΣ             1788
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ ΘΑΝΑΤΟΥ   21 Αυγούστου
   ΕΤΟΣ ΘΑΝΑΤΟΥ               1823
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%9C%CE%AC%CF%81%CE%BA%CE%BF%CF%82_%CE%9C%CF%80%CF%8C%CF%84%CF%83%CE%B1%CF%81%CE%B7%CF%82"
   Κατηγορίες: Θάνατοι το 1823 | Αγωνιστές του
   1821 | Αρματολοί | Σουλιώτες | Αρβανίτες |
   Οικογένεια Μπότσαρη | Γεννήσεις το 1788

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Deutsch
     * English
     * Français
     * Magyar
     * Shqip
     * Svenska
     * Українська

     * Τελευταία τροποποίηση 17:23, 9 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
