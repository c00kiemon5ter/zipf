   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Άντον Κάλτσεφ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Άντον Κάλτσεφ

   Ο Άντον Κάλτσεφ (Ζούζελστι, σημερινό
   Σπήλαια Καστοριάς, 1910 – Θεσσαλονίκη, 27
   Αυγούστου 1948) ήταν βούλγαρος
   στρατιωτικός, ο οποίος έδρασε στην
   ελληνική Μακεδονία κατά τον Β΄
   Παγκόσμιο Πόλεμο ως απεσταλμένος της
   βουλγαρικής κυβέρνησης με σκοπό την
   υποκίνηση του σλαβικού στοιχείου και
   την προσάρτησή της στη Βουλγαρία.

   Ο Κάλτσεφ γεννήθηκε το 1910 στο χωριό
   Ζούζελτσι, μετέπειτα Σπήλαια, κοντά στην
   Καστοριά. Μετά την προσάρτηση της
   Μακεδονίας στην Ελλάδα ως συνέπεια των
   Βαλκανικών Πολέμων, η οικογένειά του
   μετοίκησε στη Βουλγαρία. Σπούδασε
   οικονομικά στη Γερμανία και αργότερα
   αναγορεύτηκε υφηγητής του
   Πανεπιστημίου της Κύριλλος και Μεθόδιος
   της Βουλγαρίας.

   Το 1940 επέστρεψε στη Βουλγαρία και
   κατετάγη ως έφεδρος αξιωματικός στον
   Βουλγαρικό Στρατό. Το 1941 στάλθηκε ως
   υπολοχαγός από τον Τσάρο της Βουλγαρίας
   Μπόρις Γ΄ στην κατεχόμενη από τις
   δυνάμεις του Άξονα ελληνική Μακεδονία,
   όπου οργάνωσε την παραστρατιωτική
   οργάνωση Οχράνα, η οποία έδρασε κυρίως
   στις περιοχές Καστοριάς, Φλώρινας και
   Έδεσσας. Είναι επίσης ένας εκ των
   ιδρυτών της Βουλγαρικής Λέσχης
   Θεσσαλονίκης, στην οποία συμμετείχαν
   πρώην έλληνες πολίτες που έλαβαν
   βουλγαρική υπηκοότητα στην διάρκεια της
   Κατοχής. Με την οργάνωσή του ανέλαβε
   ένοπλη δράση με σκοπό την προσάρτηση της
   Μακεδονίας στη Βουλγαρία.

   Με την απελευθέρωση των Βαλκανίων από
   τους Γερμανούς, ο Καλτσεφ συνελήφθη από
   γιουγκοσλάβους παρτιζάνους, οι οποίοι
   τον παρέδωσαν στον ΕΛΑΣ ως συνεργάτη των
   κατακτητών της Ελλάδας. Ο ΕΛΑΣ στην
   συνέχεια τον παρέδωσε στις ελληνικές
   Αρχές. Τον Μάιο του 1948, ο Κάλτσεφ
   δικάσθηκε στην Θεσσαλονίκη από έκτακτο
   στρατοδικείο για εγκλήματα πολέμου με
   βάση τη νομοθεσία περί δωσιλόγων (6η
   Συντακτική Πράξη του 1945). Καταδικάστηκε
   σε θάνατο και εκτελέστηκε στην
   Θεσσαλονίκη τα ξημερώματα της 27ης
   Αυγούστου 1948.

                       Στοιχεία προσώπου
   ΟΝΟΜΑ                    Κάλτσεφ Άντον
   ΑΛΛΑ ΟΝΟΜΑΤΑ       Άντον Κάλτσεφ
   ΜΙΚΡΗ ΠΕΡΙΓΡΑΦΗ Βούλγαρος στρατιωτικός
                                 και πανεπιστημιακός
   ΗΜΕΡΟΜΗΝΙΑ
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1910
   ΤΟΠΟΣ ΓΕΝΝΗΣΗΣ   Ζούζελτσι, Οθωμανική
                                 Αυτοκρατορία
   ΗΜΕΡΟΜΗΝΙΑ          27 Αυγούστου
   ΘΑΝΑΤΟΥ
   ΕΤΟΣ ΘΑΝΑΤΟΥ       1948
   ΤΟΠΟΣ ΘΑΝΑΤΟΥ     Θεσσαλονίκη, Ελλάδα

   Ανακτήθηκε από
   "http://el.wikipedia.org/wiki/%CE%86%CE%BD%CF%84%CE%BF%CE%BD_%CE%9A%CE%AC%CE%BB%CF%84%CF%83%CE%B5%CF%86"
   Κατηγορίες: Γεννήσεις το 1910 | Θάνατοι το
   1948 | Βούλγαροι στρατιωτικοί | Νεότερη
   ελληνική ιστορία | Μακεδονία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * English

     * Τελευταία τροποποίηση 21:58, 18
       Σεπτεμβρίου 2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
