   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Γόρτυνα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 35°3′48″N 24°56′49″E﻿ / ﻿35.06333, 24.94694

   [IMG]
   [IMG]
   Άποψη του αρχαιολογικού χώρου της Γόρτυνας

   Η Γόρτυνα ήταν αρχαία πόλη και αρχαιολογικός χώρος σήμερα της Κρήτης, 45
   χιλιόμετρα νότια του Ηρακλείου. Η Γόρτυνα, η οποία αποτέλεσε την
   πρωτεύουσα της Κρήτης και της Κυρηναϊκής κατά την Ρωμαϊκή εποχή,
   κατοικήθηκε το 3000 π.Χ. περίπου και γνώρισε άνθηση κατά τη Μινωική
   περίοδο, μεταξύ του 1600 – 1100 π.Χ..Καταστράφηκε δύο φορές από
   σεισμούς,την δεύτερη μάλιστα ολοσχερώς. Στα ερείπιά της είναι χτισμένα τα
   χωριά Άγιοι Δέκα, Μητρόπολη και Αμπελούζος.

   Πίνακας περιεχομένων

     • 1 Ιστορία
     • 2 Το νόμισμα της αρχαίας Γόρτυνας
     • 3 Μνημεία της Γόρτυνας
     • 4 Γορτύνιος κώδικας νόμων
     • 5 Ο Μύθος της Ευρώπης και του Δία
     • 6 Παραπομπές
     • 7 Εξωτερικές συνδέσεις

[Επεξεργασία] Ιστορία

   Υπάρχουν αποδείξεις ανθρώπινης παρουσίας στην Αρχαία Γόρτυνα που
   χρονολογούνται από την Νεολιθική εποχή (7000 π.Χ.). Τα περισσότερα
   τέχνεργα που αποκάλυψαν οι αρχαιολογικές ανασκαφές χρονολογούνται στη
   Μινωική εποχή, καθώς και κάποια της Δωρικής (1100 π.Χ.). Η πόλη της
   Γόρτυνας κατόρθωσε να ξεπεράσει ακόμα και την Φαιστό κατά την πρώτη
   χιλιετία π.Χ., η οποία ήταν η σημαντικότερη πόλη της Κρήτης κατά την
   Μινωική εποχή^[1]. Η Γόρτυνα συνέχισε να αναπτύσσεται και υπό την Ρωμαϊκή
   Αυτοκρατορία, οπότε και έγινε η μεγαλύτερη πόλη και πρωτεύουσα της Κρήτης
   και της Βόρειας Αφρικής. Η πόλη καταστράφηκε το 828 μ.Χ. από Άραβες
   εισβολείς. Στη Γόρτυνα κατασκευάστηκε ένας από τους πρώτους Χριστιανικούς
   ναούς καθώς και καθεδρικός ναός του Αγίου Τίτου, πρώτου επισκόπου της
   Κρήτης, η οποία ανεγέρθηκε τον 6 αιώνα μ.Χ. και τα ερείπια της σώζονται
   μέχρι σήμερα^[2].

[Επεξεργασία] Το νόμισμα της αρχαίας Γόρτυνας

   [IMG]
   [IMG]
   Αρχαίο κέρμα της Γόρτυνας. 4ος αι. π.Χ.
   [IMG]
   [IMG]
   Αρχαίο κέρμα της Γόρτυνας. 4ος αι. π.Χ.

   Πολλά κέρματα της αρχαίας Γόρτυνας είναι γνωστά.^[3]

     • Τρία κέρματα έχουμε από την εποχή του 4ου αι. π.Χ.

          • Το ένα απεικονίζει την Ευρώπη. Πέπλος σκεπάζει τα πόδια της από
            την μέση και κάτω, ενώ αναπαύεται πάνω στα κλαριά του ιερού
            πλάτανου, ακουμπώντας το κεφάλι στο χέρι της. Στην πίσω όψη είναι
            ένας ταύρος που στρίβει το κεφάλι του στα αριστερά. Το κέρμα έχει
            διάμετρο 26,5 χιλιοστά και βάρος 11,88 γρ. από στατήρα της
            Αίγινας.^[3]
          • Το δεύτερο απεικονίζει επίσης την Ευρώπη. Κάθεται στα γυμνά
            κλαριά ενός δέντρου και ανασηκώνει τον πέπλο. Ένας αετός απλώνει
            τα φτερά του. Η πίσω όψη δείχνει τον ίδιο ταύρο όπως το
            προηγούμενο κέρμα. Το κέρμα έχει διάμετρο 24,5 χιλιοστά και
            ζυγίζει 11,46 γραμμάρια. Πρόκειται για στατήρα από την
            Αίγινα.^[3]
          • Το τρίτο κέρμα δείχνει μια γυναικεία κεφαλή (προφανώς της
            Ευρώπης) με τυλιγμένα μαλλιά και ένα σκουλαρίκι. Η πίσω όψη
            δείχνει επίσης τον ίδιο ταύρο όπως το πρώτο κέρμα. Ζυγίζει 5,19
            γραμμάρια και έχει διάμετρο 19 χιλιοστά. Πρόκειται για δραχμή από
            την Αίγινα.^[3]

     • Ένα κέρμα έχουμε από τον 3ο αι. π.Χ.. Δείχνει την Ευρώπη καθιστή στον
       ιερό πλάτανο, ενώ δίπλα της είναι ο αετός που στρίβει το κεφάλι του
       προς τα πίσω. Φέρει την επιγραφή [ΓΟ]. Η πίσω όψη φέρει την επιγραφή
       ΓΟΡΤΥΝ και δείχνει την Ευρώπη επάνω στον ταύρο με πέπλο επάνω από το
       κεφάλι της. Ο ταύρος βηματίζει προς τα αριστερά, ενώ τον
       περιτριγυρίζει ένα δάφνινο στεφάνι. Το κέρμα έχει διάμετρο 16,5
       χιλιοστά και ζυγίζει 4,87 γραμμάρια.^[3]
     • Ένα κέρμα έχουμε από την εποχή του 2ου - 1ου αι. π.Χ.. Δείχνει την
       κεφαλή του Δία ή του Μίνωα σε δεξιό προφίλ, με γένι και διάδημα. Η
       πίσω όψη φέρει την επιγραφή ΓΟΡΤΥΝΙΩΝ και απεικονίζει μια γυναίκα που
       κάθεται σε βράχο και κρατάει τόξο και βέλος. Ζυγίζει 3,09 γραμμάρια
       και έχει διάμετρο 17,5 χιλιοστά.^[3]

[Επεξεργασία] Μνημεία της Γόρτυνας

   [IMG]
   [IMG]
   Αντίγραφο ακέραιο των 12 στήλων του δίκαιου της πόλης Γόρτυς με την
   διατήρηση του βουστροφηδού

   Στην καρδιά της Ρωμαϊκής Γόρτυνας βρίσκεται το Πραιτόριο, η έδρα του
   Ρωμαίου κυβερνήτη της Κρήτης. Το πραιτόριο κατασκευάστηκε τον πρώτο αιώνα
   μ.Χ., όμως τροποποιήθηκε σημαντικά στη διάρκεια των επόμενων οκτώ αιώνων.
   Στην ίδια περιοχή βρίσκονται τα ερείπια των Ρωμαϊκών λουτρών καθώς και ο
   ναός του Απόλλωνα και ο ναός των Αιγυπτιακών θεοτήτων. Κατά τη διάρκεια
   των ανασκαφών αποκαλύφθηκαν επίσης και άλλα τμήματα του Ρωμαϊκού οικισμού
   όπως το θέατρο, το οποίο είχε δύο εισόδους και ημικυκλική ορχήστρα, η
   περίμετρος της οποίας είναι σήμερα ορατή. Πίσω από το Ρωμαϊκό θέατρο,
   χαραγμένες πάνω σε μεγάλες πέτρινες πλάκες, βρίσκονται επιγραφές με τους
   νόμους της Γόρτυνας, σε Δωρική διάλεκτο και σε κοινή θέα μέχρι σήμερα.

[Επεξεργασία] Γορτύνιος κώδικας νόμων

   [IMG]
   [IMG]
   Τμήμα πλάκας με τον Γορτύνιο Κώδικα στο Λούβρο

   Ο Γορτύνιος Κώδικας ανακαλύφθηκε το 1884 στο σημείο ενός κτίσματος
   κατασκευασμένου από τον Ρωμαίο αυτοκράτορα Τραϊανό, του Ωδείου, το οποίο
   χρησιμοποίησε για δεύτερη πέτρες από ένα τείχος με επιγραφές οι οποίες
   είχαν χρησιμοποιηθεί επίσης στα θεμέλια ενός προγενέστερου κτίσματος της
   Ελληνιστικής εποχής. Αρκετά τμήματα επιγραφών βρίσκονται σε μουσεία σε
   ολόκληρο τον κόσμο, τα περισσότερα τμήματα όμως είναι εμφανή σε μία
   σύγχρονη κατασκευή πλησίον των ερειπίων του Ωδείου.

[Επεξεργασία] Ο Μύθος της Ευρώπης και του Δία

   Κύριο άρθρο: Αρπαγή της Ευρώπης

   Σύμφωνα με τον μύθο της κλασσικής Ελληνικής μυθολογίας στη Γόρτυνα
   κατέφυγε ο Δίας όταν, μεταμορφωμένος σε ταύρο, απήγαγε την Ευρώπη από τον
   Λίβανο. Από τη σχέση του Δία με την Ευρώπη γεννήθηκαν τρία παιδιά, τα
   οποία έγιναν ο βασιλείς των τριών Μινωικών παλατιών της Κρήτης^[4].

[Επεξεργασία] Παραπομπές

    1. ↑ C.Michael Hogan, Phaistos, The Modern Antiquarian (2007)
    2. ↑ Alban Butler, The Lives of the Fathers, Martyrs, and Other Principal
       Saints, published by J. Duffy (1866)J. Duffy
    3. ↑ ^3,0 ^3,1 ^3,2 ^3,3 ^3,4 ^3,5 John Ward (1832-1912) και Sir George
       Francis Hill (1867-1948), επιμ. (1902) (στα Αγγλικά). Greek coins and
       their parent cities. Λονδίνο: Murray.
       http://www.archive.org/details/greekcoinstheirp00warduoft. Ανακτήθηκε
       την 12 Οκτωβρίου 2009. 
    4. ↑ Yves Bonnefoy, Greek and Egyptian Mythologies (1992) University of
       Chicago Press

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το θέμα
   Γόρτυνα

     • Η Γόρτυνα στην επίσημη ιστοσελίδα του Υπουργείου Πολιτισμού
     • Το ωδείο της Γόρτυνας στην επίσημη ιστοσελίδα του Υπουργείου
       Πολιτισμού

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Gortyn της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%93%CF%8C%CF%81%CF%84%CF%85%CE%BD%CE%B1"
   Κατηγορίες: Πόλεις της αρχαίας Κρήτης | Αρχαιολογικοί τόποι στην Ελλάδα |
   Νομός Ηρακλείου

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Deutsch
     • English
     • Español
     • Français
     • Italiano
     • Latina
     • Lumbaart
     • Nederlands
     • Polski
     • Русский
     • Svenska

     • Τελευταία τροποποίηση 22:40, 14 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
