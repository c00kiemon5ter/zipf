   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Στίβι Ρέι Βον

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                             Stevie Ray Vaughan
   Καταγωγή                   Ντάλας-Τέξας, Η.Π.Α.
   Είδος μουσικής        Μπλουζ
   Δισκογραφική           Epic Records
   Χρόνια εν ενεργεία 1971 - 1990
   Πρώην μέλη                {{{πρώην_μέλη}}}
   Ιστοσελίδα               www.stevieray.com

   Ο Στίβι Ρει Βον (Stevie Ray Vaughan, συχνά
   αναφερόμενος και με τα αρχικά του SRV),
   γεννήθηκε στο Ντάλας του Τέξας στις 3
   Οκτωβρίου 1954 και σκοτώθηκε σε
   αεροπορικό δυστύχημα στο Σικάγο στις 27
   Αυγούστου 1990.

[Επεξεργασία] Βιογραφία

   Στις 3 Οκτωβρίου ή στις 25 Δεκεμβρίου του
   1961 (δεν είναι ξεκάθαρο), ο Στιβ παίρνει
   δώρο μια κιθάρα. Ανάμεσα στα πρώτα
   τραγούδια που μαθαίνει είναι το Wine, wine,
   wine και το Thunderbird των Nightcaps. Δύο περίπου
   χρόνια αργότερα ο Στιβ αγοράζει τον
   πρώτο του δίσκο. Το Wham Of That Memphis Man του Lonnie
   Mack και τον παίζει τόσες πολλές φορές που
   ο πατέρας του τον σπάει από τα νεύρα του.
   Εκείνη την εποχή ο Στιβ παίρνει και την
   πρώτη του ηλεκτρική κιθάρα, την παλιά
   κιθάρα του αδελφού του Jimmie. Τρία χρόνια
   αργότερα, το καλοκαίρι του 1966, ο Doyle Bramhall
   ακούει για πρώτη φορά τον SRV να παίζει.
   Την επόμενη χρονιά το γκρουπ του Στιβ
   εμφανίζεται στο Lee Park στο Ντάλας και
   ξεκινά να δραστηριοποιείται πέρα
   σχολικών εκδηλώσεων και πάρτι. Έως το 1969
   έχει καθιερωθεί στη μουσική σκηνή του
   Όστιν και το καλοκαίρι του 1970, μετά από
   ένα ατύχημα σε ένα φαστ φούντ όπου
   εργαζόταν, παραιτείται και αφιερώνει τη
   ζωή του στη μουσική. Δημιουργεί το πρώτο
   του ουσιαστικά γκρουπ που άντεξε αρκετό
   καιρό, με το όνομα Blackbird με τους Stevie & Kim
   Davis (κιθάρες), Christian dePlicque (φωνητικά), Roddy
   Colonna & John Huff (τύμπανα), Noel Deis (πλήκτρα) και
   David Frame (μπάσο). Στις 31 Δεκεμβρίου του 1971, ο
   Στιβ εγκαταλείπει το σχολείο και
   μετακομίζει με το συγκρότημά του στο
   Όστιν, όπου και εμφανίζονται στο μπαρ
   “Rolling Hills Country Club”, αργότερα
   μετονομάστηκε “Soap Creek Saloon”, για τα
   επόμενα επτά χρόνια.

   Στα τέλη του 1972, ο Στιβ συμμετέχει στο
   συγκρότημα Krackerjack για μερικούς μήνες
   όπου και παίζει με τον μελλοντικό
   μπασίστα των Double Trouble, Tommy Shannon για πρώτη
   φορά. Στις 14 Μαρτίου του 1973, ο Στιβ
   ενώνεται με το συγκρότημα του Marc Benno,
   Nightcrawlers, το οποίο εκείνο τον καιρό
   ηχογραφούσε για την δισκογραφική A&M Records.
   Το άλμπουμ όμως δεν κυκλοφορεί ποτέ. Στο
   συγκρότημα συμμετείχε επίσης ο Doyle Bramhall
   που ξεκινά μια συνεργασία 17 ετών με τον
   Στιβ γράφοντας του τραγούδια. Το 1974 ο
   Στιβ αποκτά την θρυλική φθαρμένη Stratocaster
   γνωστή ως “Number One” (νούμερο ένα), την
   κιθάρα σήμα κατατεθέν του Στιβ για την
   υπόλοιπη καριέρα του. Στις 31 Δεκεμβρίου
   του 1974 ο Στιβ γίνεται μέλος των Paul Ray & the
   Cobras, ενός πολύ δημοφιλούς γκρουπ από το
   Όστιν και εμφανίζονται κατά μέσον όρο
   πέντε φορές την εβδομάδα για τα επόμενα
   δυόμισι περίπου χρόνια. Στις 7
   Φεβρουαρίου του 1977 κυκλοφορούν ένα 45άρι,
   η πρώτη ουσιαστικά εμφάνιση του Στιβ στη
   δισκογραφία. (Στα 17 του είχε συμμετάσχει
   σε μια σχολική παραγωγή με τίτλο "A New Hi")
   ενώ τον Μάρτιο την ίδιας χρονιάς οι Cobras
   ψηφίζονται συγκρότημα της χρονιάς στο
   Όστιν. Τον Σεπτέμβριο του 1977 ο Στιβ
   εγκαταλείπει τους Cobras για να
   δημιουργήσει τους Triple Threat Revue με τους: Lou
   Ann Barton (φωνητικά), W.C. Clark (μπάσο & φωνητικά),
   Mike Kindred (πλήκτρα) και Fredde Pharoah (τύμπανα). Το
   Μάιο της επόμενης χρονιάς οι Johnny Reno
   (σαξόφωνο) και Jackie Newhouse (μπάσο) ενώνονται
   με τον Στιβ και δημιουργούν τους Double
   Trouble. Το όνομα είναι εμπνευσμένο από ένα
   τραγούδι του Otis Rush. Το Σεπτέμβριο του ’78
   ο Chris Layton προσχωρεί στις τάξεις του
   συγκροτήματος και στις 19 Αυγούστου 1979
   συμμετέχουν σε μία από τις πρώτες εκτός
   συνόρων της πολιτείας του Τέξας
   συναυλία, στο San Francisco Blues Festival. Την
   επόμενη χρονιά ηχογραφούν το άλμπουμ In
   the Beginning, από ζωντανή τους εμφάνιση στο
   Steamboat 1874 στο Όστιν. Το άλμπουμ
   κυκλοφόρησε το 1992. Τον Ιούλιο του 1981, το
   συγκρότημα εμφανίζεται σε ένα φεστιβάλ
   έξω από το Όστιν και δημιουργείται ένα
   βίντεο, το οποίο ο μάνατζερ του
   συγκροτήματος θα δώσει στον Μικ Τζάγκερ
   περίπου ένα χρόνο αργότερα. Το
   αποτέλεσμα ήταν το συγκρότημα να
   εμφανιστεί ζωντανά σε ένα ιδιωτικό
   πάρτι των Ρόλινγκ Στόουνς, στις 22
   Απριλίου του 1982. Στις 17 Ιουλίου του 1982, ο
   Στιβ και η παρέα του γίνονται το πρώτο
   συγκρότημα που εμφανίζεται στο Montreux
   International Jazz Festival στην Ελβετία, χωρίς
   δισκογραφική δουλειά ή συμβόλαιο με
   οποιαδήποτε δισκογραφική εταιρία. Το
   πλήθος αποδοκιμάζει, ειρωνικά όμως, τo
   γκρουπ κερδίζει Grammy για την εκτέλεση του
   κομματιού Texas Flood σε αυτή την εμφάνιση. Σε
   αυτό το φεστιβάλ ο Στιβ γνώρισε τον David
   Bowie και τον Jackson Browne. Το Νοέμβριο του 1982,
   το συγκρότημα ηχογραφεί, αυτό που
   αργότερα θα κυκλοφορήσει με τον τίτλο
   «Texas Flood», ύστερα από πρόσκληση του Jackson
   Browne, ενώ ταυτόχρονα ο Στιβ συμμετέχει
   (ηχογραφεί την κιθάρα) κατόπιν
   παράκλησης του David Bowie στο άλμπουμ Let’s
   Dance, και συμφωνεί να συνοδεύσει τον Bowie
   στην παγκόσμια περιοδεία του.
   Αποφασίζει να εγκαταλείψει τελικά, κατά
   τη διάρκεια των ετοιμασιών, για να
   ασχοληθεί με το δικό του σχήμα.

   Την άνοιξη του 1983, ο διάσημος παραγωγός
   John Hammond ακούει μια κασέτα από ζωντανή
   εμφάνιση του συγκροτήματος στο Montreux
   International Jazz Festival του 1982 και επιτυγχάνει τη
   συμφωνία μεταξύ του γκρουπ και της
   δισκογραφικής Epic Records. Στις 13 Ιουνίου του
   1983 κυκλοφορεί το πρώτο άλμπουμ του Στιβ,
   με τίτλο Texas Flood. Το Μάιο του 1984
   κυκλοφορεί το δεύτερο στούντιο άλμπουμ
   με τίτλο Couldn’t Stand The Weather παίρνοντας πολύ
   καλές κριτικές. Την ίδια χρονιά κερδίζει
   δύο W.C. Handy National Blues Awards, στις κατηγορίες
   Καλλιτέχνη της χρονιάς και Καλύτερου
   Μπλουζ Μουσικού της χρονιάς και το 1985
   έρχεται η σειρά του Soul to Soul, με τη
   συμμετοχή ενός καινούργιου μέλους, του
   Reese Wynans στα πλήκτρα. Τον Ιούλιο του 1986,
   ηχογραφώντας μια σειρά εμφανίσεων στο
   ‘Οστιν και το Ντάλας, κυκλοφορεί το
   άλμπουμ Live Alive τον Νοέμβριο της επόμενης
   χρονιάς. Στις 30 Σεπτεμβρίου του 1985, κατά
   τη διάρκεια παγκόσμιας περιοδείας, ο
   Στιβ καταρρέει στο Ludwigshafen της Γερμανίας
   από παρατεταμένη χρήση ουσιών. Ο Στιβ
   δίνει δύο ακόμη συναυλίες, αλλά οι
   τελευταίες 13 εμφανίσεις της περιοδείας
   ακυρώνονται και ο Στιβ μπαίνει σε
   πρόγραμμα αποτοξίνωσης. Ο Στιβ μένει
   «καθαρός» από τις 13 Οκτωβρίου μέχρι τον
   πρόωρο θάνατό του το 1990. Στις 6 Ιουνίου
   του 1989, κυκλοφορεί, κατά πολλούς το
   καλύτερο άλμπουμ της καριέρας του, το In
   Step. Η αναγνώριση έρχεται άμεσα, με την
   απονομή βραβείου Grammy για τον καλύτερο
   σύγχρονο μπλουζ δίσκο. Ο Στιβ με την
   μπάντα του περιοδεύουν μαζί με τους Jeff
   Beck και Joe Cocker. Στις 30 Ιανουαρίου του 1990, ο
   Στιβ εμφανίζεται στην γνωστή τηλεοπτική
   εκπομπή του Mtv, Mtv Unplugged, όπου παρουσιάζει
   τις ακουστικές εκδόσεις των Pride And Joy, Testify
   και Rude Mood με μια 12-χορδη ακουστική
   κιθάρα. Την άνοιξη του ’90 ηχογραφεί με
   τον αδελφό του Τζίμι Βον τον δίσκο Family
   Style, που κυκλοφορεί στις 25 Σεπτεμβρίου
   της ίδιας χρονιάς. Στις 13 Αυγούστου όλα
   τα άλμπουμ του Στιβ, γίνονται «χρυσά»
   (500.000 πωλήσεις). Στις 26 Αυγούστου, στο Alpine
   Village του Γουισκόνσιν, η γνωστότερη
   συναυλία του Στιβ (“sold out” - 30.000
   εισιτήρια), με συμμετοχές των Έρικ
   Κλάπτον, Μπάντι Γκάι, Τζίμι Βον και
   Ρόμπερτ Κρέι. Γυρνώντας από τη συναυλία
   στο Σικάγο, στις 27 Αυγούστου λίγο πριν τη
   01:00 π.μ., το ελικόπτερο που μεταφέρει τον
   Στιβ πέφτει δευτερόλεπτα μετά την
   απογείωση, σκοτώνοντας τον ίδιο και
   άλλους τέσσερις επιβαίνοντες. Η έρευνα
   για την πτώση του ελικοπτέρου απέδωσε
   την ευθύνη σε λάθη του χειριστή. Στις 11
   Μαΐου 1995, ο αδελφός του Τζίμι, μαζί με
   τους Double Trouble και την αφρόκρεμα της
   μπλουζ σκηνής (BB King, Eric Clapton, Robert Cray, Buddy Guy,
   Dr. John, Art Neville, and Bonnie Raitt), δίνουν μια
   συναυλία προς τιμήν του. Στις 22
   Φεβρουαρίου του 2000, ο Στιβ εκλέγεται για
   να συμπεριληφθεί στο Blues Hall Of Fame όλων των
   εποχών, και γίνεται ένας από τους μόλις 79
   καλλιτέχνες στην λίστα.

[Επεξεργασία] Δισκογραφία

     * Texas Flood (1983)
     * Couldn’t Stand The Weather (1984)
     * Soul To Soul (1985)
     * Live Alive (1986)
     * In Step (1989)
     * Family Style (1990)
     * The Sky Is Crying (1991)
     * In The Beginning (1992)
     * Greatest Hits (1995)
     * Live At Carnegie Hall (1997)
     * The Real Deal: Greatest Hits Vol. 2 (1999)
     * Blues At Sunrise (2000)
     * SRV The Box Set (2000)
     * Live At Montreux 1982 & 1985 (2001)
     * The Essential Stevie Ray Vaughan (2002)
     * Martin Scorsese Presents the Blues: Stevie Ray Vaughan (2003)
     * Stevie Ray Vaughan & Double Trouble: The Collection (2004)
       (Επανέκδοση των τριών πρώτων δίσκων με
       νέα συσκευασία & digital remastering)

[Επεξεργασία] Εξωτερικοί Σύνδεσμοι

     * Official Site
     * Official Fan Club

   Ανακτήθηκε από
   "http://el.wikipedia.org/wiki/%CE%A3%CF%84%CE%AF%CE%B2%CE%B9_%CE%A1%CE%AD%CE%B9_%CE%92%CE%BF%CE%BD"
   Κατηγορίες: Μπλουζ | Κιθαρίστες |
   Γεννήσεις το 1954

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Català
     * Česky
     * Cymraeg
     * Dansk
     * Deutsch
     * English
     * Español
     * فارسی
     * Suomi
     * Français
     * Gaeilge
     * עברית
     * Hrvatski
     * Magyar
     * Bahasa Indonesia
     * Íslenska
     * Italiano
     * 日本語
     * Lietuvių
     * Nederlands
     * ‪Norsk (bokmål)‬
     * Polski
     * Português
     * Русский
     * Simple English
     * Slovenščina
     * Svenska
     * Türkçe
     * Українська
     * West-Vlams
     * 中文

     * Τελευταία τροποποίηση 00:20, 26 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
