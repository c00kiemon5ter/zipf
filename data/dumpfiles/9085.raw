   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Κολεόπτερα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                  Κολεόπτερα
                    Χρονικό πλαίσιο απολιθωμάτων:318–0 Ma
                                     ΠροЄ
                                      Є
                                      Ο
                                      Σ
                                      Δ
                                      Λ
                                      Π
                                      T
                                      Ι
                                      K
                                      Πγ
                                      Ν
                           Λιθανθρακοφόρος - Σήμερα
           Μέρη κολεοπτέρων από το βιβλίο C.G.Calwers Käferbuch[1]
           Μέρη κολεοπτέρων από το βιβλίο C.G.Calwers Käferbuch^[1]
                            Συστηματική ταξινόμηση
           Βασίλειο:      Ζώα (Animalia)
           Συνομοταξία:   Αρθρόποδα (Arthropoda)
           Ομοταξία:      Έντομα (Insecta)
           Υφομοταξία:    Πτερυγωτά (Pterygota)
           Ανθυφομοταξία: Νεόπτερα (Neoptera)
           Τάξη:          Κολεόπτερα (Coleoptera)
                        Υπάρχουν τέσσερεις υποτάξεις:
           Adephaga
           Archostemmata
           Myxophaga
           Polyphaga.

   Τα κολεόπτερα είναι η πιο μεγάλη τάξη στην ομοταξία των εντόμων. Είναι
   γνωστά περίπου 300 000 διαφορετικά είδη. Στη Ευρώπη βρίσκονται περίπου 20
   000 είδη κολεοπτέρων.

   Πίνακας περιεχομένων

     • 1 Δομή
     • 2 Εξέλιξη
     • 3 Η συμπεριφορά
     • 4 Πού υπάρχουν κολεόπτερα
     • 5 Κολεόπτερα και Άνθρωπος
     • 6 Το σύστημα
     • 7 Παραδείγματα
     • 8 Πηγές
     • 9 παραπομπές

[Επεξεργασία] Δομή

   Αφού τα κολεόπτερα είναι έντομα, έχουν και τα χαρακτηριστικά των εντόμων.
   Ιδιαίτερα έχουν εξωσκελετό, έξι πόδια, και το ίδιο πεπτικό και
   αναπνευστικό σύστημα με τα έντομα. Το νευρικό σύστημα μόνο στη προνύμφη
   έχει τη χαρακτηριστική φόρμα των εντόμων, στο ενήλικο κολεόπτερο τα
   γάγγλια της κοιλιάς συσσωρεύονται στο θώρακα. Τα κολεόπτερα ξεχωρίζουν
   όμως από τα άλλα έντομα στα ακόλουθα χαρακτηριστικά.

     • Το πρώτο ζευγάρι των φτερών (τα έλυτρα) είναι σκληρό. Δεν
       χρησιμοποιείται για το πέταγμα, αλλά για να προστατεύει το πισινό σώμα
       και το δεύτερο ζευγάρι φτερών. Γι`αυτό το όνομα κολεόπτερα. Τα πισινά
       φτερά συνήθως είναι διπλωμένα κάτω από τα έλυτρα, και ξεδιπλώνονται
       μόνο για το πέταγμα.
     • Τα στοματικά μόρια είναι για κόψιμο και μάσημα της τροφής (μασητικού
       τύπου). Ονομάζονται σε αναλογία με τα ανθρώπινα μέρη, είναι όμως πιο
       πολύπλοκα. Το πάνω χείλος είναι μια πλάκα από χιτίνη, που δεν
       κινείται. Το κάτω χείλος με τη γλώσσα και τις παραγλώσσες είναι
       σύνθετα και έχουν πολυμερές παραρτήματα, που μπορούν να είναι
       προσακτρίδες ή να βοηθούν στη μάσηση. Ανάμεσα στα χείλη έχει δυο
       ζευγάρια σιαγόνων, που μπορούν να έχουν άλλα παραρτήματα (βλέπεται
       C,E,F στην α εικόνα).
     • Δεν έχουν κέρκους, δηλαδή παραρτήματα στη κοιλία.
     • Τα γεννητικά όργανα βρίσκονται ολόκληρα μέσα στο σώμα.
     • Τα τρία μέρη του σώματος των κολεοπτέρων δεν αντιστοιχεί τελείως στα
       τρία μέρη των εντόμων (κεφαλή, θώρακα και κοιλία). Το μεσαίο μέρος
       δηλαδή αποτελείται μόνο από τον πρώτο θωρακικό δακτύλιο, τον
       προθώρακα, ενώ το δεύτερο και τρίτο δακτύλιο ενώνεται με τη κοιλία.
     • Για τη μεταμόρφωση βλέπετε το επόμενο κεφαλαίο.

   Τα πόδια των εντόμων αποτελούνται από 5 μέρη, το ισχίο, τον τροχαντήρα(G a
   b), τον μηρό (G c), την κνήμη (G d) και τον ταρσό (G e), που συνήθως
   αποτελείται από τρία μέχρι πέντε ταρσομερή. Πολλές φορές όμως είναι πολύ
   δύσκολο για να τους μετρήσει κανείς, γιατί μπορεί ένας μικρούτσικος
   ταρσομέρος να κρύβεται στους αγκώνες ενός μεγάλου. Εκπληρώνοντας τον σκοπό
   τους, τα πόδια διαμορφώνονται αρκετά. Στη α εικόνα το G είναι για τρέξιμο,
   το H για κολύμπι και το J για πήδημα. Έχει και για σκάψιμο και άλλα.

   Οι κεραίες επίσης έχουν μια μεγάλη ποικιλία, όπως φαίνεται και στην α
   εικόνα. Στο σχήμα K b βλέπεται μια κεραία από τη οικογένεια των
   Curculionidae, το σχήμα K f των Scarabaeidae. Οι κεραίες έχουν 5 - 12
   άρθρα, δεν είναι όμως εύκολα να μετρηθούν, λ. χ. στο σχήμα K h τα
   τελευταία τρία άρθρα βρίσκονται τυλιγμένα το ένα μέσα στον άλλο. Υπάρχουν
   επίσης κολεόπτερα, που στη σύζευξη το αρσενικό κρατάει το θηλυκό με τις
   κεραίες.

[Επεξεργασία] Εξέλιξη

   [IMG]
   [IMG]
   Β εικόνα απο C.G.Calwers Käferbuch^[1] προνύμφες απο κολεόπτερα
   Trichodesapi.ogg
   Αναπαραγωγή βίντεο
   [IMG]
   Μεταμόρφοση από Trichodes apiarius
   [IMG]
   [IMG]
   Γ εικόνα: Meloe proscarabaeus

   Τα κολεόπτερα ανήκουν στα έντομα με τελεία μεταμόρφωση, δηλαδή γεννούν
   αυγά από όπου βγαίνουν οι προνύμφες, που δεν ομοιάζουν με το σκαθάρι, που
   γίνεται από την πλαγγόνα.

   Οι προνύμφες διαφόρων οικογενειών μπορούν να διαφέρουν πολύ μεταξύ τους.
   Στη β εικόνα απεικονίζονται μερικές από αυτές. Στη πάνω σειρά:
   (4)Staphylinidae (1)Cicindelidae (6)Nitiduliedae

   β σειρά: (3)Silphidαe (2)Carabidae (7)Dermestidae

   γ σειρά: (8)Scarabaeidae (3)Dytiscidae (9)Buprestidae

   δ σειρά: (10)Elateridae (11)Cantharidae (12)Cleridae

   ε σειρά: (14)Tenebrionidae (13)Ptinidae (15)Curculionidae (16)Bostrychidae

   κάτω σειρά: (17)Cerambycidae (18)Chrysomellidae (20)Cassididae
   (21)Coccinellidae (19)Chrysomelidae

   Σε μερικά κολεόπτερα υπάρχει το παράξενο φαινόμενο της υπερμεταμόρφωσης.
   Έχουν δηλαδή περισσότερα από μία μορφή προνύμφης. Λ. χ. στο γένος Meloe
   από το αυγό εκκολάπτεται μια προνύμφη, που μοιάζει λιγάκι με το 4 στη β
   εικόνα. Αυτή σκαρφαλώνει σε λουλούδι και αρπάζει το πόδι από μια μέλισσα.
   Έτσι φτάνει στη κυψέλη. Εκεί με τη έκδυση γίνεται μια προνύμφη, που
   μοιάζει λιγάκι με το 15 στη β εικόνα και που τρώει το μέλι. Με τη επόμενη
   έκδυση πάλι αλλάζει τη μορφή της. Από την πλαγγόνα βγαίνει το ακμαίο, που
   εμφανίζεται στη γ εικόνα.

   Ο κύκλος ζωής συνήθως είναι ένας χρόνος. Υπάρχουν βέβαια και άλλες
   περιπτώσεις. Στα Carabidae πολλές φορές οι προνύμφες ζουν μόνο μερικούς
   μήνες, το ακμαίο όμως μερικά χρόνια. Αντίθετα ο Hylotrupes bajulus με
   κακές συνθήκες χρειάζεται μέχρι 12 χρόνια σαν προνύμφη ως που να βγει το
   ενήλικο, που ζει μόνο λίγες μέρες. Υπάρχουν άλλα κολεόπτερα, που σε ένα
   χρόνο έχουν μερικές γενεές.

[Επεξεργασία] Η συμπεριφορά

   Η συμπεριφορά των κολεοπτέρων καθορίζεται από ένστικτα. Αυτό σημαίνει, πως
   σε μια συγκεκριμένη κατάσταση δεν μπορούν να αποφασίζουν, τι θα κάνουν,
   αλλά το κάνουν αυτόματο. Έτσι από μόνο τους ξέρουν, τι μπορούν να φάνε,
   πως να ψάχνουν την τροφή τους, πως να βρουν το ταίρι τους, που να βάλουν
   τα αυγά κτλ.. Με αυτό τον τρόπο η συμπεριφορά μπορεί να είναι ιδιαίτερα
   περίπλοκη. Ενώ συνήθως τα αυγά μόνο αποτίθενται σε κατάλληλο τόπο, ο
   Hydrous piceus που ζει στο νερό, κατασκευάζει ένα βαράκι, που το κολλάει
   κάτω από ένα φύλλο στο νερό. Το βαράκι έχει προέκταση στον αέρα σαν
   καπνοδόχος, έτσι ασφαλίζεται προστασία και αέρα στα αυγά, που
   τοποθετούνται στο βαράκι. Επίσης ιδιαίτερα πολύπλοκος είναι ο τρόπος, πως
   ο Scarabaeus εξασφαλίζει καλές συνθήκες για τη ανάπτυξη των προνυμφών,
   κατασκευάζοντας και καταχωνιάζοντας μια μικρή μπάλα από κοπριά. Έχει πολλά
   άλλα παραδείγματα για τη φροντίδα των νεοσσών, μέχρι οι γονείς να τρέφουν
   τα παιδιά τους από στόμα σε στόμα (Necrophorus sp.).

[Επεξεργασία] Πού υπάρχουν κολεόπτερα

   Όπου υπάρχει ζωή, υπάρχουν επίσης κολεόπτερα, και στις ερημιές. Υπάρχει
   μια σχέση μεταξύ της ταξινομία των κολεοπτέρων και των βιότοπων, όπου
   ζουν. Έτσι οι νύμφες των Cerambycidae ζουν στο ξύλο, τα Dermestidae
   τρέφονται απο δέρματα και κόκαλα, τα περισσότερα Carabidae ζουν στο
   έδαφος, κυνηγώντας άλλα ζώα, πολλά Curculionidae αναπτύσσονται στα φρούτα,
   μεγάλο μέρος όμως στις ρίζες των φυτών. Τα κοπροφάγα κολεόπτερα
   σχηματίζουν μία υποεικογένεια των Scarabaeidae και λοιπά. Βέβαια πάντοτε
   υπάρχουν και εξαιρέσεις.

[Επεξεργασία] Κολεόπτερα και Άνθρωπος

   Αφού τα κολεόπτερα υπάρχουν παντού, πάρα πολλές φορές ζουν σε ανταγωνισμό
   με τον άνθρωπο. Τρώνε τα φύλλα των πατατών και έτσι καταστρέφουν τη
   συγκομιδή, ξετρυπώνουν τα ξύλα του μαραγκού, καταστρέφουν στις αποθήκες το
   βαμβάκι, το μαλλί, το καπνό, το σιτάρι. Με άλλα λόγια, βλάπτουν τον
   άνθρωπο πάρα πολύ. Γι' αυτό οι άνθρωποι καταπολεμώντας τα, πολλές φορές
   ξεχνούν ότι:

     • Τα κολεόπτερα γίνονται βλαβερά μόνο γιατί ο άνθρωπος παράγει την τροφή
       τους σε μεγάλες ποσότητες.
     • Υπάρχουν πολλά ωφέλιμα κολεόπτερα, που με τη σειρά τους βοηθούν να
       μειώνουν τα βλαβερά. Το πιο γνωστό είναι Calosoma.
     • Με την καταπολέμηση των βλαβερών εντόμων καταστρέφονται και τα άλλα,
       και μετά τα βλαβερά ξαναέρχονται πιο γρήγορα και πιο αποτελεσματικά,
       ενώ αλλιώς λόγω των φυσικών εχθρών τους θα ήταν καταπολεμηθεί για
       πολλά χρόνια.

   Όλο περισσότερο γίνεται αποδεκτή η άποψη, πως ο άνθρωπος πρέπει να
   προστατεύει όλα τα ζώα, όχι μόνο από νοσταλγικούς ή φιλοσοφικούς λόγους,
   αλλά γιατί αλλιώς πάρα πολλά είδη θα εξαφανιστούν, και επειδή όσο
   περισσότερα είδη περιέχει το οικοσύστημα , τόσο πιο σταθερό είναι.

   Σύμφωνα με την Οδηγία των Οικοτόπων (92/43/ΕΟΚ) της Ευρωπαϊκής Κοινότητας
   προστατευόμενα είδη κολεοπτέρων είναι οι Buprestis splendens, Carabus
   olympiae, Cerambyx cerdo, Cucujus cinnaberinus, Dytiscus latissimus,
   Graphoderus bilineatus, Limoniscus violaceus, Lucanus cervus, Morimus
   funereus, Osmoderma eremita και Rosalia alpina. ^[2]

[Επεξεργασία] Το σύστημα

   Στο σύστημα και στην ονομασία των κολεοπτέρων δυστυχώς γίνονται πολλές
   φορές αλλαγές. Για την Ευρώπη αναφέρονται περίπου 140 οικογένειες. Δεν
   ωφελεί όμως να τους αναφέρω όλες εδώ. Υπάρχουν τέσσερις υποτάξεις. Όλες οι
   τέσσερις υπήρχαν πια πριν από 240 εκατομμύρια χρόνια και εξελίχτηκαν από
   τα λεγόμενα πρωτοκολεόπτερα, που εμφανίστηκαν πια πριν από 250 εκατομμύρια
   χρόνια και που εξαφανίστηκαν με την εμφάνιση των σημερινών υποτάξεων.
   Δηλαδή τα πρωτοκολεόπτερα επιζούσαν 10 εκατομμύρια χρόνια, ενώ απολιθώματα
   ανθρωπιδών (Hominidae) έχουν ηλικία μόνο περίπου 3 εκατομμυρίων ετών.

   Οι σημερινές τέσσερις υποτάξεις είναι:

     • Τα Archostemmata. Περιέχουν μόνο 4 οικογένειες, στην Ευρώπη μόνο δυο,
       και είναι σχετιζόμενο με τα πιό παλιά κολεόπτερα.^[3]
     • Τα Myxophaga επίσης είναι μικρή υποτάξη με μόνο 4 οικογένειες και
       λιγότερα απο 100 είδη. Είναι όλα μικρά και ζουν σε υγρούς τόπους κοντά
       στο νερό.^[4]
     • Τα Adephaga τις περισσότερες φορές είναι αρπακτικά. Περιλαμβάνουν 7
       οικογένειες με περίπου 40 000 είδη.^[5]
     • Το πλήθος των κολεοπτέρων ανήκει στη υποτάξη των Polyphaga με 149
       οικογένειες και 300 000 είδη. Αυτά συνήθως είναι φυτοφάγα. Οι
       ευρωπαϊκές οικογένειες κατατάσσονται σε 5 ινφρατάξεις.^[6]

[Επεξεργασία] Παραδείγματα

   Αναφέρονται τα κολεόπτερα, για τα οποία μπορείτε να βρείτε ένα άρθρο στη
   Βικιπαίδεια.

   Cicindela campestris, Cicidelidae Cicindela.campestris.1809.jpg

   Cicindela hybrida, Cicindelidae Cicindela hybrida-01 (xndr).jpg

   Η Ροζαλία Rosalia alpina, Cerambycidae Rosalia-alpina-in-Neuffen.jpg

   Osmoderma eremita, Scarabaeidae Osmoderma eremita female.jpg

   Ο Υδρούς Hydrophilus piceus, Hydrophilidae Hydrous piceus male.jpg

[Επεξεργασία] Πηγές

     • Adolf Horion: Käferkunde für Naturfreunde. Vittorio Klostermann,
       Frankfurt am Main 1949
     • Freude-Harde-Lose Die Käfer Mitteleuropas Band I, Goecke&Evers.
       Krefeld 1965, Germany
     • Svatopluk Bílý:Coléoptères, Adaption française Verlag Gründ 1990; ISBN
       2-7000-1824-9
     • Grzimek's Animal Life Encyclopedia Vol. 3 Thomson Gale ISBN
       0-7876-5779-4

[Επεξεργασία] παραπομπές

    1. ↑ ^1,0 ^1,1 *Gustav Jäger (Herausgeber): C. G. Calwer's Käferbuch. K.
       Thienemanns, Stuttgart 1876, 3. Auflage
    2. ↑ Οδηγία 92/43/ΕΟΚ του Συμβουλίου της 21ης Μαΐου 1992 για τη διατήρηση
       των φυσικών οικοτόπων
    3. ↑ Fauna Europaea, οικογένειες των Archostemmata
    4. ↑ Fauna Europaea, οικογένειες των Myxophaga
    5. ↑ Fauna Europaea, οικογένειες των Adephaga
    6. ↑ Fauna Europaea, οικογένειες των Polyphaga

   Ανακτήθηκε από
   "http://el.wikipedia.org/wiki/%CE%9A%CE%BF%CE%BB%CE%B5%CF%8C%CF%80%CF%84%CE%B5%CF%81%CE%B1"
   Κατηγορίες: Έντομα | Κολεόπτερα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Aragonés
     • العربية
     • Azərbaycanca
     • Žemaitėška
     • Bikol Central
     • Български
     • Bahasa Banjar
     • বাংলা
     • Brezhoneg
     • Català
     • Česky
     • Чӑвашла
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Gaeilge
     • Galego
     • Avañe'ẽ
     • עברית
     • Hrvatski
     • Magyar
     • Bahasa Indonesia
     • Ido
     • Italiano
     • 日本語
     • ქართული
     • ಕನ್ನಡ
     • 한국어
     • Latina
     • Lëtzebuergesch
     • Lietuvių
     • Latviešu
     • Malagasy
     • Македонски
     • Bahasa Melayu
     • Nederlands
     • ‪Norsk (nynorsk)‬
     • ‪Norsk (bokmål)‬
     • Diné bizaad
     • Polski
     • Português
     • Runa Simi
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Српски / Srpski
     • Seeltersk
     • Svenska
     • தமிழ்
     • Тоҷикӣ
     • ไทย
     • Türkçe
     • Українська
     • اردو
     • Tiếng Việt
     • Winaray
     • 中文

     • Τελευταία τροποποίηση 12:26, 16 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
