   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Kawasaki C-1

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                                  Kawasaki C-1
                                  Kawasaki C-1
                                  Kawasaki C-1
                               Περιγραφή
                                       Στρατιωτικό
   Αποστολή                    μεταφορικό
                                       αεροσκάφος
   Πλήρωμα                      5
   Κατασκευαστής          Kawasaki Heavy Industries
                              Διαστάσεις
   Μήκος                          29 m
   Εκπέτασμα                  30,58 m
   Ύψος                            9,99 m
   Επιφάνεια πτέρυγας 120,5 m²
                                   Βάρος
   Άδειο                          23.320 kg
   Μέγιστο απογείωσης 45.000 kg
                             Πηγή ισχύος
   Κινητήρες                  2× Pratt & Whitney JT8D-M-9
                                       κατασκευής Mitsubishi
   Ισχύς                          3060 shp (έκαστος)
                               Επιδόσεις
   Μέγιστη ταχύτητα     806 km/h
                                       501 mph
   Αυτονομία                  1.300 km
   Μέγιστο ύψος             11.600 m
                    Μεταφορική Ικανότητα
   Στρατιώτες                60
   Αλεξιπτωτιστές        45
   Τραυματίες                36 με συνοδεία
                                       ιατρικού προσωπικού
   Φορτίο                        7.900 kg (ωφέλιμο)
                                       11.900 kg (μέγιστο)

   Το Kawasaki C-1 είναι δικινητήριο στρατιωτικό
   μεταφορικό αεροσκάφος, μικρής ακτίνας
   δράσης και ικανό για βραχείες
   αποπροσγειώσεις, το οποίο
   χρησιμοποιείται από την Ιαπωνική
   Αεροπορική Δύναμη Αυτοάμυνας. Η εξέλιξη
   του ξεκίνησε το 1966, όταν οι Ιαπωνικές
   αεροπορικές δυνάμεις αποφάσισαν να
   αντικαταστήσουν τα γηραιά C-46 Commando, που
   χρονολογούνταν από την εποχή του Β’
   Παγκοσμίου Πολέμου. Το C-1 εισήλθε σε
   παραγωγή το 1971 ενώ παραμένει σε υπηρεσία
   μέχρι σήμερα.

   Πίνακας περιεχομένων

     * 1 Εξέλιξη
     * 2 Εκδόσεις
     * 3 Συγκρίσιμα αεροσκάφη
     * 4 Εξωτερικές συνδέσεις

[Επεξεργασία] Εξέλιξη

   Το 1966 ο στόλος μεταγωγικών της Ιαπωνικής
   αεροπορίας αποτελούνταν κυρίως από Curtiss
   C-46 Commando, ένα Αμερικανικό αεροσκάφος,
   σχεδίασης του μεσοπολέμου, το οποίο
   κατασκευάστηκε σε μεγάλους αριθμούς
   μέχρι τα τέλη του Β’ Παγκοσμίου Πολέμου.
   Αν και ήταν σχετικά ικανό για την εποχή
   του, το C-46 δεν μπορούσε να ανταγωνιστεί
   νεώτερα αεροσκάφη όπως το Lockheed C-130 Hercules.
   Υπό αυτό το πρίσμα η Ιαπωνική αεροπορία
   επέλεξε να το αντικαταστήσει με ένα
   τοπικά σχεδιασμένο και κατασκευασμένο
   μεταφορικό αεροσκάφος.

   Για το σκοπό αυτό, η Ιαπωνική αεροπορία
   στράφηκε προς τη Nihon Aircraft Manufacturing Corporation,
   ένα όμιλο αποτελούμενο από αρκετές
   μεγάλες επιχειρήσεις και ο οποίος είχε
   αρχίσει να κατασκευάζει το επιβατικό YS-11
   τέσσερα χρόνια νωρίτερα. Η NAMC αποφάσισε
   ότι η Kawasaki Heavy Industries θα ήταν ο κύριος
   ανάδοχος της κατασκευής και για το λόγο
   αυτό το αεροσκάφος φέρει το όνομα αυτής
   της εταιρίας. Σχεδιασμένο πλήρως από την
   Kawasaki το αεροσκάφος χρησιμοποιείται από
   την Ιαπωνική αεροπορία ως στρατιωτικό
   μεταγωγικό από την παρθενική του πτήση,
   στις 12 Νοεμβρίου του 1970.

   Η περιορισμοί που είχαν επιβληθεί στους
   Ιάπωνες μετά το τέλος του πολέμου
   αναφορικά με το στρατιωτικό υλικό ήταν
   αρκετά αυστηροί και επιτάσσανε αυτός ο
   εξοπλισμός να μην έχει επιθετικές
   ικανότητες. Έτσι η μέγιστη αυτονομία του
   αεροσκάφους περιορίστηκε ώστε η
   επιχειρησιακή ακτίνα δράσης του να
   περιλαμβάνει μόνο την Ιαπωνική
   ενδοχώρα. Το γεγονός αυτό όμως
   δημιούργησε προβλήματα με την επιστροφή
   της Οκινάβα από της ΗΠΑ στην Ιαπωνία,
   καθώς το αεροσκάφος δεν μπορούσε να
   προσεγγίσει το νησί από απομακρυσμένες
   περιοχές. Για το λόγο αυτό η παραγωγή του
   τερματίστηκε και αποκτήθηκε αριθμός
   μεταγωγικών C-130.

[Επεξεργασία] Εκδόσεις

     * XC-1: Πρωτότυπο.
     * C-1/C-1A: Έκδοση παραγωγής.

           Τα τελευταία πέντε C-1 που
           παραγγέλθηκαν έφεραν μία επιπλέον
           δεξαμενή καυσίμου χωρητικότητας 1.250
           γαλονιών (4.730 λίτρα).

     * EC-1: Εκπαιδευτική έκδοση ηλεκτρονικού
       πολέμου.
     * C-1FTB: Πλατφόρμα δοκιμών.
     * Asuka: Πειραματική έκδοση βραχείας
       αποπροσγείωσης. Έφερε τέσσερις
       τουρμποφάν κινητήρες και
       εκμεταλλευόταν την επίδραση Κοάντα.
       Το μοναδικό αεροσκάφος που
       κατασκευάστηκε βρίσκεται σήμερα στο
       μουσείο Κακαμιγκαχάρα (Kakamigahara Museum),
       στο Τζιφού της Ιαπωνίας.

[Επεξεργασία] Συγκρίσιμα αεροσκάφη

     * Kawasaki C-X

[Επεξεργασία] Εξωτερικές συνδέσεις

   Portal.svg Πύλη: Αεροπορία

     * Το Kawasaki C-1 στο theaviationzone.com
     * Το Kawasaki C-1 στο airliners.net
     * Το Kawasaki C-1 στο aviastar.org

   Ανακτήθηκε από "http://el.wikipedia.org/wiki/Kawasaki_C-1"
   Κατηγορίες: Μεταγωγικά αεροσκάφη |
   Στρατιωτικά αεροσκάφη

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Español
     * Bahasa Indonesia
     * Italiano
     * 日本語
     * Polski
     * ไทย

     * Τελευταία τροποποίηση 09:48, 8 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
