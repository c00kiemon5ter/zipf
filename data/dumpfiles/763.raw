   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

            Παύλος Παυλίδης (γελοιογράφος)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Παύλος Παυλίδης του Μιχαήλ, (1909 – 1980)
   ήταν Έλληνας ζωγράφος, σκιτσογράφος και
   δημοσιογράφος.

   Γεννήθηκε στον Πειραιά τον Ιούνιο του
   1909. Παρακολούθησε νομικά στο
   Πανεπιστήμιο Αθηνών και ταυτόχρονα
   ζωγραφική στην Ανωτάτη Σχολή Καλών
   Τεχνών, από τις οποίες και αποφοίτησε.
   Από νεαρή ηλικία είχε αρχίσει να
   σκιτσάρει πολιτικά πρόσωπα και να
   γελοιογραφεί γεγονότα. Έτσι σε ηλικία 22
   ετών ήταν συνεργάτης στην εφημερίδα
   «Πατρίς» του Σίμου, που τότε είχε
   μεταφερθεί η έδρα της εφημερίδας από τη
   Ρουμανία στην Αθήνα (1931). Από τότε ο
   Παύλος Παυλίδης άρχισε να γίνεται πολύ
   γνωστός ειδικότερα για τη πολιτική και
   κοινωνική σάτυρα με τις πολιτικές του
   γελοιογραφίες.

   Ο Παύλος Παυλίδης υπήρξε επίσης
   συνεργάτης των περισσοτέρων αθηναϊκών
   εφημερίδων, όπως με τις: Ακρόπολις,
   Καιροί, Εθνική, Μάχη, Ασύρματος, Εμπρός,
   Εθνικός Κήρυξ, Ριζοσπάστης, Ελευθερία,
   Κοινωνία, Νέος Κόσμος, Βραδυνή, αλλά και
   πολλών περιοδικών, όπως: Εβδομάς,
   Σαββατοκύριακο, Θεατής, Σήμερα, Σάτιρα,
   Θησαυρός, Ρομάντζο, κ.ά..

   Συμμετείχε επίσης σε περισσότερες από
   δέκα μεγάλες καλλιτεχνικές εκθέσεις και
   σε τρεις πανελλήνιες του Ζαππείου.
   Αργότερα ασχολήθηκε επισταμένα και με
   την παιδική γελοιογραφία καθώς και με
   διαφημιστικές μακέτες, σε πολλές των
   οποίων είχε βραβευθεί.

   Ο Πάυλος Παυλίδης υπήρξε μέλος της
   Ένωσης Συντακτών Ημερησίων Εφημερίδων
   Αθηνών (ΕΣΗΕΑ), του Καλλιτεχνικού και
   Επαγγελματικού Επιμελητηρίου Ελλάδος
   καθώς και της Εταιρίας Ελλήνων
   Ευθυμογράφων. Έργα του κοσμούν πολλές
   ιδιωτικές συλλογές, καθώς επίσης στο
   Δήμο Αθηναίων, στο Δήμο Πειραιώς, στο
   Μουσείο Παγκόσμιας Χιουμοριστικής
   Τέχνης στο Οντάριο του Καναδά και στη
   Μόσχα. Είχε λάβει Α' Βραβείο
   καλλιτεχνικής αφίσας του ΕΟΤ και Α'
   Βραβείο του Ταχυδρομικού Ταμιευτηρίου
   (1970). Από το 1977 άρχισε να
   συνταξιοδοτείται από το Υπουργείο
   Πολιτισμού και Επιστημών για το σύνολο
   του έργου του.

   Ο Παύλος Παυλίδης μιλούσε επίσης
   αγγλικά και ήταν μόνιμος κάτοικος του
   Πειραιά (Πασαλιμάνι). Πέθανε στην πόλη
   που γεννήθηκε το 1980.

[Επεξεργασία] Πηγές

     * Νεώτερον Εγκυκλοπαιδικόν λεξικόν
       Ηλίου, τομ.15ος, σελ.624
     * "Who's Who 1979", σελ.550.

   Ανακτήθηκε από
   "http://el.wikipedia.org/wiki/%CE%A0%CE%B1%CF%8D%CE%BB%CE%BF%CF%82_%CE%A0%CE%B1%CF%85%CE%BB%CE%AF%CE%B4%CE%B7%CF%82_(%CE%B3%CE%B5%CE%BB%CE%BF%CE%B9%CE%BF%CE%B3%CF%81%CE%AC%CF%86%CE%BF%CF%82)"
   Κατηγορίες: Έλληνες δημοσιογράφοι |
   Έλληνες γελοιογράφοι | Έλληνες ζωγράφοι
   | Πειραιώτες ζωγράφοι | Γεννήσεις το 1909 |
   Θάνατοι το 1980

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 17:24, 27 Μαρτίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
