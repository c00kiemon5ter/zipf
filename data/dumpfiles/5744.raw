   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Υδρογονάνθρακες

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   «Υδρογονάνθρακες» ονομάζονται οι οργανικές ενώσεις, που περιέχουν μόνο
   υδρογόνο (H) και άνθρακα (C)^[1]. Έχουν γενικό τύπο C[x]H[y]^[2]. Οι
   μονοσθενείς ρίζες^[3]^[4] που προκύκπτουν από έναν υδρογονάνθρακα αν του
   αφαιρέσουμε ένα υδρογόνο έχουν γενικό τύπο C[x]H[y-1] και ονομάζονται
   «υδροκαρβύλια»^[5]

   Η πλειονότητα των υδρογονανθράκων που χρησιμοποιείται από τους ανθρώπους
   στη Γη στο αργό πετρέλαιο και στο φυσικό αέριο, όπου περιέχεται ένα μίγμα
   διαφόρων υδρογονανθράκων (και όχι μόνο), που προέρχονται από την
   αποσύνθεση και ανασχηματισμό οργανικής ύλης που θάβεται στο υπέδαφος για
   χιλιετίες^[6]^[7].

   Πίνακας περιεχομένων

     • 1 Ταξινόμιση
     • 2 Χρήσιμοι πίνακες
     • 3 Αναφορές και παρατηρήσεις
     • 4 Πηγές πληροφόρησης

[Επεξεργασία] Ταξινόμιση

   Οι υδρογονάνθρακες ταξινομούνται σε:

   1. Αλκάνια^[8] ή κορεσμένους αλειφατικούς υδρογονάνθρακες με γενικό τύπο
   C[ν]H[2ν+2] με ν\ge 1 και χωρίς κανέναν διπλό ή τριπλό δεσμό, ούτε
   δακτύλιο.
   2. Ακόρεστους αλειφατικούς υδρογονάνθρακες. Περιέχουν τουλάχιστον ένα
   διπλό ή ένα τριπλό δεσμό και κανένα δακτύλιο. Αυτοί περιλαμβάνουν τις
   υποκατηγορίες:

   1. Αλκένια^[9]: με γενικό μοριακό τύπο C[ν]H[2ν] με ν\ge 2 με 1 διπλό
   δεσμό και κανένα δακτύλιο.
   2. Αλκίνια: με γενικό μοριακό τύπο C[ν]H[2ν-2] με ν\ge 2 με 1 τριπλό δεσμό
   και κανένα δακτύλιο.
   3. Αλκαδιένια: με γενικό μοριακό τύπο C[ν]H[2ν-2] με ν\ge 3 με 2 διπλούς
   δεσμούς και κανένα δακτύλιο.
   4. Αλειφατικούς πολυακόρεστους υδρογονανθράκες με πολυπλοκότερους από τους
   παρά πάνω συνδυασμούς διπλών ή και τριπλών δεσμών και κανένα δακτύλιο.

   3. Κυκλικούς υδρογονάνθρακες. Περιέχουν τουλάχιστον ένα δακτύλιο. Αυτοί
   περιλαμβάνουν τις υποκατηγορίες:

   1. κυκλοαλκάνια: με γενικό μοριακό τύπο C[ν]H[2ν] με ν\ge 3, χωρίς κανέναν
   διπλό ή τριπλό δεσμό και ένα δακτύλιο.
   2. κυκλοαλκένια: με γενικό μοριακό τύπο C[ν]H[2ν-2] με ν\ge 3, με 1 διπλό
   δεσμό και ένα δακτύλιο.
   3. κυκλοαλκίνια: με γενικό μοριακό τύπο C[ν]H[2ν-4] με ν\ge 3, με 1 τριπλό
   δεσμό και ένα δακτύλιο.
   4. κυκλοαλκαδιένια: με γενικό μοριακό τύπο C[ν]H[2ν-4] με ν\ge 4, με 2
   διπλούς δεσμούς και ένα δακτύλιο.
   5. Μονοκυκλικούς πολυακόρεστους υδρογονανθράκες με πολυπλοκότερους από
   τους παρά πάνω συνδυασμούς διπλών ή και τριπλών δεσμών και ένα δακτύλιο.
   6. δικυκλοαλκάνια: με γενικό μοριακό τύπο C[ν]H[2ν-2] με ν\ge 4, χωρίς
   κανέναν διπλό ή τριπλό δεσμό και δυο δακτύλιους.
   7. Πολυκυκλοαλκάνια χωρίς κανέναν διπλό ή τριπλό δεσμό και περισσότερους
   από 2 δακτύλιους.
   8. Πολυκυκλικούς ακόρεστους υδρογονανθράκες με διπλούς ή και τριπλούς
   δεσμούς και τουλάχιστον δυο δακτύλιους.

   4. Αρωματικοί υδρογονάνθρακες που περιέχουν ένα αρωματικό σύστημα. Τυπικά
   συμπεριλαμβάνονται και σε κάποιες από τις παραπάνω κατηγορίες απλών
   κυκλικών ή ακόρεστων υδρογονανθράκων, αλλά οι επιπλέον ιδιότητες που
   αποκαλούνται «αρωματικός χαρακτήρας» επιβάλλουν την ξεχωριστή κατάταξη και
   εξέτασή τους.

     • Υπάρχουν αέριοι, υγροί και χαμηλού σημείου τήξης στερεοί
       υδρογονάνθρακες.
     • Οι μέθοδοι παρασκευής συγκεκριμένων υδρογονανθράκων, όπως και οι
       ιδιότητές τους ποικίλλουν, κυρίως ανάλογα με την παραπάνω ταξινόμισή
       τους. Η μόνη κοινή ιδιότητα όλων τους είναι η καύση:

       \mathrm{C_xH_y + \frac{4x+y}{4}O_2 \xrightarrow{\triangle} xCO_2 +
                  \frac{y}{2}H_2O + (102x + \frac{55}{2}y)\;J}

     • Οι χρήσεις τους επίσης ποικίλλουν ανάλογα. Η πιο συνηθισμένη χρήση
       τους είναι ως καύσιμα για παραγωγή ενέργειας, αλλά υπάρχουν και άλλες:
       διαλυτικά, βερνίκια, λιπαντικά, κεριά, εντομοαπωθητικά, καθώς και η
       παραγωγή πολυμερών και άλλων πετροχημικών.

[Επεξεργασία] Χρήσιμοι πίνακες

            Εμπειρικές ονομασίες υδρογονανθράκων που διατηρούνται
              Τύπος             Εμπειρική ονομασία     Ονομασία IUPAC
   (CH[3])[3]CH                 ισοβουτάνιο        μεθυλοπροπάνιο
   (CH[3])[2]CHCH[2]CH[3]       ισοπεντάνιο        μεθυλοβουτάνιο
   (CH[3])[4]C                  νεοπεντάνιο        διμεθυλοπροπάνιο
   (CH[3])[2]CH(CH[2])[2]CH[3]  ισοεξάνιο          2-μεθυλοπεντάνιο
   (CH[3])[3]CCH[2]CH[3]        νεοεξάνιο          2,2-διμεθυλοβουτάνιο
   (CH[3])[3]CCH[2]CH(CH[3])[2] ισοοκτάνιο         2,2,4-τριμεθυλοβουτάνιο
   CH[2]=CH[2]                  αιθυλένιο          αιθένιο
   CH[2]=CHCH[3]                προπυλένιο         προπένιο
   CH[2]=CHCH[2]CH[3]           α-βουτυλένιο       βουτένιο-1
   CH[3]CHCH=CHCH[3]            β-βουτυλένιο       βουτένιο-2
   CH[3]C(CH[3])=CH[2]          γ-βουτυλένιο       μεθυλοπροπένιο
   CH[2]=CH(CH[2])[2]CH[3]      α-αμυλένιο         πεντένιο-1
   CH[3]CHCH=CHCH[2]CH[3]       β-αμυλένιο         πεντένιο-2
   ΗC≡CH                        ακετυλένιο         αιθίνιο
   CH[2]=C=CH[2]                αλλένιο            προπαδιένιο
   CH[2]=C(CH[3])CH=CH[2]       ισοπρένιο          μεθυλοβουταδιένιο-1,3

                                                          Υδρογονάνθρακες
Αριθμός                                                                                                               Αρωματικοί
ατόμων        Αλκάνια               Αλκένια                 Κυκλοαλκάνια              Αλκίνια         Αλκαδιένια    υδρογονάνθρακες
   C
1       μεθάνιο              —                      —                            —                  —               —
2       αιθάνιο              αιθένιο                —                            αιθίνιο            -               —
3       προπάνιο             προπένιο               κυκλοπροπάνιο                προπίνιο           προπαδιένιο     —
        βουτάνιο             βουτένιο-1             κυκλοβουτάνιο                βουτίνιο-1         βουταδιένιο-1,2
4       ισοβουτάνιο          βουτένιο-2             μεθυλοκυκλοπροπάνιο          βουτίνιο-2         βουταδιένιο-1,3 —
                             ισοβουτένιο
                             πεντένιο-1             κυκλοπεντάνιο                                   πενταδιένιο-1,2
        πεντάνιο             πεντένιο-2             μεθυλοκυκλοβουτάνιο          πενντίνιο-1        πενταδιένιο-1,3
5       ισοπεντάνιο          2-μεθυλοβουτένιο-1     αιθυλοκυκλοπροπάνιο          πεντίνιο-2         πενταδιένιο-1,4 —
        νεοπεντάνιο          3-μεθυλοβουτένιο-1     1,1-διμεθυλοκυκλοπροπάνιο    μεθυλοβουτίνιο     πενταδιένιο-2,3
                             μεθυλοβουτένιο-2       1,2-διμεθυλοκυκλοπροπάνιο                       ισοπρένιο
                             εξένιο-1
                             εξένιο-2               κυκλοεξάνιο
                             εξένιο-3               μεθυλοκυκλοπεντάνιο
                             2-μεθυλοπεντένιο-1     αιθυλοκυκλοβουτάνιο          εξίνιο-1
        εξάνιο               3-μεθυλοπεντένιο-1     1,1-διμεθυλοκυκλοβουτάνιο    εξίνιο-2
        ισοεξάνιο            4-μεθυλοπεντένιο-1     1,2-διμεθυλοκυκλοβουτάνιο    εξίνιο-3
6       3-μεθυλοπεντάνιο     2-μεθυλοπεντένιο-2     προπυλοκυκλοπροπάνιο         3-μεθυλοπεντίνιο-1 εξαδιένιο-1,2   βενζόλιο
        νεοεξάνιο            3-μεθυλοπεντένιο-2     ισοπροπυλοκυκλοπροπάνιο      4-μεθυλοπεντίνιο-1
        2,3-διμεθυλοβουτάνιο 4-μεθυλοπεντένιο-2     αιθυλο-1-μεθυλοκυκλοπροπάνιο μεθυλοπεντίνιο-2
                             2,3-διμεθυλοβουτένιο-1 αιθυλο-2-μεθυλοκυκλοπροπάνιο διμεθυλοβουτίνιο
                             3,3-διμεθυλοβουτένιο-1 1,1,2-τριμεθυλοκυκλοπροπάνιο
                             διμεθυλοβουτένιο-2     1,2,3-τριμεθυλοκυκλοπροπάνιο
                             αιθυλοβουτένιο

[Επεξεργασία] Αναφορές και παρατηρήσεις

    1. ↑ Silberberg, 620
    2. ↑ \mathrm{x,y \ge 0}.
    3. ↑ Ρίζες ονομάζονται ομάδες ατόμων με ελεύθερα σθένη, δηλαδή ελεύθερα,
       μη δεσμικά, ηλεκτρόνια.
    4. ↑ Μονοσθενείς ρίζες ονομάζονται ρίζες με ένα ελεύθερο ηλεκτρόνιο.
    5. ↑ IUPAC Goldbook hydrocarbyl groups.
    6. ↑ Clayden, Greeves, et al., 21
    7. ↑ McMurry, 75-81
    8. ↑ Πολλά εγχειρίδια Χημείας (δυστυχώς και η αγγλόφωνη ΒΠ) ταυτίζουν
       λανθασμένα τα αλκάνια με τις παραφίνες, όμως οι τελευταίες αποτελούν
       παλαιότερη κατηγορία, που χρησιμοποιεί κυρίως η Χημική Βιομηχανία, που
       είναι όμως ευρύτερη, αφού περιλαμβάνει όλους τους κορεσμένους
       υδρογονάνθρακες. Δηλαδή περιλαμβάνει όχι μόνο τα αλκάνια, αλλά και τα
       κυκλοαλκάνια, τα δικυκλοαλκάνια και κάθε άλλη ομόλογη σειρά
       υδρογονανθράκων που δεν περιέχουν πολλαπλό (διπλό ή τριπλό) δεσμό. Ο
       γενικός τύπος των αλκανίων δεν ισχύει για όσες παραφίνες έχουν βαθμό
       ακορεστότητας > 0.
    9. ↑ Πολλά εγχειρίδια Χημείας (δυστυχώς και η αγγλόφωνη ΒΠ) τα ταυτίζουν
       λανθασμένα με τις ολεφίνες, όμως οι τελευταίες αποτελούν παλαιότερη
       κατηγορία, που χρησιμοποιεί κυρίως η Χημική Βιομηχανία. Η κατηγορία
       αυτή είναι όμως ευρύτερη, αφού περιλαμβάνει όλους τους ακόρεστους
       υδρογονάνθρακες, δηλαδή περιλαμβάνει όχι μόνο τα αλκένια, αλλά και τα
       αλκίνια, τα αλκαδιένια και κάθε άλλη ομόλογη σειρά υδρογονανθράκων που
       περιέχουν έναν τουλάχιστον πολλαπλό (διπλό ή τριπλό) δεσμό. Ο γενικός
       τύπος των αλκενίων δεν ισχύει για όσες ολεφίνες έχουν βαθμό
       ακορεστότητας > 1. Κάποια άλλα συγγράμματα, συγχέοντας και πάλι τους
       σχετικούς όρους, θεωρούν ότι τα αλκένια και οι ολεφίνες (που
       ταυτίζουν) έχουν μόνο διπλούς δεσμούς ή και ένα μόνο διπλό δεσμό, αλλά
       και πάλι δεν ορίζουν τη σωστή ομόλογη σειρά που από το κατά IUPAC
       όνομα «αλκένια» (δηλαδή ένα μόνο δεσμό και όχι δακτυλίους) ορίζει.

[Επεξεργασία] Πηγές πληροφόρησης

    1. SCHAUM'S OUTLINE SERIES, «ΟΡΓΑΝΙΚΗ ΧΗΜΕΙΑ», Μτφ. Α. Βάρβογλη, 1999
    2. «Ασκήσεις και προβλήματα Οργανικής Χημείας» Ν. Α. Πετάση 1982
    3. Αναστάσιου Βάρβογλη, «Χημεία Οργανικών Ενώσεων», Παρατηρητής,
       Θεσσαλονίκη 1991
    4. Καραγκιοζίδη Σ. Πολυχρόνη, «Ονοματολογία Οργανικών Ενώσεων στα
       Ελληνικά & Αγγλικά» Β΄ ΈκδοσηΘεσσαλονίκη 1991
    5. Νικολάου Ε. Αλεξάνδρου, «Γενική Οργανική Χημεία», Εκδόσεις Ζήτη,
       Θεσσαλονίκη 1985
    6. Δημητρίου Ν. Νικολαΐδη, «Ειδικά Μαθήματα Οργανικής Χημείας», ΑΠΘ,
       θεσσαλονίκη 1983
    7. Νικολάου Ε. Αλεξάνδρου, Αναστάσιου Βάρβογλη, Φαίδωνα Χατζημηχαλάκη,
       «Εργαστηριακός Οδηγός», Εκδόσεις Ζήτη, Θεσσαλονίκη 1986
    8. Διαδικτυακοί τόποι που αναφέρονται στις «Αναφορές και παρατηρήσεις».

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Hydrocarbon της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   π • σ • ε
                      Μεγάλες κατηγορίες οργανικών ενώσεων
                             Καρβοξυλικά οξέα  · Σουλφονικά οξέα  ·
                             Καρβοξυλικοί εστέρες  · Ακυλαλογονίδια  · Αμίδια
   Με (σχετικά) συνηθισμένες  · Νιτρίλια  · Αλδεΰδες  · Θειάλες  · Κετόνες  ·
   χαρακτηριστικές ομάδες    Θειόνες  · Αλκοόλες  · Θειόλες  · Αμίνες  ·
                             Ιμίνες  · Αιθέρες  · Θειαιθέρες  · Οργανικά
                             αλογονίδια  · Νιτροενώσεις  · Υδρογονάνθρακες
                             Οργανοβορικά οξέα  · Οργανοπυριτικά οξέα  ·
                             Οργανοφωσφορικά οξέα  · Σουλφονώδη οξέα  ·
   Άλλα οργανικά οξέα        Οργανοαρσενικά οξέα  · Οργανοσεληνικά οξέα  ·
                             Οργανοτελλουρικά οξέα  · Θειοκαρβοξυλικά οξέα  ·
                             Διθειοκαρβοξυλικά οξέα
                             Βορικοί εστέρες  · Νιτρικοί εστέρες  · Κυανικοί
                             εστέρες  · Πυριτικοί εστέρες  · Φωσφορικοί
                             εστέρες  · Θειικοί εστέρες  · Σουλφονικοί
   Μη καρβοξυλικοί εστέρες   εστέρες  · Θειώδεις εστέρες  · Σουλφονώδεις
                             εστέρες  · Αλογονικοί εστέρες  · Αρσενικοί
                             εστέρες  · Σεληνικοί εστέρες  · Τελλουρικοί
                             εστέρες
                             Οργανοβορικαλογονίδια  · Οργανοπυριταλογονίδια
                              · Οργανοφωσφορικαλογονίδια  · Σουλφοναλογονίδια
   Μη καρβοξυλικά αλογονίδια  · Σουλφονωδαλογονίδια  ·
                             Οργανοαρσενικαλογονίδια  ·
                             Οργανοσεληνικαλογονίδια  ·
                             Οργανοτελλουρικαλογονίδια
                             Οργανοβορικαμίδια  · Οργανοπυριταμίδια  ·
   Μη καρβοξυλικά αμίδια     Οργανοφωσφορικαμίδια  · Σουλφοναμίδια  ·
                             Σουλφονωδαμίδια  · Οργανοαρσενικαμίδια  ·
                             Οργανοσεληνικαμίδια  · Οργανοτελλουρικαμίδια
                             Οργανομεταλλικές ενώσεις  · Οργανικά άλατα  ·
                             Σουλφοξείδια  · Σουλφόνες  · Οργανοφωσφίνες  ·
   Άλλες κατηγορίες          Οργανοσιλανοαλογονίδια  · Σιλανόλες  ·
   οργανικών ενώσεων         Σιλυλαιθέρες  · Σιλικόνες  · Καρβοξυλικοί
                             θειεστέρες  · Σουλφονικοί θειεστέρες  ·
                             Φωσφορικοί θειεστέρες
   Ταξινόμηση κατά χαρακτηριστικές ομάδες

   Ανακτήθηκε από
   "http://el.wikipedia.org/wiki/%CE%A5%CE%B4%CF%81%CE%BF%CE%B3%CE%BF%CE%BD%CE%AC%CE%BD%CE%B8%CF%81%CE%B1%CE%BA%CE%B5%CF%82"
   Κατηγορία: Οργανικές ενώσεις

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • አማርኛ
     • العربية
     • Azərbaycanca
     • Български
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • فارسی
     • Suomi
     • Français
     • Gaeilge
     • Galego
     • עברית
     • हिन्दी
     • Hrvatski
     • Kreyòl ayisyen
     • Magyar
     • Bahasa Indonesia
     • Ido
     • Íslenska
     • Italiano
     • 日本語
     • 한국어
     • Latina
     • Lëtzebuergesch
     • Lietuvių
     • Latviešu
     • Македонски
     • Монгол
     • मराठी
     • Bahasa Melayu
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Polski
     • Português
     • Română
     • Русский
     • Sicilianu
     • සිංහල
     • Simple English
     • Slovenčina
     • Slovenščina
     • Shqip
     • Српски / Srpski
     • Basa Sunda
     • Svenska
     • தமிழ்
     • ไทย
     • Türkçe
     • Українська
     • اردو
     • Tiếng Việt
     • 中文
     • 粵語

     • Τελευταία τροποποίηση 19:05, 11 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
