   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Αριστοτέλης Παυλίδης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Αριστοτέλης Παυλίδης (1943) είναι
   έλληνας πολιτικός, πρώην βουλευτής και
   υπουργός της Νέας Δημοκρατίας.

   Γεννήθηκε στην Κω και σπούδασε στη
   φυσικομαθηματική σχολή του
   πανεπιστημίου Αθηνών, απ'όπου
   αποφοίτησε το 1966. Στη συνέχεια
   εγκαταστάθηκε στο Λονδίνο για να
   σπουδάσει διεύθυνση επιχειρήσεων στο
   εκεί πολυτεχνείο. Το 1977 εξελέγη για
   πρώτη βουλευτής Δωδεκανήσων με την
   υποστήριξη της Νέας Δημοκρατίας.^[1] Απο
   τότε εκλέγεται συνεχώς με εξαίρεση τις
   εκλογές του 1996, οπότε και απέτυχε να
   εκλεγεί. Το 1977 και 1979 εξελέγη γραμματέας
   της βουλής ενώ το 1982 κοσμήτοράς της. Στην
   κυβέρνηση Τζαννετάκη και Μητσοτάκη
   διετέλεσε υφυπουργός οικονομικών και
   την περίοδο 1990 - 1992 υπουργός εμπορικής
   ναυτιλίας. Στην πρώτη κυβέρνηση
   Καραμανλή διορίστηκε υπουργός Αιγαίου
   και νησιωτικής πολιτικής, θέση στην
   οποία παρέμεινε μέχρι και τον
   σχηματισμό της δεύτερης κυβέρνησης που
   προήλθε απο τις βουλευτικές εκλογές του
   2007.^[2]^[3]^[4] Στις εκλογές του Οκτωβρίου του
   2009 δεν συμπεριελήφθη στα ψηφοδέλτια της
   Νέας Δημοκρατίας. Στις 27 Απριλίου 2010
   διεγράφη από την Νέα Δημοκρατία ύστερα
   από απόφαση της επιτροπής δεοντολογίας
   του κόμματος.^[5]

   Είναι παντρεμένος και έχει δύο παιδιά.

[Επεξεργασία] Καταγγελίες Μανούση

   Στις 27 Απριλίου 2007 έφθασε στον διευθυντή
   του πρωθυπουργικού γραφείου, Γιάννη
   Αγγέλου, καταγγελία του πρώην βουλευτή
   Ζαχαράκη για χρηματισμό του Παυλίδη απο
   τον εφοπλιστή Μανούση. Στις 30 Απριλίου ο
   Αριστοτέλης Παυλίδης υπέβαλε μηνυτήρια
   αναφορά στον εισαγγελέα του Αρείου
   Πάγου. Η υπόθεση μπήκε στο αρχείο ενώ ο
   διευθυντής του γραφείου του Παυλίδη,
   Ζαχαρίου, παραιτήθηκε. Τον Ιούνιο του 2007
   στάλθηκαν απο τον Μανούση δύο επιστολές
   με τις οποίες κατήγγειλε τον Παυλίδη για
   "ανηλεή πόλεμο εξόντωσης εναντίον του".
   Σύμφωνα με τον εφοπλιστή Φώτη Μανούση, ο
   ίδιος αναγκάστηκε να δώσει ένα
   εκατομμύριο ευρώ στον ιδιαίτερό του
   Παυλίδη την περίοδο 2006 - 2007 προκειμένου
   τα πλοία του να αναλάβουν την κάλυψη των
   δρομολογίων στα νησιά της άγονης
   γραμμής.^[6] Στις 30 Ιουνίου 2008 ασκήθηκε σε
   βάρος του Παν. Ζαχαρίου δίωξη για
   εκβίαση ενώ η υπόθεση ανατέθηκε στον 20ό
   τακτικό ανακριτή Απόστολο Ζαβιτσιάνο, ο
   οποίος διαβίβασε τον φάκελο της
   υπόθεσης στην βουλή.

   Για την σύσταση προανακριτικής
   επιτροπής ψήφισαν 294 βουλευτές, εκ των
   οποίων 215 υπέρ, 67 κατά ενώ βρέθηκαν και 6
   λευκά. Για την υπόθεση κατέθεσαν μεταξύ
   άλλων οι άμεσα εμπλεκόμενοι,
   Αριστοτέλης Παυλίδης, Φώτης Μανούσης,
   Ζαχαρίου καθώς και ο διευθυντής του
   πρωθυπουργικού γραφείου, Γιάννης
   Αγγέλου, ο δήμαρχος Τήλου, Αληφέρης, η
   κόρη του Παυλίδη, Αγγελική, ο αδερφός του
   κ.α. Κατά τη διάρκεια της έρευνας, οι
   βουλευτές στάθηκαν ιδιαίτερα στα
   χρήματα που δόθηκαν για αγορά σπιτιού
   απο την κόρη του Παυλίδη, Αγγελική
   Παυλίδη. Απο τον αρμόδιο ανακριτή
   διαβιβάστηκε και δεύτερος φάκελος που
   αφορούσε τις άγονες γραμμές. Δεν
   πραγματοποιήθηκε όμως ψηφοφορία για
   σύστασης δεύτερης εξεταστικής
   επιτροπής καθώς το κόμμα της Νέας
   Δημοκρατίας αποχώρησε απο την ολομέλεια
   της Βουλής. Απο τα πορίσματα που
   κατατέθηκαν στη βουλή μόνο αυτό της Νέας
   Δημοκρατίας ήταν απαλλακτικό στο θέμα
   της εκβίασης, ενώ τα κόμματα της
   αντιπολίτευσης τάχθηκαν υπέρ της
   άσκησης ποινικών διώξεων για τα
   αδικήματα της ηθικής αυτουργίας σε
   εκβίαση.^[7] Μεταξύ άλλων το ΠΑΣΟΚ, ο
   ΣΥΡΙΖΑ και το ΛΑΟΣ υποστήριξαν την
   ποινική δίωξη του Παυλίδη για παθητική
   δωροδοκία.^[8] Τελικά η πρόταση για
   παραπομπή του στο ειδικό δικαστήριο
   απορρίφθηκε απο τη βουλή αφού κατά την
   ψηφοφορία βρέθηκαν 146 υπέρ, 144 κατά, 3
   παρών και 5 λευκά σε σύνολο 298
   βουλευτών.^[9]

[Επεξεργασία] Πηγές

    1. ↑ Βιογραφικό του Αριστοτέλη Παυλίδη,
       απο την ιστοσελίδα ana-mpa.gr
    2. ↑ Γενική Γραμματεία κυβέρνησης -
       κυβέρνηση Τζαννετάκη
    3. ↑ Γενική Γραμματεία κυβέρνησης -
       κυβέρνηση Μητσοτάκη
    4. ↑ Γενική Γραμματεία κυβέρνησης -
       κυβέρνηση Κωνσταντίνου Α. Καραμανλή
    5. ↑ Διαγραφή Παυλίδη, Δελτίο Τύπου
       27-04-2009, Γραφείο Τύπου Νέας Δημοκρατίας
    6. ↑ Καταγγελίες Μανούση, απο την
       ιστοσελίδα in.gr
    7. ↑ ιστοσελίδα του Μουσείου Ιστορίας
       του πανεπιστημίου Αθηνών
    8. ↑ Πορίσματα κομμάτων, απο την
       ιστοσελίδα in.gr
    9. ↑ Απορρίφθηκε η πρόταση για
       παραπομπή, απο την ιστοσελίδα in.gr

   Ανακτήθηκε από
   "http://el.wikipedia.org/wiki/%CE%91%CF%81%CE%B9%CF%83%CF%84%CE%BF%CF%84%CE%AD%CE%BB%CE%B7%CF%82_%CE%A0%CE%B1%CF%85%CE%BB%CE%AF%CE%B4%CE%B7%CF%82"
   Κατηγορίες: Γεννήσεις το 1943 | Βουλευτές
   Δωδεκανήσου | Βουλευτές εκλεγμένοι με τη
   Νέα Δημοκρατία | Έλληνες υπουργοί
   Εμπορικής Ναυτιλίας | Έλληνες
   υφυπουργοί Οικονομικών

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 11:01, 28 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
