   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Κίτρος Πιερίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°22′40″N 22°34′27″E﻿ /
   ﻿40.37778, 22.57417

                                  Ελλάδα
                                  Κίτρος
   --------------------------------------------------------------------------
   Χώρα                                 Ελλάδα
   Γεωγρ. διαμέρισμα         Μακεδονία
   Περιφέρεια                     Κεντρική
                                            Μακεδονία
   Νομός                               Πιερία
   Δήμος                               Πύδνας
   Αρ. δημ. διαμερισμάτων 4
   Πληθυσμός πόλης            1.506
   Υψόμετρο                         80 μ
   Ταχ. κωδικός                   60064
   Τηλ. κωδικός                   23510

   [IMG]
   [IMG]
   Ο Ναός του Αγίου Τρύφωνα στο Κίτρος

   Το Κίτρος (1.506 κάτοικοι) είναι μεσαιωνική
   πόλη της Πιερίας, στα ερείπια της
   αρχαίας Πύδνας. Θεωρείται παλαιότερη
   ακόμα και από την Κατερίνη. Από
   οικονομική άποψη σημαίνοντα ρόλο
   διαδραματίζουν οι αλυκές της πόλης.
   Απέχει από την Κατερίνη 16 χιλιόμετρα. Οι
   κάτοικοι είναι ντόπιοι και πρόσφυγες
   από την Ανατολική Ρωμυλία και
   καλλιεργούν καπνά και ακτινίδια, στην
   εύφορη περιοχή τους. Μάλιστα, το χωριό
   θεωρείται ένα από τα πρώτα- αν όχι το
   πρώτο- όπου άρχισαν να καλλιεργούνται τα
   ακτινίδια. Σήμερα, το Κίτρος υπάγεται
   διοικητικά στο Δήμο Πύδνας και μαζί με
   την Αλυκή απαρτίζει το Δημοτικό
   Διαμέρισμα Πύδνας. Η Αλυκή ονομαζόταν
   Τούζλα μέχρι το 1927.

   Πίνακας περιεχομένων

     * 1 Ιστορικά στοιχεία
     * 2 Ονομασία
     * 3 Χριστιανισμός και Κίτρος
     * 4 Υποδομή
     * 5 Έθιμα
     * 6 Βιβλιογραφία
     * 7 Παραπομπές

[Επεξεργασία] Ιστορικά στοιχεία

   Οι αρχαιολογικές ανασκαφές στα νότια
   του Κίτρους, προς τη θάλασσα, έφεραν στο
   φως ευρήματα από έναν οικισμό του 5ου- 7ου
   αιώνα μ. Χ., στη θέση Λουλουδιές.

   Είναι γνωστό από την εκκλησιαστική του
   ιστορία, καθώς υπήρξε έδρα επισκοπής, με
   προνόμιο να αντικαθιστά το Μητροπολίτη
   Θεσσαλονίκης σε περίπτωση απουσίας του.
   Κατά τη διάρκεια της Φραγκοκρατίας
   έγινε έδρα Καθολικής επισκοπής.

   Το Κίτρος αναφέρεται σε ημερολόγιο του
   Ενετού λοχαγού Ατζολιέλο, ο οποίος είχε
   πιαστεί αιχμάλωτος από τους Τούρκους
   έπειτα από ναυμαχία μεταξύ Ενετών και
   Τούρκων, το 1470. Ο Ατζολιέλο γράφει ότι
   "στο Κίτρος (Citro) διανυκτέρευσε ο
   Σουλτάνος και εκεί ήσαν πολλές αλυκές.
   Στα μέρη αυτά βρίσκεται ο ποταμός Βαρδάρ
   και υπάρχουν εξαιρετικοί ίπποι".

   Το 920 το Κίτρος καταλήφθηκε από τους
   Βουλγάρους, έπειτα από πολιορκία.

   Ο περιηγητής Νίκος Σχοινάς αναφέρει το
   Κίτρος ως "τσιφλίκιον, απέχον ώρα του
   αιγιαλού, όπου υπάρχει καλή και ασφαλής
   σκάλα του χωρίου (αρχαίος λιμήν Πύδνης)
   και παρ' αυτήν η αλυκή Τούζλα. Το χωρίον
   οικείται υπό 80 οικογενειών
   χριστιανικών.^[1] .

   Το Κίτρος αναφέρεται και από τον Έλληνα
   περιηγητή Ζώτο Μολοσσό. Απέχει "1 ώρα από
   Αγιάννη και 1/2 ώρας από ερείπια της
   Πύδνας. Εκεί έχει το επίνειό της, ίνα
   προσορμίζουσιν μεγάλα πλοία...Αι αρχαί
   της Επαρχίας Κίτρους εδρεύουσι εις
   Κολινδρόν..." Το Κίτρος καταστράφηκε το
   1878.

   Πολλοί από τους κατοίκους του ήταν
   Μακεδονομάχοι. Στα νεότερα χρόνια το
   Κίτρος ήταν τσιφλίκι κάποιου με το όνομα
   Νικόλαος Μπίτζιος. Την περίοδο της
   Κατοχής στο Κίτρος οι Γερμανοί είχαν τα
   επάκτιά τους και έλεγχαν από εκεί όλη
   την περιοχή του Θερμαϊκού.

   Το Κίτρος σήμερα αποτελείται από τρεις
   οικισμούς . Είναι ο οικισμός των γηγενών,
   που αποτελείται από ντόπιους και οι
   νεότεροι οικισμοί του Καβακλί και της
   Μπάνας. Οι τελευταίοι οικισμοί
   δημιουργήθηκαν το 1926 με την έλευση των
   προσφύγων, οι οποίοι ήρθαν στο μέρος
   αυτό από την Ανατολική Ρωμυλία.

   Στις 13 Νοεμβρίου 1943 εκτελέστηκαν στο
   αεροδρόμιο της Κατερίνης οι
   αντιστασιακοί αγωνιστές Ευάγγελος
   Μανωλόπουλος και Ευάγγελος Θεολόγης.

   Στις 20 Οκτωβρίου 1944 οι Ναζί εγκατέλειψαν
   τα επάκτιά τους. Έφτασαν στο
   Σιδηροδρομικό Σταθμό της Αλυκής και από
   κει ανατίναξαν τις εγκαταστάσεις των
   πυροβόλων τους.

[Επεξεργασία] Ονομασία

   Υπάρχουν αρκετές εκδοχές για την
   ονομασία του χωριού. Μια από αυτές είναι
   ότι επειδή υπήρχε εκεί κοντά χάνι και
   έτρωγαν οι ταξιδιώτες από το Γιδά
   (σημερινή Αλεξάνδρεια Ημαθίας) που είχαν
   προορισμό τη Λάρισα, έλαβε την ονομασία
   "Κίτρος" (από το "εκεί τρως"). Η εκδοχή ότι
   το όνομα του χωριού οφείλεται στις
   κιτριές που υποτίθεται ότι αφθονούσαν
   στην περιοχή, απορρίπτεται.

   Η μετονομασία της Πύδνας σε Κίτρος
   συντελέστηκε στην εποχή των Ρωμαίων. Ο
   Στράβων είναι αυτός που πρώτος αναφέρει
   το όνομα Citrum. Ο επίσκοπος Κίτρους
   Παρθένιος Βαρδάκας εσφαλμένα θεώρησε
   ότι η ονομασία οφείλεται στις κιτριές. Η
   πιθανότερη εκδοχή είναι πως το Κίτρος
   πήρε την ονομασία του από το όνομα
   κάποιου Ρωμαίου άρχοντα, ο οποίος
   διοικούσε την περιοχή. Η κοινότητα της
   περιοχής από το 1914 που ιδρύθηκε, φέρει το
   όνομα Πύδνα. O Ρήγας Φεραίος στην
   περίφημη Χάρτα του (1797), αναφέρει το
   χωριό Κίτρος και με τα δύο ονόματα
   (Πύδνα- Κίτρος).

[Επεξεργασία] Χριστιανισμός και Κίτρος

   Το 303 θανατώθηκε στην Πύδνα ο όσιος
   Αλέξανδρος, με εντολή του Μαξιμιανού.
   Έκτοτε λατρεύεται ως άγιος από τους
   Χριστιανούς όχι μόνο της Πιερίας αλλά
   και της Βαλκανικής. Το 396 το Κίτρος
   καταλήφθηκε από τους Βησιγότθους και
   αργότερα σε αυτό εισέβαλαν οι Ούννοι και
   οι Οστρογότθοι. Ανάμεσα στον έκτο και
   έβδομο αιώνα ιδρύθηκε η Επισκοπή
   Κίτρους. ο πρώτος γνωστός επίσκοπος που
   ξέρουμε ήταν ο Γερμανός, που έλαβε μέρος
   στην Οικουμενική Σύνοδο της
   Κωνσταντινούπολης, το 867. Τον καιρό του
   Λέοντα ΣΤ΄ (886-912) ο Επίσκοπος Κίτρους
   υπήχθη στη Μητρόπολη Θεσσαλονίκης. Στα
   Βυζαντινά χρόνια, το Κίτρος είναι ένα
   από τα τέσσερα αστικά κέντρα της
   περιοχής (τα άλλα ήταν ο Πλαταμώνας, η
   Πέτρα και ο Κολινδρός). Το 1185 λεηλατήθηκε
   από τους Νορμανδούς. Αργότερα
   κυριεύτηκε από τους Φράγκους, οι οποίοι
   επισκεύασαν και το Κάστρο. Στις 7
   Οκτωβρίου 1924 η Επισκοπή Κίτρους έγινε
   Μητρόπολη, με Πατριαρχική Πράξη και το
   1928 υποτάχθηκε, μαζί με άλλες Μητροπόλεις
   των Νέων Χωρών, στην Αυτοκέφαλη Εκκλησία
   της Ελλάδας.

[Επεξεργασία] Υποδομή

   Το Κίτρος σήμερα έχει ένα πενταθέσιο
   Δημοτικό Σχολείο και μονοθέσιο
   νηπιαγωγείο, γεωργικό συνεταιρισμό,
   αγροτικό ιατρείο, αθλητικό (αγωνίζεται
   στο ποδόσφαιρο στη Δ΄ εθνική) και
   Πολιτιστικό Σύλλογο, με το όνομα "ΜΑΣ
   Πύδνα", ο οποίος ιδρύθηκε το 1978, με 1o
   πρόεδρο τον Γεώργιο Ψωμά. Η απόστασή του
   από την πόλη της Κατερίνης είναι 14
   χιλιόμετρα. Εκτός από τον Άγιο Τρύφωνα,
   ναοί στο Κίτρος είναι οι Άγιος
   Κωνσταντίνος και Ελένη, ο Προφήτης Ηλίας
   και ο Άγιος Γεώργιος.

[Επεξεργασία] Έθιμα

   Το σημαντικότερο από τα έθιμα του
   Κίτρους λαμβάνει χώρα κάθε χρόνο στις 8
   Ιανουαρίου και είναι το Έθιμο της
   Μπάμπως. Την ημέρα αυτή, οι γυναίκες
   έχουν τον πλήρη έλεγχο επί των ανδρών
   και δε διστάζουν να επιτεθούν σε άνδρες
   που δε θα τις αφήσουν να γλεντήσουν και
   να κάνουν ό, τι θέλουν εκείνες. Το έθιμο
   τηρείται ανελλιπώς εδώ και περισσότερα
   από 80 χρόνια και ήρθε στο Κίτρος από τους
   κατοίκους που εγκαταστάθηκαν εκεί
   προερχόμενοι από την Ανατολική
   Ρωμυλία.^[2].

   Επίσης, το έθιμο της Γιορτής του Τρύφωνα
   την 1η Φεβρουαρίου τελείται στο Κίτρος
   στο συνοικισμό Καβακλί. Και αυτό το
   έθιμο μεταφέρθηκε από πρόσφυγες και
   περιέχει διονυσιακά στοιχεία, που
   ανάγουν στα αρχαία ελληνικά έθιμα.
   Ωστόσο οι πρόσφυγες προτού ακόμη φύγουν
   από τις πατρίδες τους είχαν δώσει στο
   έθιμο αυτό νέα στοιχεία και κατά κάποιον
   τρόπο το είχαν μεταβάλει σε χριστιανικό
   έθιμο. Το έθιμο αυτό ανάμεσα στα άλλα
   περιλαμβάνει πάλη μεταξύ ενός νέου και
   ενός μεγαλύτερου σε ηλικία. Και ο
   νεότερος, που συνήθως κερδίζει, παίρνει
   ως δώρο έναν πετεινό.

[Επεξεργασία] Βιβλιογραφία

     * Αλέκος Αγγελίδης , Αναδρομή στην
       Ιστορία της Μακεδονίας, εκδόσεις ΜΑΤΙ,
       1992.
     * Ι. Φ. Καζταρίδης, Η Μακεδονία κατά την
       Τουρκοκρατία: Η Πιερία των περιηγητών
       και των γεωγράφων, εκδ. Μάτι, Κατερίνη
       2002.

[Επεξεργασία] Παραπομπές

    1. ↑ "Καζταρίδη Ι. Φ., Η Πιερία των
       περιηγητών και των γεωγράφων"σελ. 180-181
    2. ↑ Έθιμο της Μπάμπως στο Κίτρος,
       Εφημερίδα ΕΠΤΑ, τ. 60, Ιανουάριος 2006

   π • σ • ε
   Δημοτικά Διαμερίσματα του Δήμου Πύδνας
   Αλώνια · Παλαιόστανη · Πύδνα · Σφενδάμι

   Ανακτήθηκε από
   "http://el.wikipedia.org/wiki/%CE%9A%CE%AF%CF%84%CF%81%CE%BF%CF%82_%CE%A0%CE%B9%CE%B5%CF%81%CE%AF%CE%B1%CF%82"
   Κατηγορίες: Δήμος Πύδνας | Χωριά του
   νομού Πιερίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 23:49, 5 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
