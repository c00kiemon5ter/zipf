   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Αξιοχώρι Κιλκίς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°52′28″N 22°38′32″E﻿ /
   ﻿40.87444, 22.64222

                           Αξιοχώρι
   Γεωγρ. διαμ.         Μακεδονία
   Περιφέρεια          Κεντρική Μακεδονία
   Νομός                    Κιλκίς
   Δήμος                    Πολύκαστρο
   Πληθυσμός            431 (2001)
   Υψόμετρο              77 m
   Ταχ. κώδ.               61200
   Τηλ. κωδ.               23430
   Παλαιά ονομασία Βαρδαρόφτσα

   Το Αξιοχώρι είναι χωριό του δήμου
   Πολυκάστρου, της επαρχίας Κιλκίς, του
   νομού Κιλκίς, κείμενος σε λόφο ανατολικά
   του Αξιού.

   Στις αρχές του 19ου αιώνα, κατοικούνταν
   από 360 Ορθόδοξους Έλληνες. Οι Έλληνες
   είχαν οργανωθεί σε Κοινότητα.
   Λειτουργούσε μάλιστα Ελληνικό δημοτικό
   σχολείο. Με το ξέσπασμα των εθνικών
   ανταγωνισμών μετά το 1878, το χωριό
   δέχτηκε βίαιες πιέσεις από τη
   Βουλγαρική πλευρά. Οι Αξιοχωρίτες όμως
   πέτυχαν να διατηρήσουν σε λειτουργία το
   δημοτικό σχολείο χάρη στις άοκνες
   προσπάθειες των εφοροεπιτρόπων
   Τραϊανού Αντωνίου και του Δημήτριου
   Γιοβάνη. Αποτέλεσμα των Βουλγαρικών
   επιθέσεων στην περιοχή ήταν να μειωθεί
   τελικά ο αριθμός των κατοίκων. Έτσι,
   σύμφωνα με την απογραφή του 1920
   καταγράφονται μόνο 75 κάτοικοι.

   Γύρω στα 1922 εγκαθίστανται οι πρώτοι
   πρόσφυγες από τον Πόντο. Στα επόμενα
   χρόνια στον πληθυσμό προστέθηκαν και
   πρόσφυγες από την Ανατολική Θράκη και
   τέλος (1925) την Ανατολική Ρωμυλία.

   Αρχικά οι πρόσφυγες έστησαν τα
   νοικοκυριά τους στις πλαγιές των
   υψωμάτων προς το κανάλι του Αξιού, λίγο
   μακρύτερα από τον παλιό οικισμό. Η
   υπερβολική ζέστη του καλοκαιριού και τα
   πολλά κουνούπια του ποταμού, τους
   ανάγκασαν να ανηφορήσουν στην κορυφή
   των λόφων, όπου ήταν ο παλαιός οικισμός
   (και τελικά και ο σύγχρονος). Σε αυτή την
   περιοχή ήταν και το σχολείο των ντόπιων.
   Ένα από τα λιγοστά Ελληνικά σχολεία, που
   λειτουργούσαν πριν την απελευθέρωση του
   1913. Το παλιό σχολείο (κτισμένο γύρω στο
   1850) συνέχισε να στεγάζει τις
   εκπαιδευτικές ανάγκες του πληθυσμού έως
   το 1925. Πρώτος δάσκαλος ανέλαβε ο
   Αναστάσιος Καπασακάλης.

   Στις παρυφές του λόφου Τούμπα, στο χώρο
   όπου σήμερα βρίσκεται ο ιερός ναός
   Μεταμορφώσεως του Σωτήρος, κατά τη
   διάρκεια του 1925 χτίστηκε το νέο σχολείο,
   με δύο αίθουσες και ξύλινα πατώματα. Το
   σχολείο κτίστηκε αποκλειστικά από
   Αξιοχωρίτες οι οποίοι δούλεψαν σκληρά,
   μέρα - νύχτα. Κουβαλούσαν με τα κάρα αλλά
   και με τα χέρια, νερό, πέτρες, μεγάλα
   πληθιά και ξύλα.

   Δέκα χρόνια μετά, το 1935, οι Αξιοχωρίτες
   βασισμένοι αποκλειστικά στις δικές τους
   δυνάμεις, ξεκινούν τη θεμελίωση του
   σημερινού ιερού ναού. Ο πόλεμος του 1940
   και αργότερα ο εμφύλιος τους αναγκασε να
   σταματήσουν το μεγάλο αυτό έργο. Τελικά,
   τελείωσε 18 χρόνια αργότερα, το 1953.

   Το 1948, χρονιά που εγκαθίστανται και
   μερικές οικογένειες Σαρακατσαναίων,
   χτίζεται η τσιμεντένια γέφυρα του
   καναλιού και ενεργοποιείται το
   πρωτότυπο φέρυ - μποτ, το Σάλι. Σκοπός του
   ήταν η εύκολη μεταφορά τους αντίκρυ,
   στην απέναντι όχθη του Αξιού,
   προκειμένου να καλλιεργηθούν τα 1.000
   περίπου στρέμματα γης που υπάρχουν εκεί.
   Οι Αξιοχωρίτες (μέχρι την συνένωση του
   χωριού με το δήμο Πολυκάστρου το 1998)
   υλοποίησαν με δικά τους έξοδα και
   εργασία αρκετά έργα υποδομών, μεταξύ
   αυτών και το έργο υδροδότησης, που έλυσε
   το σοβαρότερο πρόβλημα του χωριού.

   Ο Μενέλαος Λουντέμης (1912-1977) στα τέλη της
   δεκαετίας του '30 περιγράφει στο έργο του
   Αγέλαστη άνοιξη την ζωή των κατοίκων της
   περιοχής, ως δάσκαλος που εργάσθηκε στο
   χωριό που το ονομάζει Αξιοκώμη και με
   τις περιγραφές του, φωτογραφίζει το
   σημερινό Αξιοχώρι.

   Παρά το Αξιοχώρι βρίσκονταν η αρχαία
   Αμυδών. Στο αρχαιολογικό μουσείο
   Θεσσαλονίκης υπάρχουν ευρήματα απ' τους
   αρχαιολογικούς χώρους του Αξιοχωρίου.

[Επεξεργασία] Αναφορές

     * Wikimapia, Αξιοχώρι
     * "Αφανείς, Γηγενείς Μακεδονομάχοι",
       επιστημονική εποπτεία Ιωάννης Σ.
       Κολιόπουλος, Εταιρεία Μακεδονικών
       Σπουδών, εκδ. University Studio Press, 2008
     * "Κέντρα Οργάνωσης, Δράσης και
       Αντίστασης των Ελλήνων στον ν. Κιλκίς,
       κατά την περίοδο του Μακεδονικού
       Αγώνα", Χρήστος Π. Ίντος
     * Διαδικτυακές Πύλες, Δήμος
       Πολυκάστρου, Αξιοχώρι

   Ανακτήθηκε από
   "http://el.wikipedia.org/wiki/%CE%91%CE%BE%CE%B9%CE%BF%CF%87%CF%8E%CF%81%CE%B9_%CE%9A%CE%B9%CE%BB%CE%BA%CE%AF%CF%82"
   Κατηγορίες: Δήμος Πολυκάστρου | Χωριά
   του νομού Κιλκίς

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Македонски

     * Τελευταία τροποποίηση 20:04, 17 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
