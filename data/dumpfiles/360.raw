   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Λιντς Γιουνάιτεντ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                            Λιντς Γιουνάιτεντ
Το έμβλημα της Λιντς Γιουνάιτεντ
Το έμβλημα της Λιντς Γιουνάιτεντ
    Πλήρες όνομα      Leeds United Association
                                 Football Club
   Σύντομο όνομα     Leeds
    Έτος ίδρυσης      1919
            Έδρα             Έλαντ Ρόουντ
                                 Λιντς, Αγγλία
    Χωρητικότητα     39.460 θέσεις
        Πρόεδρος         Flag of England.svg Κεν Μπέιτς
      Προπονητής       Flag of England.svg Σάιμον Γκρέυσον
       Κατηγορία        Τσάμπιονσιπ
           2010-2011             -
Χρώματα Χρώματα Χρώματα Χρώματα Χρώματα Χρώματα
ομάδας   ομάδας   ομάδας   ομάδας   ομάδας   ομάδας
Χρώματα ομάδας                  Χρώματα ομάδας
Χρώματα ομάδας                  Χρώματα ομάδας
　                                          　
Εντός έδρας                        Εκτός έδρας

   Η Λιντς Γιουνάιτεντ (αγγλ.:Leeds United Association
   Football Club) είναι αγγλικός ποδοσφαιρικός
   σύλλογος με αξιόλογη ιστορία τόσο στο
   αγγλικό πρωτάθλημα όσο και στις
   ευρωπαϊκές διοργανώσεις. Σήμερα
   αγωνίζεται στην Championship, δηλαδή στην
   δέυτερη κατηγορία.

   Η Λιντς Γιουνάιτεντ ιδρύθηκε το 1919 στην
   πόλη Λιντς του δυτικού Γιορκσάιρ, έπειτα
   από τη διάλυση της Λιντς Σίτι. Ως έδρα
   χρησιμοποιεί το Elland Road, χωρητικότητας
   39.460 θεατών. Τα χρώματα της ομάδας είναι
   λευκές φανέλες και παντελόνια με χρυσές
   και μπλε διακοσμήσεις. Έχει έμβλημα το
   παγώνι, από το οποίο έχει προέλθει και το
   παρατσούκλι: «Τα παγώνια» (αγγ.:The Peacocks).
   Το έμβλημα και το παρωνύμιο προήλθε από
   την αρχική ονομασία του γηπέδου που
   ήταν: «The Old Peacock Ground», ονομασία που είχε
   προέλθει από την πάμπ: «Old Peacock» που
   βρίσκεται ακριβώς απέναντι.

   Επίσης, αποκαλείται Ενωμένοι και Οι
   Τύποι με τα Ασπρα.

   Οι δεκαετίες ’60 και ’70 υπήρξαν οι πιο
   επιτυχημένες για το σωματείο υπό την
   καθοδήγηση του μάνατζερ Ντον Ρέβι. Τότε
   κατέκτησε αρκετά αγγλικά και ευρωπαϊκά
   τρόπαια. Το 1982 υποβιβάστηκε στη Β΄
   κατηγορία, από την οποία επέστρεψε το 1990
   με προπονητή τον Howard Wilkinson. Το 1992 κέρδισε
   για τελευταία φορά το πρωτάθλημα.

   Πίνακας περιεχομένων

     * 1 Ιστορία

          * 1.1 Ίδρυση
          * 1.2 Τα πρώτα χρόνια
          * 1.3 Η χρυσή περίοδος
          * 1.4 Σύγχρονη εποχή

     * 2 Χρώματα – Έμβλημα
     * 3 Το γήπεδο
     * 4 Οπαδοί
     * 5 Αντιπαλότητες
     * 6 Τίτλοι – Διακρίσεις
     * 7 Εξωτερικές Συνδέσεις

[Επεξεργασία] Ιστορία

  [Επεξεργασία] Ίδρυση

   Πρόδρομη ομάδα της Λιντς Γιουνάιτεντ
   υπήρξε η Λιντς Σίτι, η οποία είχε ιδρυθεί
   το 1904. Αγωνιζόταν στο επαγγελματικό
   πρωτάθλημα (Football League) αλλά το 1919
   αποβλήθηκε από αυτό, έπειτα από κάποιες
   αντικανονικές πληρωμές ποδοσφαιριστών
   στη διάρκεια του Α΄ Παγκοσμίου Πολέμου.

   Αμέσως, ιδρύθηκε στην πόλη ένας νέος
   σύλλογος, η Λιντς Γιουνάιτεντ, που
   αμέσως προσκλήθηκε να λάβει μέρος στη
   Midland League, στην οποία εντάχθηκε στις 19
   Οκτωβρίου 1919. Η ομάδα των Yorkshire Amateurs, που
   κατείχε το γήπεδο Elland Road, προσφέρθηκε να
   το παραχωρήσει στη νέα ομάδα, μιας και
   πρώτος μάνατζερ ανέλαβε ένας πρώην
   παίκτης της, ο Dick Ray.

   Επίσης, ο πρόεδρος της Χάντερσφιλντ
   Τάουν, Hilton Crowther, προσφέρθηκε να βοηθήσει,
   δανείζοντας στη Λιντς Γιουνάιτεντ 35.000
   λίρες και φέρνοντας το γνωστό προπονητή
   Arthur Fairclough από τη Μπέρνλι το Φεβρουάριο
   του 1920. Με όλες αυτές τις βοήθειες η
   Λιντς Γιουνάιτεντ έφτιαξε μια αξιόλογη
   ομάδα και στο τέλος της σεζόν εντάχθηκε
   στη Football League, την επαγγελματική
   ομοσπονδία.

  [Επεξεργασία] Τα πρώτα χρόνια

   Τα επόμενα χρόνια η ομάδα
   σταθεροποιήθηκε στη Β΄ κατηγορία και το
   1924 κέρδισε τον τίτλο κι ανέβηκε στην Α΄.
   Το 1927 υποβιβάστηκε, με αποτέλεσμα την
   απόλυση του Fairclough και την προώθηση του
   Dick Ray στη θέση του, που ως τότε ήταν
   βοηθός του.

   Ως την έναρξη του Β΄ Παγκοσμίου Πολέμου
   δυο φορές υποβιβάστηκε και δυο φορές
   κέρδισε την άνοδο της στην Α΄ κατηγορία.
   Το 1935 τον Dick Ray διαδέχθηκε ο Billy Hampson, που
   παρέμεινε 12 χρόνια.

   Το 1947 υποβιβάστηκε ξανά, με την ομάδα να
   έχει τις χειρότερες επιδόσεις στην
   ιστορία της. Ο Hampson παραιτήθηκε και στη
   θέση του ήρθε ο Willis Edwards. Παρέμεινε στη Β΄
   κατηγορία ως το 1955-56, οπότε ανέβηκε ξανά
   στην Α΄ βασιζόμενη στο μεγάλο της
   αστέρι, τον Τζον Τσαρλς. Όμως, ο Τζον
   Τσαρλς μεταγράφηκε στην ιταλική
   Γιουβέντους και μοιραία η Λιντς
   υποβιβάστηκε πάλι το 1960.

  [Επεξεργασία] Η χρυσή περίοδος

   Το Μάρτιο του 1961 μάνατζερ του συλλόγου
   ανέλαβε ο Ντον Ρέβι. Την επόμενη σεζόν η
   ομάδα περνούσε δύσκολες μέρες
   οικονομικά και αγωνιστικά. Κατάφερε να
   παραμείνει στη Β΄ κατηγορία μόλις την
   τελευταία αγωνιστική. Ο Ρεβι κατάφερε να
   αναστρέψει αυτή την αρνητική εικόνα. Το
   1964 ανέβασε την ομάδα στην Α΄ κατηγορία
   και στη συνέχεια επί μια δεκαετία
   τερμάτιζε στην πρώτη τετράδα του
   πρωταθλήματος. Επιπλέον, κέρδισε δυο
   φορές τον τίτλο (1969, 1974), ένα Κύπελλο
   Αγγλίας (1972), ένα Λιγκ Καπ (1968) και δυο
   φορές το ευρωπαϊκό Κύπελλο Διεθνών
   Εκθέσεων (1968, 1971). Επίσης, τερμάτισε πέντε
   φορές δεύτερη στο πρωτάθλημα, έφτασε
   άλλες τρεις φορές στον τελικό του
   κυπέλλου, κι από μια φορά στους τελικούς
   των Κυπέλλων Εκθέσεων και Κυπελλούχων.

   Το 1974 ο Ρέβι άφησε την Λιντς για να
   αναλάβει την Εθνική Αγγλίας. Τον
   διαδέχτηκαν ο Μπράιαν Κλαφ, που έμεινε
   μόνο 44 μέρες, κι ο Τζίμι Άρμφιλντ. Ο
   βασικός κορμός των παικτών παρέμεινε
   και το 1974-75 η ομάδα έφτασε στον τελικό
   του Κυπέλλου Πρωταθλητριών.
   Αντιμετώπισε τη γερμανική Μπάγερν
   Μονάχου και παρά το ότι ήταν καλύτερη
   ηττήθηκε με 2-0, έχοντας πολλά παράπονα
   από το διαιτητή που ακύρωσε κανονικό
   γκολ του Πίτερ Λόριμερ. Η ομάδα αυτή, με
   παίκτες όπως οι: Μπίλι Μπρέμνερ, Τζόνι
   Τζάιλς, Πίτερ Λόριμερ, Φράνκι Γκρέι, Έντι
   Γκρέι, Νόρμαν Χάντερ είχε πλέον
   ολοκληρώσει τον κύκλο της.

   Ο Άρμφιλντ, με βοηθό τον Ντον Χάου,
   αναδημιούργησε την ομάδα που παρέμεινε
   στην κορυφή του αγγλικού ποδοσφαίρου
   για αρκετά χρόνια, χωρίς όμως να
   κατακτήσει τίτλους.

  [Επεξεργασία] Σύγχρονη εποχή

   Ακολούθησαν μέτριες σεζόν και το 1982 η
   Λιντς υποβιβάστηκε. Ως το 1990 διάφοροι
   προπονητές προσπάθησαν να επαναφέρουν
   το σύλλογο αλλά δεν τα κατάφεραν. Τελικά,
   το 1989-90 ο Howard Wilkinson την ανέβασε πάλι στη
   μεγάλη κατηγορία. Η ανοδική πορεία
   συνεχίστηκε αφού την επόμενη σεζόν
   τερμάτισε τέταρτη και το 1992 κατέκτησε το
   τρίτο πρωτάθλημα στην ιστορία της.

   Ακολούθησαν πολύ μέτριες χρονιές, στις
   οποίες το μόνο σημαντικό που κατάφερε η
   ομάδα ήταν να φτάσει στον τελικό του
   Λιγκ Καπ το 1996. Η επόμενη καλή περίοδος
   ήταν το 1998, που κέρδισε την έξοδο στο
   Κύπελλο ΟΥΕΦΑ με κόουτς τον George Graham και
   το 1999, που τερμάτισε τρίτη κερδίζοντας
   την έξοδο στο Τσάμπιονς Λιγκ με μάνατζερ
   τον Ντέιβιντ Ο’Λίρι και κόουτς τον Έντι
   Γκρέι.

   Στην Ευρώπη κατάφεραν να φτάσουν ως τα
   ημιτελικά του Κυπέλλου ΟΥΕΦΑ, όπου
   έχασαν από την τουρκική Γαλατασαράι και
   του Τσάμπιονς Λιγκ το 2001, όπου
   αποκλείστηκαν από την ισπανική
   Βαλένθια.

   Όμως, τα οικονομικά ανοίγματα της ομάδας
   δεν μπόρεσαν να καλυφθούν, αφού δεν
   βγήκε στο Τσάμπιονς Λιγκ το επόμενο
   έτος. Έτσι αναγκάστηκε να πουλήσει τον Rio
   Ferdinand στη Μάντσεστερ Γιουνάιτεντ κι
   αργότερα κι άλλους καλούς παίκτες.
   Τελικά, η ομάδα δεν κατάφερε να γλυτώσει
   τον υποβιβασμό που ήρθε το 2004 έπειτα από
   14 χρόνια. Τα χρέη εξακολουθούσαν να
   είναι μεγάλα και η Λιντς πιέστηκε να
   πουλήσει ακόμα και το γήπεδό της, το Elland
   Road.

   Το 2007 τα χρέη οδήγησαν την ομάδα στην
   τρίτη κατηγορία, με την υποχρέωση να
   ξεκινήσει το νέο πρωτάθλημα με -15
   βαθμούς, λόγω παραβίασης των κανονισμών!

[Επεξεργασία] Χρώματα – Έμβλημα

   Τα πρώτα 15 χρόνια της ύπαρξής της η Λιντς
   φορούσε ριγέ μπλε-άσπρες φανέλες μα
   λευκά σορτς.

   Το 1934 καθιέρωσε τις μπλε-κίτρινες
   φανέλες, με λευκά σορτς, με το σήμα της
   πόλης, ως έμβλημα, όπως η παλιά Λιντς
   Σίτι.

   Το 1950 άλλαξε τις φανέλες σε κίτρινες με
   μπλε σχέδια και το 1955 σε μπλε, πάντα με
   λευκά σορτς. Αυτή ήταν η εμφάνιση της
   ιστορικής Λιντς Σίτι.

   Το 1961 ο Ντον Ρέβι καθιέρωσε την κλασική
   πλέον ολόλευκη εμφάνιση
   (φανέλα-παντελόνι), μιμούμενος τη Ρεάλ
   Μαδρίτης. Το 1964 επέβαλε ως έμβλημα την
   κουκουβάγια, που υπάρχει στο λάβαρο της
   πόλης.

[Επεξεργασία] Το γήπεδο

   Αρχικά, το γήπεδο ήταν η έδρα της ομάδας
   ράγκμπι Holbeck Rugby Club, που αγωνιζόταν στην
   Northern Rugby Union, τον πρόδρομο της Rugby Football
   League. Τότε το στάδιο ονομαζόταν The Old Peacock
   ground, διότι ανήκε στην Bentley's Brewery, η οποία
   κατείχε την παμπ «The Old Peacock», που ακόμα
   βρίσκεται απέναντι από το γήπεδο.

   Όταν ιδρύθηκε η Λιντς Γιουνάιτεντ,
   επιτράπηκε στο νέο σωματείο να
   δανειστεί το στάδιο μέχρι να καταφέρει
   να το εξαγοράσει. Έκτοτε η Λιντς
   αγωνίζεται σε αυτό. Όμως, το 2004 πουλήθηκε
   από το σύλλογο για να ξεπληρωθούν τα
   χρέη, με τη συμφωνία να επιστραφεί
   έπειτα από 25 χρόνια ή όποτε το
   επιτρέψουν τα οικονομικά του. Έτσι η
   ομάδα τώρα το χρησιμοποιεί με τη μορφή
   leasing.

   Το Elland Road είναι το 10ο σε μέγεθος αγγλικό
   ποδοσφαιρικό γήπεδο και έχει
   χωρητικότητα 42.000 θεατών.

[Επεξεργασία] Οπαδοί

   Η Λιντς Γιουνάιτεντ στηρίζεται εκτός
   από τους πολυάριθμους φανατικούς
   οπαδούς της στο νησί και στους οπαδούς
   της σε ολόκληρο τον κόσμο. Στην Ελλάδα
   λειτουργεί και επίσημα λέσχη
   υποστηρικτών της από τις 21-6-1999 αν και η
   ενεργή παρουσία οπαδών της ομάδας
   ξεκινάει από το 1973, όταν η Λιντς
   χειροκροτήθηκε στο Καυτανζόγλειο
   Στάδιο. Η Λιντς, για να τιμήσει το
   γεγονός αυτό, έδωσε φιλικό με τον Ηρακλή
   στις 5-9-2004 στο ίδιο γήπεδο, παρουσία 100
   οπαδών της που ήρθαν από την Αγγλία και
   100 Ελλήνων υποστηρικτών της.

[Επεξεργασία] Αντιπαλότητες

   Η Μεγαλύτερη αντιπαλότητα της Λίντς
   ήταν και είναι η Μάντσεστερ Γιουνάιτεντ
   την περίοδο όπου ήταν στην Πρέμιερ
   Λίγκ.Ο Λόγος ήταν επειδή η τότε
   Μάντσεστερ είχε αντιπαλότητες με τις
   Γιορκσάιρ και τις Λάνκσαιρ όπου είχαν
   για έδρα την Λίντς.Επίσης έχει
   αντιπαλότητες με ομάδες απο το
   Σέφιλντ,δηλαδή την Σέφιλντ Γιουνάιτεντ
   και την Σέφιλντ Γουένσντέι την
   Μπράντφορντ Σίτι,την Μίλγουολ,την
   Χάντερσφιλντ.Η Αντιπαλότητα της
   Χάντερσφιλντ άρχισε για το εξής
   λόγο.Οπως αναφέραμε λιγο πιο πάνω,ο
   Πρόεδρος της ομάδας έδωσε ένα χρηματικό
   ποσό για την ενίσχυση της ομάδας.Αυτο
   προκάλεσε σε ορισμένους αντιδράσεις με
   αποτέλεσμα να δημιουργηθει μια
   ένταση.Μάλιστα ο συγκεκριμένος πρόεδρος
   παραλίγο να χάσει την θέση του με όλο
   αυτο το συμβάν που έγινε.Και τέλος άλλη
   μια μεγάλη αντιπαλότητα αλλα με μικρή
   σημασιά είναι αυτή της Τσέλσι.

[Επεξεργασία] Τίτλοι – Διακρίσεις

   Τίτλοι

     * Κύπελλο Διεθνών Εκθέσεων (2): 1968, 1971.
     * Πρωτάθλημα (3): 1969, 1974, 1992
     * Κύπελλο Αγγλίας (1): 1972
     * Λιγκ Καπ (1): 1968
     * Τσάριτι Σιλντ (2): 1969, 1992.
     * Πρωτάθλημα Β΄ κατηγορίας (3): 1924, 1964, 1990
     * Κύπελλο Νέων (2): 1993, 1997.

   Διακρίσεις

     * Κύπελλο Πρωταθλητριών φιναλίστ: 1975.
     * Κύπελλο Κυπελλούχων φιναλίστ: 1973
     * Κύπελλο Διεθνών Εκθέσεων φιναλίστ: 1967
     * Τσάμπιονς Λιγκ ημιτελικός: 2001
     * Κύπελλο ΟΥΕΦΑ ημιτελικός: 2000
     * Πρωτάθλημα 2η θέση: 1965, 1966, 1970, 1971, 1972.
     * Κύπελλο Αγγλίας φιναλίστ: 1965, 1970, 1973.
     * Λιγκ Καπ φιναλίστ: 1996

     * Το 1971 η Λιντς έπαιξε με την
       Μπαρτσελόνα στον τελικό των τελικών
       του Κυπέλλου Εκθέσεων για την
       οριστική κατάκτηση του τροπαίου, το
       οποίο καταργήθηκε κι αντικαταστάθηκε
       από το Κύπελλο ΟΥΕΦΑ.

[Επεξεργασία] Εξωτερικές Συνδέσεις

     * Επίσημη ιστοσελίδα του Leeds United Supporters
       Club στην Ελλάδα
     * [1]

                      Στο άρθρο αυτό έχει
                      ενσωματωθεί κείμενο από το
                      άρθρο Leeds United A.F.C. της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9B%CE%B9%CE%BD%CF%84%CF%82_%CE%93%CE%B9%CE%BF%CF%85%CE%BD%CE%AC%CE%B9%CF%84%CE%B5%CE%BD%CF%84"
   Κατηγορίες: Αθλητικοί σύλλογοι Αγγλίας |
   Ιδρύσεις αθλητικών συλλόγων το 1919

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * বাংলা
     * Brezhoneg
     * Català
     * Česky
     * Dansk
     * Deutsch
     * English
     * Español
     * Eesti
     * Suomi
     * Français
     * Gaeilge
     * Galego
     * עברית
     * Hrvatski
     * Magyar
     * Bahasa Indonesia
     * Italiano
     * 日本語
     * ქართული
     * 한국어
     * Lëtzebuergesch
     * Lietuvių
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Română
     * Русский
     * Scots
     * Simple English
     * Slovenčina
     * Српски / Srpski
     * Svenska
     * ไทย
     * Türkçe
     * Українська
     * Tiếng Việt
     * 中文

     * Τελευταία τροποποίηση 22:03, 25
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
