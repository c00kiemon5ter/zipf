   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Γραμμομόριο

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το γραμμομόριο ή mole μολ (σύμβολο: mol) είναι η μονάδα μέτρησης με τη
   οποία προσδιορίζουμε τη ποσότητα υλής ενός σώματος στο Διεθνές Σύστημα
   Μονάδων (S.I.) και αποτελεί μία από τις επτά θεμελιώδεις μονάδες του.

   Πίνακας περιεχομένων

     • 1 Ορισμός
     • 2 Εκφράσεις που συνδέονται με το mole
     • 3 Εκφράσεις σχετικές με το mole
     • 4 Ιστορία του όρου
     • 5 Η αναγκαιότητα

          • 5.1 Στις χημικές αντιδράσεις
          • 5.2 Στις προσθετικές ιδιότητες των μη ιοντικών διαλυμάτων
          • 5.3 Στη σχέση μεταξύ πίεσης – όγκου – θερμοκρασίας των αερίων που
            συμπεριφέρονται ως ιδανικά
          • 5.4 Στον προσδιορισμό της τιμής της εσωτερικής ενέργειας των
            αερίων
          • 5.5 Στον προσδιορισμό της θερμότητας που ανταλλάσσουν τα σώματα

     • 6 Αναφορές
     • 7 Δείτε επίσης
     • 8 Εξωτερικοί σύνδεσμοι

[Επεξεργασία] Ορισμός

   Το mole είναι η ποσότητα ύλης ενός σώματος που περιέχει τόσες στοιχειώδεις
   οντότητες όσα είναι τα άτομα σε 0,012 χιλιόγραμμα καθαρού ισοτόπου
   άνθρακα-12 (^12C). Στην ποσότητα αυτή του άνθρακα-12 (^12C) περιέχονται
   6,02214199×10^23 άτομα άνθρακα. Ο αριθμός αυτός ονομάζεται αριθμός
   Avogadro, αποτελεί φυσική σταθερά και συμβολίζεται με Ν[Α]. Το mole είναι
   η ποσότητα Ν[Α] διακεκριμένων, ομοίων μεταξύ τους, στοιχειωδών οντοτήτων
   (ατόμων, μορίων, ιόντων, ηλεκτρονίων, στοιχειωδών φορτίων, φωτονίων
   κ.τ.λ).

[Επεξεργασία] Εκφράσεις που συνδέονται με το mole

   Στην ελληνική και ξένη βιβλιογραφία εμφανίστηκαν πολλές εκφράσεις που
   είχαν σαν βάση το mole. Οι παρακάτω εκφράσεις τείνουν σήμερα να
   εξαλειφθούν και να αντικατασταθούν από ισοδύναμες εκφράσεις που περιέχουν
   τον όρο mole.

     • Γραμμοάτομο (gr-at) – mole ατόμων
     • Γραμμομόριο (mole) – mole μορίων
     • Γραμμοϊόν (gr-ion) – mole ιόντων
     • Γραμμοϊσοδύναμο ή ισοδύναμο βάρος (gr-eq) – mole στοιχειωδών φορτίων
       (ή ηλεκτρονίων)

   1 mol ατόμων είναι η ποσότητα ενός στοιχείου που περιέχει 6,02214199×10^23
   άτομα του στοιχείου. Το mole ατόμων έχει μάζα σε γραμμάρια όσο η σχετική
   ατομική μάζα Α[r] (ατομικό βάρος) του στοιχείου.

   1 mole μορίων είναι η ποσότητα ενός στοιχείου ή μίας μοριακής χημικής
   ένωσης που περιέχει 6,02214199×10^23 μόρια του στοιχείου ή της χημικής
   ένωσης. Στην περίπτωση των ιοντικών χημικών ενώσεων το mole της χημικής
   ένωσης περιέχει ν×6,02214199×10^23 θετικά ή αρνητικά ιόντα, όπου (ν) ο
   συντελεστής αναλογίας του ιόντος στη γραφή του μοριακού τύπου της ένωσης.
   Το mole μορίων έχει μάζα σε γραμμάρια όσο η σχετική μοριακή μάζα Μ[r]
   (μοριακό βάρος) του στοιχείου ή της χημικής ένωσης.

   1 mole ιόντων είναι η ποσότητα απλών ή σύνθετων ιόντων που περιέχει
   6,02214199×10^23 ιόντα. Το mole ιόντων έχει μάζα σε γραμμάρια όσο η
   σχετική ατομική μάζα Α[r] του στοιχείου (για τα απλά ιόντα) ή η σχετική
   μοριακή μάζα Μ[r] του σύνθετου ιόντος.

   1 mol στοιχειωδών φορτίων είναι ποσότητα στοιχείου, χημική ένωσης ή ιόντος
   ικανό να παρέχει 6,02214199×10^23 στοιχειώδη θετικά η αρνητικά φορτία κατά
   τη διάρκεια μίας χημικής μεταβολής. Το mole στοιχειωδών φορτίων ενός
   στοιχείου ή μίας χημικής ένωσης έχει μάζα σε γραμμάρια όσο η σχετική
   ατομική ή μοριακή μάζα αντίστοιχα διαιρεμένη με τον αριθμό φορτίων που το
   άτομο ή το μόριο παρέχει στη συγκεκριμένη χημική μεταβολή.

[Επεξεργασία] Εκφράσεις σχετικές με το mole

     • Γραμμομοριακός όγκος V[m] είναι ο όγκος ενός mole μορίων ενός αερίου.
       Στις Πρότυπες (ή Κανονικές) Συνθήκες θερμοκρασίας και πίεσης ο
       γραμμομοριακός όγκος ενός ιδανικού αερίου είναι 22,4 λίτρα.

     • Γραμμομοριακή μάζα M ενός στοιχείου ή μίας χημικής ένωσης είναι η μάζα
       ενός mole μορίων της και μετριέται στο S.I. σε kg/mol. Η γραμμομοριακή
       μάζα είναι 1000 φορές μικρότερη από τη σχετική μοριακή μάζα (μοριακό
       βάρος) Μ[r].

                                  Μ=Μ[r]/1000

     • Συγκέντρωση C ενός διαλύματος (Molarity) είναι τα moles διαλυμένης
       ουσίας που περιέχονται σε όγκο V ενός λίτρου διαλύματος. Η συγκέντρωση
       συνήθως μετριέται σε mol/L.

                                   C=n/V[(L)]

[Επεξεργασία] Ιστορία του όρου

   Στις αρχές του 20^ου αιώνα αρχίζει να γίνεται με σαφήνεια ο διαχωρισμός
   μεταξύ της έννοιας του μορίου και της έννοιας του ατόμου. Έτσι προκύπτει η
   αναγκαιότητα για τον ποσοτικό προσδιορισμό ενός μακροσκοπικού μεγέθους που
   θα δείχνει πόσα στοιχειώδη σωματίδια περιέχονται σε μία «ποσότητα ουσίας».
   Ο George Gorin αναφέρει ότι ο πρώτος που εισάγει την έννοια του mole ως
   μονάδα μέτρησης της «ποσότητας μίας ουσίας» είναι ο Wilhelm Ostwald που το
   1900 αναφέρει: [. . . das in Grammen augedruckte [. . .] Molekulargewicht
   eines Stoffes soll fortan ein Mol heissen] (Το αναγόμενο σε γραμμάρια
   μοριακό βάρος θα ονομάζεται Mol από εδώ και πέρα). Ο ίδιος αργότερα
   συνδέει το mole και με τον γραμμομοριακό όγκο του ιδανικού αερίου σε
   συνθήκες STP: [eine solche Menge irgendeines Gases, welche das Volum von
   22412 cm³ im Normalzustand einnimt nennt man ein Mol]" (μία τέτοια
   ποσότητα ιδανικού αερίου που καταλαμβάνει όγκο 22.412 cm^2 σε κανονικές
   συνθήκες θα ονομάζεται 1 mol). Ο Ostwald προτιμάει τον όρο mole (moles:
   μεγάλη μάζα) για να εκφράσει την έννοια «gram-molecule» που
   χρησιμοποιείται στην εποχή του καθώς η λέξη «molecule» προϊδεάζει ότι
   πρόκειται για μικρή μάζα. Ο ορισμός του mole μέχρι τα μέσα του εικοστού
   αιώνα διχάζει τους φυσικούς και τους χημικούς. Η διεθνής ένωση φυσικών
   IUPAP το ορίζει σαν την ποσότητα ατόμων που περιέχονται σε 16 γραμμάρια
   του ισοτόπου του οξυγόνου-16 (^16Ο) ενώ η διεθνής ένωση χημικών IUPAC το
   ορίζει σαν την ποσότητα ατόμων που περιέχονται σε 16 γραμμάρια οξυγόνου
   (σύνηθες μείγμα ισοτόπων). Η διαφορά μεταξύ των δύο αυτών ορισμών είναι
   βέβαια πολύ μικρή αλλά ικανή να επιφέρει σύγχυση στις αναφορές των
   πειραματικών μετρήσεων. Το 1960 οι δύο ενώσεις συμφωνούν στο σημερινό
   ορισμό του mole και το 1971 γίνεται δεκτός από το 14^ο συνέδριο μέτρων και
   σταθμών (CGPM). Το 1980 το CIPM διευκρινίζει ότι στον ορισμό του mole τα
   άτομα του άνθρακα-12 (^12C) θα πρέπει να είναι ελεύθερα από χημικούς
   δεσμούς και στη θεμελιώδη ενεργειακή τους κατάσταση.

[Επεξεργασία] Η αναγκαιότητα

   Πολλές από τις ιδιότητες των υλικών σωμάτων δεν στηρίζονται στη μάζα ή
   στον όγκο που καταλαμβάνουν αυτά αλλά στην ποσότητα των διακεκριμένων
   σωματίων που περιέχουν, ανεξάρτητα από το είδος τους, τη μάζα τους ή τον
   όγκο που καταλαμβάνουν. Έτσι ο ορισμός μίας συγκεκριμένης ποσότητας
   σωματίων ήταν αναγκαίος για την εκτίμηση των τιμών των ιδιοτήτων αυτών και
   για την εξεύρεση των ποσοτικών σχέσεων που τις περιγράφουν. Ο
   προσδιορισμός της ποσότητας της ύλης με τον αριθμό των moles (διεθνές
   σύμβολο n) εμφανίζεται ως αναγκαιότητα σε περιπτώσεις όπως:

  [Επεξεργασία] Στις χημικές αντιδράσεις

   Οι συντελεστές της χημικής εξίσωσης κάθε αντίδρασης δείχνουν τον αριθμό
   των μορίων (ή διακεκριμένων σωματίων) που συμμετέχουν σε αυτή και κατ’
   επέκταση την αναλογία των moles με την οποία οι ουσίες συμμετέχουν στην
   αντίδραση. Έτσι στην παρακάτω αντίδραση καύσης:

      CH[3]CH[2]OH  +        3O[2]      →        2CO[2]      +     3H[2]O
      1 mol         καίγεται 3 mol      και      2 mol             3 mol
      οινοπνεύματος με       οξυγόνου   παράγει  διοξειδίου  και   νερού
                                                 του άνθρακα

  [Επεξεργασία] Στις προσθετικές ιδιότητες των μη ιοντικών διαλυμάτων

   Οι ιδιότητες αυτές εξαρτώνται μόνο από τον αριθμό των μορίων του σώματος
   που είναι διαλυμένο ανά μονάδα όγκου του διαλύματος. Έτσι οι τιμές των
   προσθετικών ιδιοτήτων είναι ουσιαστικά συνάρτηση της συγκέντρωση του
   διαλύματος. Οι προσθετικές αυτές ιδιότητες είναι:

     • 
         1. Η πτώση τάσης των ατμών του διαλύτη κατά τη διάλυση μίας μοριακής
            ουσίας. Η τιμή της τάσης του διαλύματος καθορίζεται από το νόμο
            του Raoult.
         2. Η ανύψωση του σημείου του σημείου βρασμού του διαλύματος σε σχέση
            με το σημείο βρασμού του καθαρού διαλύτη και η ταπείνωση του
            σημείου τήξης του διαλύματος σε σχέση με το σημείο τήξης του
            καθαρού διαλύτη. Οι ιδιότητες αυτές είναι ανάλογες με τη
            συγκέντρωση του διαλύματος.
         3. Η ωσμωτική πίεση του διαλύματος. Η τιμή της ωσμωτικής πίεσης
            είναι ανάλογη με τη συγκέντρωση του διαλύματος και καθορίζεται
            από το νόμο Van’t Hoff.

  [Επεξεργασία] Στη σχέση μεταξύ πίεσης – όγκου – θερμοκρασίας των αερίων που
  συμπεριφέρονται ως ιδανικά

   Η σχέση αυτή που ονομάζεται και καταστατική εξίσωση των ιδανικών αερίων
   είναι η παρακάτω:

                                     PV=nRT

   όπου P: η πίεση του αερίου, V ο όγκος του, n o αριθμός των moles, Τ η
   απόλυτη θερμοκρασία και R η παγκόσμια σταθερά των αερίων.

  [Επεξεργασία] Στον προσδιορισμό της τιμής της εσωτερικής ενέργειας των αερίων

   Η εσωτερική ενέργεια ενός αερίου είναι ανάλογη του αριθμού των moles που
   περιέχει.

  [Επεξεργασία] Στον προσδιορισμό της θερμότητας που ανταλλάσσουν τα σώματα

   Η θερμότητα που λαμβάνει ή αποδίδει ένα σώμα δίνεται από τη σχέση:

                                     Q=nCΔT

   όπου Q η θερμότητα, n ο αριθμός των moles, ΔT η μεταβολή της θερμοκρασίας
   και C η γραμμομοριακή ειδική θερμότητα του σώματος.

[Επεξεργασία] Αναφορές

    1. Gorin George, "Mole and Chemical Amount: A Discussion of the
       Fundamental Measurements of Chemistry", Journal of Chemical Education,
       vol.71 No.2, p.114-116, Feb. 1994
    2. Ostwald, W. «Grundriss der allgemeinen Chemie»; Leipzig: Engelmann, p.
       11, 1900
    3. Ostwald, W. «Grundriss der allgemeinen Chemie», 5th ed., Dresden:
       Steinkopff, 1917, p. 44

[Επεξεργασία] Δείτε επίσης

     • Κανονικές Συνθήκες Πίεσης και Θερμοκρασίας
     • Θεμελιώδεις μονάδες μέτρησης του Διεθνούς Συστήματος Μονάδων
     • Μοριακό βάρος

[Επεξεργασία] Εξωτερικοί σύνδεσμοι

     • Διεθνές Γραφείο Μέτρων και Σταθμών
     • Εθνικό Ίδρυμα Μετρολογίας

   Ανακτήθηκε από
   "http://el.wikipedia.org/wiki/%CE%93%CF%81%CE%B1%CE%BC%CE%BC%CE%BF%CE%BC%CF%8C%CF%81%CE%B9%CE%BF"
   Κατηγορίες: Χημεία | Ύλη | Μονάδες μέτρησης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Asturianu
     • Беларуская
     • Беларуская (тарашкевіца)
     • Български
     • བོད་ཡིག
     • Brezhoneg
     • Bosanski
     • Català
     • Česky
     • Чӑвашла
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Galego
     • עברית
     • हिन्दी
     • Hrvatski
     • Kreyòl ayisyen
     • Magyar
     • Bahasa Indonesia
     • Íslenska
     • Italiano
     • 日本語
     • ქართული
     • 한국어
     • Kurdî
     • Latina
     • Lëtzebuergesch
     • Lietuvių
     • Latviešu
     • Македонски
     • मराठी
     • Bahasa Melayu
     • Plattdüütsch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Polski
     • پنجابی
     • Português
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Српски / Srpski
     • Svenska
     • ไทย
     • Türkçe
     • Українська
     • اردو
     • O'zbek
     • Tiếng Việt
     • 中文

     • Τελευταία τροποποίηση 19:49, 11 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
