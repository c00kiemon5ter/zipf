   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Αίθουσα Βασιλείας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Αίθουσα Βασιλείας ονομάζεται το μέρος όπου συναθροίζονται οι Μάρτυρες του
   Ιεχωβά. Το όνομα αυτό χρησιμοποιήθηκε αρχικά από τον Ιωσήφ Φ. Ρόδερφορντ
   το 1935, ο οποίος ήταν πρόεδρος τότε της Βιβλικής και Φυλλαδικής Εταιρίας
   Σκοπιά, για ένα κτίριο στη Χονολουλού της Χαβάης. Οι Μάρτυρες του Ιεχωβά
   σήμερα χρησιμοποιούν τις Αίθουσες Βασιλείας για τη λατρεία τους και την
   εκπαίδευση στην Αγία Γραφή.

   Ο όρος «Βασιλεία» που περιλαμβάνεται σε αυτή την ονομασία αφορά τη
   Βασιλεία του Θεού, την ουράνια διακυβέρνηση του Θεού μέσω του Ιησού
   Χριστού στην οποία αποβλέπουν οι Μάρτυρες του Ιεχωβά για την επίλυση όλων
   των προβλημάτων της ανθρωπότητας. (Δανιήλ 2:44· Ματθαίος 24:14)

   Πίνακας περιεχομένων

     • 1 Χρήσεις
     • 2 Κατασκευή και Συντήρηση
     • 3 Εμφάνιση και διακόσμηση
     • 4 Εξωτερικοί σύνδεσμοι

          • 4.1 Γενικές πληροφορίες
          • 4.2 Ανέγερση
          • 4.3 Φωτογραφίες

[Επεξεργασία] Χρήσεις

   [IMG]
   [IMG]
   Αίθουσα Βασιλείας των Μαρτύρων του Ιεχωβά

   Συνήθως δύο ή τρεις μέρες κάθε εβδομάδα (ή περισσότερες, ανάλογα με τον
   αριθμό των εκκλησιών που χρησιμοποιούν την ίδια αίθουσα) συναθροίζεται η
   κάθε εκκλησία στην Αίθουσα Βασιλείας τους. Οι συναθροίσεις αρχίζουν και
   τελειώνουν με ύμνο και προσευχή. Οι συναθροίσεις στις Αίθουσες Βασιλείας
   περιλαμβάνουν ανάγνωση της Αγίας Γραφής, δημόσιες ομιλίες με θέματα όπως η
   Αγία Γραφή, η οικογενειακή ζωή, οι Χριστιανικές ιδιότητες και οι
   προφητείες που βρίσκονται στην Αγία Γραφή, όπως επίσης και συζήτηση ειδικά
   προετοιμασμένων άρθρων μελέτης από το περιοδικό Η Σκοπιά και από άλλα
   έντυπα που εκδίδουν οι Μάρτυρες του Ιεχωβά. Επιπλέον, οι Μάρτυρες του
   Ιεχωβά συναντιούνται στις Αίθουσες Βασιλείας για να προετοιμαστούν και να
   προσευχηθούν πριν ξεκινήσουν για τη διακονία τους από σπίτι σε σπίτι.

[Επεξεργασία] Κατασκευή και Συντήρηση

   Η κάθε Αίθουσα Βασιλείας συντηρείται κατά κύριο λόγο από τα μέλη των
   εκκλησιών που την χρησιμοποιούν. Οι εργασίες κατασκευής, περιοδικών
   επισκευών και συντήρησης συντονίζονται από την αντίστοιχη Περιφερειακή
   Επιτροπή Οικοδόμησης. Κάποιες Αίθουσες Βασιλείας έχουν χτιστεί μέσα στο
   ελάχιστο χρονικό διάστημα των δυο ημερών και στη συνέχεια χρησιμοποιήθηκαν
   άμεσα την τρίτη μέρα. Στην Ελλάδα έχουν χτιστεί πολλές τέτοιες Αίθουσες
   Βασιλείας ταχείας ανέγερσης, όπως στην Χαλκίδα, στην Περαία Θεσσαλονίκης,
   στην Κασανδρία Χαλκιδικής και σε άλλα μέρη της χώρας. Οι ομάδες κατασκευής
   αυτών των Αιθουσών Βασιλείας και των Αιθουσών Συνελεύσεων αποτελούνται από
   εθελοντές ομόπιστους Μάρτυρες του Ιεχωβά -μερικές φορές έρχονται και από
   άλλες χώρες- οι οποίοι έχουν προηγουμένως εγκριθεί ώστε να εργαστούν σε
   κτίρια, σε χωματουργικές εργασίες και σε εργοτάξια.

   Το κόστος συντήρησης καλύπτεται από εθελοντικές συνεισφορές που κάνουν
   αυτοί που συναθροίζονται και όσοι άλλοι το επιθυμούν, οι οποίες
   αποστέλονται στο Γραφείο Τμήματος της κάθε χώρας. Οι Μάρτυρες του Ιεχωβά
   στις Δυτικές χώρες συνεισφέρουν επίσης ώστε να κατασκευάζονται τόποι
   συνάθροισης για τους ομοπίστους τους σε άλλα μέρη του κόσμου που δεν
   υπάρχει αυτή η οικονομική δυνατότητα.

[Επεξεργασία] Εμφάνιση και διακόσμηση

   Οι Αίθουσες Βασιλείας ποικίλουν όσον αφορά το μέγεθός και τον σχεδιασμό
   τους. Συνήθως πρόκειται για λιτά και λειτουργικά οικοδομήματα, καθαρά και
   ελκυστικά, αλλά κυρίως πρακτικά. Εφόσον οι Μάρτυρες δεν χρησιμοποιούν
   θρησκευτικά σύμβολα στη λατρεία τους, δεν υπάρχουν τέτοια σύμβολα ούτε έξω
   ούτε μέσα στις Αίθουσες Βασιλείας τους. Σε εμφανές σημείο σε κάθε Αίθουσα
   Βασιλείας εμφανίζεται ένα «εδάφιο του έτους», δηλαδή ένα απόσπασμα μέσα
   από την Αγία Γραφή που είναι διαφορετικό για κάθε χρονιά.

   [IMG]
   [IMG]
   Αίθουσα Βασιλείας

[Επεξεργασία] Εξωτερικοί σύνδεσμοι

  [Επεξεργασία] Γενικές πληροφορίες

     • Άρθρο Λατρεία και Συνελεύσεις, επίσημη ιστοσελίδα των Μαρτύρων του
       Ιεχωβά, στην αγγλική.

  [Επεξεργασία] Ανέγερση

     • Βίντεο με ρεπορτάζ για 4ήμερη ταχείας ανέγερσης οικοδόμηση Αίθουσας
       Βασιλείας στο Ρόουντ Άιλαντ των ΗΠΑ, ABC News, Νοέμβριος 2006, στην
       αγγλική.
     • Οικοδόμηση Αίθουσας Βασιλείας σε τέσσερις μέρες στη Βόρεια Καρολίνα
       των ΗΠΑ, Mountain Times, 30 Οκτωβρίου 2003, στην αγγλική.

  [Επεξεργασία] Φωτογραφίες

     • Φωτογραφία Αίθουσας Βασιλείας στη Μεγάλη Βρετανία.
     • Φωτογραφία Αίθουσας Βασιλείας στο Οχάιο των ΗΠΑ.
     • Φωτογραφία Αίθουσας Βασιλείας στο Οχάιο των ΗΠΑ.
     • Φωτογραφία Αίθουσας Βασιλείας στην Καλιφόρνια των ΗΠΑ.

   Ανακτήθηκε από
   "http://el.wikipedia.org/wiki/%CE%91%CE%AF%CE%B8%CE%BF%CF%85%CF%83%CE%B1_%CE%92%CE%B1%CF%83%CE%B9%CE%BB%CE%B5%CE%AF%CE%B1%CF%82"
   Κατηγορίες: Μάρτυρες του Ιεχωβά | Χώροι λατρείας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Dansk
     • English
     • Español
     • Suomi
     • Français
     • Magyar
     • Bahasa Indonesia
     • Italiano
     • 日本語
     • മലയാളം
     • Bahasa Melayu
     • Nederlands
     • ‪Norsk (bokmål)‬
     • Polski
     • Português
     • Русский
     • Svenska
     • Українська

     • Τελευταία τροποποίηση 15:19, 15 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
