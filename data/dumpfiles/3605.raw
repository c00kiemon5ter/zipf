   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Ζάχος Μήλιος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Για άλλα μέλη της ίδιας Χειμαρριώτικης
   οικογένειας, δείτε Σπυρομήλιος.

   Ο Ζάχος Μήλιος (1805-1860) υπήρξε οπλαρχηγός
   της Επανάστασης του 1821 και στρατιωτικός
   της οθωνικής περιόδου. Αδελφός του
   επίσης διακεκριμένου στρατιωτικού και
   πολιτικού Μιχαήλ Σπυρομήλιου.
   Κατάγονταν από επιφανή στρατιωτική
   οικογένεια της Χειμάρρας, στη σημερινή
   Αλβανία (Βόρεια Ήπειρος). Ο ίδιος,
   ανώτερο στρατιωτικό στέλεχος, υπηρέτησε
   με νομιμοφροσύνη την εκάστοτε πολιτική
   εξουσία, βρίσκονταν όμως πολλές φορές
   στη σκιά του ιδιαίτερα δυναμικού
   αδελφού του.

   [IMG]
   [IMG]
   Ο Ζάχος Μίλιος. Εθνικό και Ιστορικό
   Μουσείο Αθηνών.

[Επεξεργασία] Κατά την Επανάσταση του 1821

   Η οικογένεια στην οποία ο Μήλιος ανήκει
   είχε προσφέρει πολλά αξιόμαχα μέλη στο
   'ελληνοαλβανικό' σώμα του βασιλείου της
   Νεάπολης Κάτω Ιταλίας (αποκαλούμενο
   επίσημα ως 'Μακεδονικό' από τους
   Ιταλούς). Το 1824 συνόδευσε τον αδελφό του,
   ο οποίος ήταν επικεφαλής σώματος
   πολυάριθμων Χειμαρριωτών, στην δυτική
   Ελλάδα, όπου και εξεστράτευσαν εναντίον
   του Ομέρ Βρυώνη, υπό τις διαταγές του
   Αλέξανδρου Μαυροκορδάτου.

   Το 1825, μαζί με τον αδελφό του, τον Νότη
   Μπότσαρη και τον Δήμο Ρηνιάσσα
   συμμετείχαν σε μάχες κατά του Κιουταχή
   στις περιοχές Μακρυνόρους και Καστέλι
   Ανατολικού. Το ίδιο έτος μαζί με το σώμα
   των Χειμαρριωτών, του οποίου ήταν
   υποδιοικητής, εισήλθαν στο Μεσολόγγι
   και ενίσχυσαν τους πολιορκούμενους. Ο
   Ζάχος Μήλιος πολέμησε ως σωματάρχης
   στον προμαχώνα «Μιαούλης» και έλαβε
   μέρος στην Έξοδο. Αργότερα πολέμησε στις
   μάχες του Α' Σώματος Στερεάς Ελλάδας, υπό
   την διοίκηση του Γεωργίου Καραϊσκάκη
   και το 1827 ανέλαβε αυτόνομη αρχηγία.

[Επεξεργασία] Μετά την επανάσταση

   Πολιτικά υποστήριζε αρχικά τον
   Αλέξανδρο Μαυροκορδάτο, όμως στην
   συνέχεια εντάχθηκε στο «Ρωσικό κόμμα».
   Επί Ιωάννη Καποδίστρια (1828-1832) εντάχθηκε
   στα ημιτακτικά σώματα και μετά ως
   υποταγματάρχης στο Β' Ελαφρό Τάγμα με
   διοικητή τον Ιωάννη Ρούκη.

   Στην οθωνική περίοδο παρέμεινε στο
   στράτευμα όπου και υπηρέτησε στην
   οροφυλακή και έφθασε στον βαθμό του
   διοικητή Τάγματος. Υπήρξε πιστός
   οθωνικός, όπως και η πλειοψηφία των
   ετερόχθονων (δηλ. όσων γεννήθηκαν εκτός
   των τότε ελληνικών συνόρων)
   στρατιωτικών που είχαν επενδύσει τις
   ελπίδες τους στην απελευθέρωση των
   αλύτρωτων πατρίδων τους.

   Πέθανε σχετικά πρόωρα (1860). Ο ίδιος
   έφτασε μέχρι τον βαθμό του
   Συνταγματάρχη φάλαγγας και λόγω της
   ιδιαίτερης αποφασιστικότητάς του στο
   πεδίο της μάχης, τραυματίστηκε τέσσερις
   φορές.

[Επεξεργασία] Πηγές

     * Παγκόσμιο Βιογραφικό Λεξικό. Εκδοτική
       Αθηνών. Αθήνα 1985.

   Ανακτήθηκε από
   "http://el.wikipedia.org/wiki/%CE%96%CE%AC%CF%87%CE%BF%CF%82_%CE%9C%CE%AE%CE%BB%CE%B9%CE%BF%CF%82"
   Κατηγορίες: Έλληνες στρατιωτικοί |
   Βορειοηπειρώτες | Γεννήσεις το 1805 |
   Θάνατοι το 1860

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Polski

     * Τελευταία τροποποίηση 16:23, 6 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
