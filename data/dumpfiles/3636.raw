   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Γκρέις Μάρει Χόπερ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Γκρέις Χόπερ. 20-01-1984

   Η Γκρέις Μάρεϊ Μπριούστερ Χόπερ (Grace Murray
   Brewster Hopper) ήταν Αμερικανίδα καθηγήτρια
   Μαθηματικών και αξιωματικός του
   Αμερικανικού Ναυτικού. Ήταν από τις
   πρώτες γυναίκες που ανταποκρίθηκαν στην
   πρόκληση των - τότε πρωτοεμφανιζόμενων -
   υπολογιστών και κατά τη διάρκεια σχεδόν
   ολόκληρης της ζωής της υπήρξε ηγέτης
   στον τομέα ανάπτυξης λογισμικού, από τις
   «πρωτόγονες» τεχνικές προγραμματισμού
   στη χρήση και ιδιαίτερα στην ανάπτυξη
   προηγμένων μεταγλωττιστών. ^[1]

[Επεξεργασία] Βιογραφικά στοιχεία και
προσφορά

   Η Χόπερ γεννήθηκε στις 9 Δεκεμβρίου 1906
   στη Νέα Υόρκη (ΗΠΑ). Πατέρας της ήταν ο
   ασφαλιστής Γουόλτερ Μάρεϊ (Walter Murrey) και
   μητέρα της η Μαίρη Βαν Χορν (Mary Van Horne).
   Είχε δύο ακόμη αδέρφια. Η μητέρα της
   αγαπούσε πολύ τα μαθηματικά και αυτή της
   την αγάπη πέτυχε να εμφυσήσει και στην
   κόρη της. Τελειώνοντας τις βασικές
   σπουδές της, έδωσε εξετάσεις στο Vassar
   College, όπου δεν πέρασε με την πρώτη,
   αποτυγχάνοντας στα Λατινικά. Τελικά
   εισάχθηκε σε αυτό το 1924 και σπούδασε
   Μαθηματικά και Φυσική. Ολοκληρώνοντας
   τις σπουδές της ανέλαβε ερευνητική
   εργασία στα Μαθηματικά στο Πανεπιστήμιο
   του Γιέιλ (Yale).

   Το 1930 η Γκρέις νυμφεύθηκε τον Βίνσεντ
   Φόστερ Χόπερ (Vincent Foster Hopper), καθηγητή
   αγγλικών στο Πανεπιστήμιο της Νέας
   Υόρκης. Το 1930 άρχισε να διδάσκει
   Μαθηματικά στο Vassar College, ενώ το 1934
   ολοκλήρωσε το διδακτορικό της στο
   Πανεπιστήμιο του Γιέιλ. Παρέμεινε στο
   Vassar μέχρι το 1943. Με την είσοδο της χώρας
   της στο Β´ Παγκόσμιο Πόλεμο, η Γκρέις
   θέλησε να τη βοηθήσει και να μπει στο
   Στρατό. Το ύψος της, όμως, δεν της το
   επέτρεψε και, ύστερα από επανειλημμένες
   προσπάθειες κατάφερε τελικά να ενταχθεί
   στο Αμερικανικό Ναυτικό με το βαθμό του
   ανθυποπλοιάρχου. Το Ναυτικό την ενέταξε
   σε ένα ερευνητικό πρόγραμμα του
   Γραφείου Συντονισμού Υπολογιστών στα
   εργαστήρια Cruft του Πανεπιστημίου του
   Χάρβαρντ. Από το 1944 άρχισε να
   συνεργάζεται με τον Χάουαρντ Άικεν (Howard
   Aiken) στον υπολογιστή Mark I, ο οποίος της
   έδωσε την πρώτη προγραμματιστική της
   εργασία αμέσως με την άφιξή της. Εκεί
   ήταν που η Χόπερ φημολογείται ότι βρήκε
   το έντομο (στα αγγλικά bug) που προκάλεσε
   βραχυκύκλωμα σε έναν από τους 17.000
   ηλεκτρονόμους του Mark I και έκτοτε όλα τα
   σφάλματα των υπολογιστών ονομάζονται
   «bugs».^[2]

   Το τέλος του Πολέμου βρήκε τη Χόπερ να
   εργάζεται στον υπολογιστή Mark II και στη
   συνέχεια στον Mark III. Το 1946 τερματίστηκε η
   θητεία της στο Ναυτικό ως εν ενεργεία
   αξιωματικού, παρέμεινε, ωστόσο, σε
   εφεδρεία. Το 1949 μετακινήθηκε στην
   εταιρεία «Eckert-Mauchly Computer Corporation» των Έκερτ
   και Μόκλι και στον υπολογιστή UNIVAC. Εκεί
   ανέπτυξε και βελτίωσε ένα μεταγλωττιστή
   και στη συνέχεια ήταν ανάμεσα στα μέλη
   της ομάδας που ανέπτυξε τον
   μεταγλωττιστή «Flow-Matic», τον πρώτο
   μεταγλωττιστή γραμμένο σε Αγγλικά (και
   όχι στην ακατανόητη γλώσσα μηχανής).
   Όπως έγραψε η ίδια αργότερα,
   «δημιούργησε τον μεταγλωττιστή επειδή
   ήθελε να απαλλάξει τον προγραμματιστή
   από εργασίες ρουτίνας και να τον
   επαναφέρει στην ενασχόλησή του με τα
   Μαθηματικά». Η δημιουργία του «Flow-Matic»
   οδήγησε στην ανάπτυξη της πρώτης
   προηγμένης γλώσσας προγραμματισμού με
   στόχευση τον επιχειρηματικό κόσμο, κι
   έτσι το 1959 παρουσιάστηκε η COBOL (COmmon
   Business-Oriented Language).

   Το 1950 η εταιρεία «Remington Rand Corporation»
   εξαγόρασε αυτή των Έκερτ-Μόκλι. Η Χόπερ
   εξακολούθησε να εργάζεται στη νέα
   εταιρεία ως επικεφαλής μηχανικός της
   ανάπτυξης του UNIVAC, διατηρώντας
   παράλληλα και σχέσεις με το Ναυτικό. Το
   1955 μετακινείται στην εταιρεία «Sperry Corp.»
   που τελικά συγχωνεύεται με τη Remington
   σχηματίζοντας την «Sperry - Rand Corporation».
   Παράλληλα, η Χόπερ εξακολουθεί να έχει
   στενούς δεσμούς με την ακαδημαϊκή
   κοινότητα. Το 1966 το Ναυτικό την
   αποστρατεύει με το βαθμό του Πλωτάρχη,
   για να την ανακαλέσει στην ενεργό
   υπηρεσία μόλις το 1967, για ένα διαστημα
   έξι μηνών. Από τη Sperry - Rand παίρνει άδεια
   εκπλήρωσης στρατιωτικών υποχρεώσεων.
   Ωστόσο, δεν επιστρέφει σε αυτή ποτέ,
   γιατί το 1971 συνταξιοδοτείται, έχοντας
   συμπληρώσει το 65ο έτος της ηλικίας της,
   καθώς το Ναυτικό, μετά την πάροδο της
   εξάμηνης αρχικής περιόδου της
   γνωστοποιεί ότι θα χρειαστεί τις
   υπηρεσίες της «επ' αόριστον». Το 1973
   προάγεται σε Πλοίαρχο και τοποθετείται
   στη Διοίκηση Αυτοματοποίησης Δεδομένων
   (Naval Data Automation Command) του Ναυτικού ως ειδική
   Σύμβουλος. Στη θέση αυτή παραμένει μέχρι
   τη συνταξιοδότησή της το 1986. Ωστόσο, δε
   διακόπτει τους δεσμούς της με την
   ακαδημαϊκή Κοινότητα και δίνει
   διαλέξεις σε μεγάλα Πανεπιστήμια. Το 1983
   προάγεται σε Αρχιπλοίαρχο - σε ειδική
   τελετή στο Λευκό Οίκο - και λίγο πριν την
   αποστράτευσή της της απονέμεται ο
   βαθμός του Υποναυάρχου. Ήταν η
   γηραιότερη εν ενεργεία αξιωματικός του
   Ναυτικού - ογδόντα ετών.

   Η Χόπερ τιμήθηκε από σχεδόν όλες τις
   Οργανώσεις των Η.Π.Α. που άπτονται των Η/Υ
   για τη μεγάλη της προσφορά, όπως π.χ. από
   την Ένωση Ηλεκτρολόγων και Ηλεκτρονικών
   Μηχανικών (IEEE), της Αμερικανικής
   Εταιρείας για την Πρόοδο των Επιστημών
   (AAAS) και ήταν η πρώτη γυναίκα που εξελέγη
   διακεκριμένο μέλος της Βρετανικής
   Εταιρείας Υπολογιστών (1973). Το 1993, ο
   Πρόεδρος των Η.Π.Α. Τζορτζ Μπους ο
   πρεσβύτερος της απένειμε το Εθνικό
   Μετάλλιο Τεχνολογίας. Η Χόπερ απεβίωσε
   την 1η Ιανουαρίου του 1992.^[3]

[Επεξεργασία] Πηγές

    1. ↑ Ομάδα «GAP» Ην. Βασιλείου
    2. ↑ Βιογραφία από το Παν/μιο Γιέιλ
    3. ↑ Περιοδικό τεχνολογίας υπολογιστών
       του Αμερικανικού Ναυτικού CHIPS

   Ανακτήθηκε από
   "http://el.wikipedia.org/wiki/%CE%93%CE%BA%CF%81%CE%AD%CE%B9%CF%82_%CE%9C%CE%AC%CF%81%CE%B5%CE%B9_%CE%A7%CF%8C%CF%80%CE%B5%CF%81"
   Κατηγορίες: Αμερικανοί στρατιωτικοί |
   Γεννήσεις το 1906 | Θάνατοι το 1992

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * বাংলা
     * Català
     * Česky
     * Deutsch
     * English
     * Español
     * Euskara
     * فارسی
     * Suomi
     * Français
     * עברית
     * Kreyòl ayisyen
     * Italiano
     * 日本語
     * Lietuvių
     * മലയാളം
     * Nederlands
     * ‪Norsk (bokmål)‬
     * Polski
     * Português
     * Русский
     * Simple English
     * Српски / Srpski
     * Svenska
     * Türkçe
     * Tiếng Việt
     * 中文
     * Bân-lâm-gú

     * Τελευταία τροποποίηση 11:04, 24
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
