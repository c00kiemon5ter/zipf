   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Τρίτος ιερός πόλεμος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

            Τρίτος ιερός πόλεμος
   07Delphi Theater03.jpg
   Ερείπια των Δελφών
   Χρονολογία 356 π.Χ. - 346 π.Χ.
     Τόπος    Ελλάδα
     Έκβαση   Ήττα και υποταγή των Φωκέων
                 Μαχόμενοι
   Φωκείς     Θηβαίοι
              Μακεδόνες
                  Αρχηγοί
   Φιλόμηλος  Φίλιππος Β΄
   Ονόμαρχος

   Ο τρίτος ιερός πόλεμος ήταν ο τρίτος κατά σειρά πόλεμος που έγινε στην
   αρχαία Ελλάδα με αφορμή τον έλεγχο του μαντείου των Δελφών. Ο πόλεμος
   ξέσπασε, το 356 π.Χ., όταν οι Φωκείς αρνούμενοι να υποστούν τις συνέπεις
   της τιμωρίας που τους επιβλήθηκε από το αμφικτυονικό συνέδριο, κατέλαβαν
   το μαντείο των Δελφών. Εναντίον τους τότε σχηματίστηκε ένας αντίπαλος
   συνασπισμός κάτω από την ηγεσία της Θήβας αρχικά και της Μακεδονίας στην
   συνέχεια με αποτέλεσμα την οριστική υποταγή των Φωκέων δέκα χρόνια μετά. Ο
   πόλεμος αυτός αποτέλεσε αφορμή για την πρώτη εμπλοκή της Μακεδονίας στις
   εξελίξεις της νότιας Ελλάδας.

   Πίνακας περιεχομένων

     • 1 Γεγονότα του πολέμου

          • 1.1 Αφορμή του πολέμου
          • 1.2 Γεγονότα των πρώτων χρόνων
          • 1.3 Η εμπλοκή της Μακεδονίας

     • 2 Παραπομπές

[Επεξεργασία] Γεγονότα του πολέμου

  [Επεξεργασία] Αφορμή του πολέμου

   Το 362 π.Χ. οι Φωκείς, σύμμαχοι τότε των Θηβαίων, αθέτησαν να ενισχύσουν
   τον Θηβαϊκό στρατό στην εκστρατεία του στην Πελοπόννησο. Την στάση τους
   αυτή αποφάσισαν να τιμωρήσουν οι Θηβαίοι, κατηγορώντας τους στο
   Αμφικτυονικό συνέδριο για ιεροσυλία επειδή είχαν καλλιεργήσει μέρος των
   ιερών κτημάτων των Δελφών. Το Αμφικτυονικό συνέδριο αποφάσισε να τους
   επιβάλλει βαρύ πρόστιμο το οποίο οι Φωκείς αδυνατούσαν να πληρώσουν.^[1]
   Σε συνέλευση που συγκάλεσαν οι Φωκείς ο Φιλόμηλος από την πόλη Λέδων
   μίλησε για την αδυναμία της χώρας του να πληρώσει αυτό το ποσό και έπεισε
   τους Φωκείς που η μόνη τους επιλογή ήταν να αντισταθούν και να κατελάβουν
   τους Δελφούς. Με τον τρόπο αυτό θα πετύχαιναν να ακυρώσουν την απόφαση
   εναντίον τους. Στο συνέδριο αυτό οι Φωκείς εξέλεξαν τον Φιλόμηλο στρατηγό
   ο οποίος στην συνέχεια αναζήτησε εξωτερική βοήθεια στους εχθρούς των
   Θηβαίων, Σπαρτιάτες. Οι Σπαρτιάτες ωφελούνταν από την ενίσχυση των Φωκέων
   αφού θα αποκτούσε η Θήβα έναν ισχυρό αντίπαλο στην περιοχή της. Έτσι
   προσέφεραν στους Φωκείς ένα ποσό 15 ταλάντων για να φτιάξουν στρατό^[2].
   Οι Φωκείς κατόρθωσαν να δημιουργήσουν ένα στρατό 5.000 αντρών με τον οποίο
   κατέλαβαν το μαντείο των Δελφών. Ο Φιλόμηλος τότε οχύρωσε τους Δελφούς ενώ
   κατέστρεψε την πέτρα στην οποία ήταν καταγεγραμμένη η απόφαση για την
   τιμωρία τους.

  [Επεξεργασία] Γεγονότα των πρώτων χρόνων

   Αμέσως τα μέλη της Δελφικής Αμφικτυονίας κάτω από την ηγεσία της Θήβας
   κήρυξαν στον πόλεμο στους Φωκείς.^[3] Με τους Φωκείς συμμάχησαν οι
   Αθηναίοι, οι Σπαρτιάτες και οι τύραννοι των Φερών της Θεσσαλίας. Τον πρώτο
   χρόνο του πολέμου οι Λοκροί της Άμφισσας προσπάθησαν να κατελάβουν το
   μαντείο αλλά απωθήθηκαν από τις δυνάμεις του Φιλόμηλου. Ένα χρόνο μετά ο
   Φιλόμηλος σκοτώθηκε στην μάχη που διεξήχθη στην πόλη Νέον της Φωκίδας,
   κοντά στην Τιθορέα σε μία σύγκρουση εναντίον των Βοιωτών. Τον διαδέχτηκε
   στην ηγεσία των Φωκέων ο Ονόμαρχος. Ο Ονόμαρχος δαπανόντας χρήματα από
   τους θησαυρούς των Δελφών έφτιαξε έναν ισχυρό μισθοφορικό στρατό 20.000
   πολεμιστών και 1000 ιππέων ενώ την ίδια περίοδο άρχισε να οχυρώνει τις
   Φωκικές πόλεις. Με τον στρατό εκστράτευσε κατά των γειτονικών Επικνημίδιων
   Λοκρών καταλαμβάνοντας το Θρόνιο.^[4] Επίσης εκστράτευσε κατά της Δωρίδας
   αλλά και της Βοιωτίας καταλαμβάνοντας τον Ορχομενό. Στην συνέχεια στράφηκε
   εναντίον της Θεσσαλίας προκαλώντας για πρώτη φορά την παρέμβαση των
   Μακεδόνων.

  [Επεξεργασία] Η εμπλοκή της Μακεδονίας

   Το 354 π.Χ. κινήθηκαν εναντίον τους οι Μακεδόνες του Φιλίππου, γεγονός που
   αποτέλεσε την πρώτη εμπλοκή των Μακεδόνων στα γεγονότα της νότιας Ελλάδας.
   Αρχικά οι Μακεδόνες ηττήθηκαν σε δύο μάχες από τους Φωκείς. Θεωρείται πως
   σημαντικό ρόλο στην νίκη των Φωκεών έπαιξε η χρήση καταπελτών που
   χτυπούσαν την Μακεδονική φάλαγγα. Ο Φίλιππος κατάφερε αν επιβληθεί των
   Φωκέων ένα χρόνο μετά το 353 π.Χ. στην μάχη του Κρόκιου Πεδίου κοντά στον
   Παγασητικό κόλπο. Στην μάχη αυτή σκοτώθηκε ο Ονόμαρχος και τον διαδέχτηκε
   στην συνέχεια ο Φάυλλος. Στην συνέχεια ο Φίλιππος κινήθηκε κατά της
   Φωκίδας. Η κάθοδος των Μακεδόνων στην νότια Ελλάδα ανησύχησε τους
   Αθηναίους οι οποίοι έσπευσαν να αντιμετωπίσουν τους Μακεδόνες στις
   Θερμοπύλες και κατάφεραν να τους σταματήσουν. Την επόμενη χρονιά πέθανε ο
   Φάυλλος και στρατηγός των Φωκεών έγινε ο Φάλαιρος. Τα επόμενα χρόνια οι
   Φωκείς εκστράτευσαν κατά της Βοιωτίας αλλά χωρίς επιτυχία. Κατόρθωσαν όμως
   στο διάστημα αυτό να διατηρήσουν τις κτήσεις τους. Η Φιλοκράτειος ειρήνη
   που υπογράφτηκε μεταξύ Αθηναίων και Μακεδόνων απομόνωσε τους Φωκείς που
   έμειναν χωρίς συμμάχους.^[1] Τελικά το 346 π.Χ. οι Φωκείς αναγκάστηκαν να
   παραδοθούν. Η ποινή που τους επιβλήθηκε ήταν πολύ σκληρή καθώς
   υποχρεώθηκαν να πληρώνουν 60 τάλαντα ετησίως για να ξεπληρώσουν τους
   θησαυρούς που αφαίρεσαν από τους Δελφούς ενώ τους αφαιρέθηκαν και οι δύο
   ψήφοι που είχαν στο Αμφικτυονικό συνέδριο οι οποίοι δόθηκαν στους
   Μακεδόνες.

[Επεξεργασία] Παραπομπές

    1. ↑ ^1,0 ^1,1 Arxaiologia.gr Άρθρο της Κατερίνας Τυπάλδου-Φακίρη
    2. ↑ Διόδωρος, Ιστορική Βιβλιοθήκη 16.24
    3. ↑ Διόδωρος, Ιστορική Βιβλιοθήκη 16.25
    4. ↑ Διόδωρος, Ιστορική Βιβλιοθήκη 16.33

   π • σ • ε
                                 Ιεροί πόλεμοι
   Πρώτος ιερός πόλεμος  · Δεύτερος ιερός πόλεμος  · Τρίτος ιερός πόλεμος  ·
   Τέταρτος ιερός πόλεμος

   π • σ • ε
                           Πόλεμοι στην Αρχαία Ελλάδα
   Πόλεμοι στην Μυκηναϊκή Τρωικός πόλεμος
   Ελλάδα
                          Πρώτος Μεσσηνιακός Πόλεμος · Ληλάντιος Πόλεμος ·
   Πόλεμοι στην Αρχαϊκή   Δεύτερος Μεσσηνιακός Πόλεμος · Μελιακός Πόλεμος ·
   Ελλάδα                 Μιλησιακός Πόλεμος · Πρώτος Ιερός Πόλεμος · Πόλεμοι
                          της Σικελίας
                          Ιωνική επανάσταση  · Περσικοί Πόλεμοι · Πόλεμοι
                          Δηλιακής Συμμαχίας · Πρώτος Πελοποννησιακός
   Πόλεμοι στην Κλασσική  Πόλεμος · Δεύτερος Ιερός Πόλεμος · Σαμιακός πόλεμος
   Ελλάδα                  · Δεύτερος Πελοποννησιακός Πόλεμος · Κορινθιακός
                          Πόλεμος · Θηβαϊκοί Πόλεμοι  · Συμμαχικός πόλεμος
                          (357-355 π.Χ.) · Τρίτος Ιερός Πόλεμος · Πόλεμοι του
                          Μεγάλου Αλέξανδρου · Τέταρτος Ιερός Πόλεμος
                          Πόλεμοι για τον διαμοιρασμό της αυτοκρατορίας του
                          Αλεξάνδρου · Λαμιακός Πόλεμος · Χρεμωνίδειος
                          Πόλεμος · Κλεομενικός Πόλεμος · Συμμαχικός Πόλεμος
   Πόλεμοι στην           (220-217 π.Χ.) · Πρώτος Μακεδονικός πόλεμος ·
   Ελληνιστική Ελλάδα     Πρώτος Κρητικός Πόλεμος · Δεύτερος Μακεδονικός
                          πόλεμος · Αιτωλικός Πόλεμος · Λακωνικός Πόλεμος ·
                          Τρίτος Μακεδονικός πόλεμος · Δεύτερος Κρητικός
                          πόλεμος
   Στρατιωτική Ιστορία

   Ανακτήθηκε από
   "http://el.wikipedia.org/wiki/%CE%A4%CF%81%CE%AF%CF%84%CE%BF%CF%82_%CE%B9%CE%B5%CF%81%CF%8C%CF%82_%CF%80%CF%8C%CE%BB%CE%B5%CE%BC%CE%BF%CF%82"
   Κατηγορία: Ιεροί πόλεμοι

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Español
     • Français
     • Nederlands
     • Русский

     • Τελευταία τροποποίηση 14:43, 13 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
