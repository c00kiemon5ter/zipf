   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Ρίκυ Μάρτιν

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                           Ρίκυ Μάρτιν (Ricky Martin)
   RickyMartin.jpg
     Πραγματικό όνομα   Enrique José Martín Morales
         Γέννηση        24 Δεκεμβρίου 1971 (36 ετών) Σαν Χουάν, Πουέρτο Ρίκο,
                        Country flag
       Είδος Τέχνης     Τραγούδι, χορός, ηθοποιία
   Καλλιτεχνικά ρεύματα Latin, Ποπ, Reggaeton


   Ο Ρίκυ Μάρτιν (Enrique José Martín Morales) είναι Πορτορικανός
   τραγουδιστής της ποπ, ο οποίος έκανε δημοφιλή τη Latin ποπ στο ευρύ κοινό,
   πουλώντας πάνω από 70 εκατομμύρια δίσκους παγκοσμίως.

   Πίνακας περιεχομένων

     • 1 Παιδική ηλικία
     • 2 Καριέρα

          • 2.1 Menudo
          • 2.2 ”Σόλο” καριέρα
          • 2.3 Βroadway
          • 2.4 Το πέρασμα στην αγγλική γλώσσα

     • 3 MTV Diary και MTV Unplugged
     • 4 Προσωπική ζωή
     • 5 Δισκογραφία
     • 6 Εξωτερικοί Σύνδεσμοι

[Επεξεργασία] Παιδική ηλικία

   Ο Mάρτιν γεννήθηκε στις 24 Δεκεμβρίου 1971 στο Σαν Χουάν του Πουέρτο Ρίκο.
   Οι γονείς του Nerieda Morales και Enrique Martin Negroni χώρισαν όταν ο
   Ρίκυ ήταν 2 ετών και έπειτα ξαναπαντρευτήκαν και δημιούργησαν καινούριες
   οικογένειες. Από τα 3 ετεροθαλή αδέρφια του, από το δεύτερο γάμο του
   πατέρα του, κανένα δεν ασχολήθηκε με το χώρο του θεάματος όπως ο Μάρτιν.

[Επεξεργασία] Καριέρα

  [Επεξεργασία] Menudo

   Στην ηλικία των 12, ο Ρίκυ Μάρτιν έγινε μέλος του νεανικού λάτιν ποπ
   συγκροτήματος “Menudo”. Το συγκρότημα αποτελούταν από ανήλικους μουσικούς,
   οι οποίοι όταν έφταναν στην εφηβεία έφευγαν από το συγκρότημα για να
   ακολουθήσουν «σόλο» καριέρα. Ωστόσο, όταν έφτασε η ώρα του Ρίκυ να φύγει
   από τους “Menudo”, αυτός επέλεξε να γυρίσει πίσω στο Πουέρτο Ρίκο και να
   τελειώσει το σχολείο.

  [Επεξεργασία] ”Σόλο” καριέρα

   Όταν ολοκλήρωσε το σχολείο, ο Μάρτιν μετακόμισε στη Νέα Υόρκη. Έπειτα,
   μετακόμισε στην Πόλη του Μεξικού, όπου έπαιξε σε θεατρικές παραστάσεις και
   σε μία τηλενουβέλλα με τίτλο “Alcanzar una estrella II”.

   Το 1990 υπέγραψε συμβόλαιο με τη δισκογραφική εταιρεία Sony Discos και το
   1991 κυκλοφόρησε το πρώτο σόλο album με τίτλο “Ricky Martin”, το οποίο
   έγινε χρυσό σε Μεξικό, Αργεντινή, Χιλή, Πουέρτο Ρίκο και ΗΠΑ.

   Το 1993, ο Ρίκυ Μάρτιν κυκλοφόρησε το δεύτερο album του “Me Amaras”, το
   οποίο πούλησε πάνω από ένα εκατομμύριο αντίτυπα παγκοσμίως.

   Το 1994, ο Μάρτιν μετακόμισε στο Λος Άντζελες της Καλιφόρνια και υποδύθηκε
   τον bartender, Miguel Morez στην αμερικανική σαπουνόπερα “General
   Hospital”.

   Το 1995, επικεντρώθηκε στη μουσική του καριέρα και στον τρίτο προσωπικό
   του δίσκο με τίτλο “A Medio Vivir”. Mε αυτό το album ο Μάρτιν έκανε μια
   στροφή από μπαλάντες σε τραγούδια που περιείχαν παραδοσιακούς λάτιν ήχους.
   Αποτέλεσμα αυτής της στροφής ήταν η μεγάλη επιτυχία του "Maria", η οποία
   τον έκανε γνωστό σε Ευρώπη και Ασία.

  [Επεξεργασία] Βroadway

   Μετά το τέλος της παγκόσμιας περιοδείας του, ο Ρίκυ Μάρτιν επέστρεψε στη
   Νέα Υόρκη και έπαιξε για πρώτη φορά σε θεατρική παράσταση (Les Miserables)
   στο Broadway. Παράλληλα με την παράσταση, ο Μάρτιν ετοίμαζε και το τέταρτο
   προσωπικό του album με τιτλο “Vuelve” το οποίο κατάφερε να πουλήσει 8
   εκατομμύρια αντίτυπα σε όλο τον κόσμο. Στο cd συμπεριλαμβανόταν και το No
   1 hit σε 60 χώρες “The cup of life” (ύμνος του Παγκοσμίου Κυπέλλου
   Ποδοσφαίρου 1998).

  [Επεξεργασία] Το πέρασμα στην αγγλική γλώσσα

   Το 1999, έπειτα από πολλά χρόνια επιτυχίας στις ισπανόφωνες χώρες, ο
   Μάρτιν αποφάσισε να ετοιμάσει το πρώτο του αγγλόφωνο άλμπουμ. Το άλμπουμ
   με τίτλο το όνομα του περιείχε τραγούδια από παραγωγούς όπως ο Desmond
   Child, Diane Warren, William Orbit αλλά και του παιδικού του φίλου
   (παραγωγού και τραγουδιστή) Robi Draco Rosa. Στο cd συμμετείχε στο ντουέτο
   "Be Careful (Cuidado con mi Corazón)" η Madonna. Επίσης, στο τραγούδι
   "Private Emotion" τον πλαισίωνε η φίλη του Meja. Το πρώτο single του
   άλμπουμ ήταν το"Livin' La Vida Loca," το οποίο κατέλαβε την πρώτη θέση στα
   charts πολλών χωρών όπως οι Ηνωμένες Πολιτείες της Αμερικής, Ηνωμένο
   Βασίλειο, Αργεντινή, Αυστραλία, Βραζιλία, Γαλλία, Τουρκία, Ελλάδα, Ινδία,
   Ισραήλ, Ιταλία, Ιαπωνία, Γουατεμάλα, Μεξικό, Ρωσία και η Νότιος Αφρική. Το
   άλμπουμ κατέληξε ως ένα από τα πιο εμπορικά του 1999 και έγινε 7 φορές
   πλατινένιο , πουλώντας 17 εκατομμύρια αντίτυπα παγκοσμίως.

   Μετά την επιτυχία του πρώτου αγγλόφωνου άλμπουμ ,ο Ρίκυ Μάρτιν κυκλοφόρησε
   ”, το 2000, το δεύτερο αγγλόφωνο άλμπουμ του με τίτλο “Sound Loaded”, το
   οποίο κατάφερε να φτάσει στην τέταρτη θέση στα charts των Η.Π.Α. Από τα
   τρία singles του άλμπουμ (She Bangs ,Nobody Wants to Be Lonely και Loaded)
   κανένα δεν κατάφερε να ανεβεί στην πρώτη θέση των αμερικανικών
   charts.Ωστόσο,συνολικά το άλμπουμ κατάφερε να πουλήσει στις Η.Π.Α., 2
   εκατομμύρια αντίτυπα.

   Tο 2001, ο Μάρτιν κυκλοφόρησε τo άλμπουμ "La Historia" με τα “καλύτερα”
   ισπανόφωνα τραγούδια του, το οποίο έμεινε στην πρώτη θέση των Latin Charts
   για πέντε εβδομάδες. Το άλμπουμ περιείχε επανεκτελέσεις των τραγουδιών
   "Fuego contra fuego" και "El amor de mi vida".Τον ίδιο χρόνο κυκλοφόρησε
   και το άλμπουμ (The Best of Ricky Martin) με τα καλύτερα αγγλόφωνα
   τραγούδια του, το οποίο πούλησε πάνω από ένα εκατομμύριο αντίτυπα. Το
   άλμπουμ περιείχε δύο remixes του τραγουδιού Amor τα οποία κυκλοφόρησαν σε
   cd single ,σημειώνοντας επιτυχία σε ευρωπαϊκά ραδιόφωνα.

   Το 2003, ο Ρίκυ Μάρτιν κυκλοφόρησε ένα νέο δίσκο με τίτλο "Almas del
   Silencio" ("Ψυχές της Σιωπής"). Το πρώτο single ("Tal Vez") παρέμεινε στην
   πρώτη θέση των Latin Charts για δώδεκα εβδομάδες. Τα επόμενα δύο singles
   ("Jaleo" και "Y Todo Queda en Nada") κατέλαβαν επίσης την πρώτη θέση των
   Latin Charts. Συνολικά, το άλμπουμ κατάφερε να πουλήσει πάνω από 1
   εκατομμύριο αντίτυπα.

   Στις 11 Οκτωβρίου 2005 κυκλοφόρησε το δέκατο άλμπουμ της καριέρας του με
   τίτλο “Life”. Τα περισσότερα τραγούδια αυτού του άλμπουμ είχαν την
   υπογραφή του Μάρτιν. Το άλμπουμ έφτασε μέχρι την έκτη θέση του Billboard
   Top 200 Albums chart. Το πρώτο single ήταν το "I Don't Care" ενώ το
   επόμενο single "Drop It on Me" δεν μπήκε στα charts. Στη συνέχεια, ο
   Μάρτιν ανακοίνωσε την έναρξη (15 Νοεμβρίου) της περιοδείας του στην
   λατινική Αμερική με τίτλο One Night Only. Αφού τελείωσε το πρώτο μέρος της
   περιοδείας του, κυκλοφόρησε ένα νέο single ("It's Alright"), το οποίο στη
   Γαλλία κυκλοφόρησε ως ντουέτο με τον Γάλλο R&B τραγουδιστή Μ. Ποκορά και
   κατέλαβε την τέταρτη θέση στα charts της Γαλλίας.

   Το 2006, ο Μάρτιν τραγούδησε στους χειμερινούς Ολυμπιακούς Αγώνες του
   Τορίνο. Αργότερα, ανακοίνωσε την έναρξη του δεύτερου κομματιού της
   περιοδείας του, η οποία περιλάμβανε συναυλίες σε Ευρώπη και Αφρική. Η
   περιοδεία άρχισε στις 21 Απριλίου στο Manchester και ολοκληρώθηκε στο Tel
   Aviv, στις 3 Ιουνίου. Κατά τη διάρκεια αυτής της περιοδείας,
   πραγματοποίησε και τις πρώτες συναυλίες του στον αραβικό κόσμο. Επίσης,
   για αυτές τις συναυλίες του ο Ρίκυ ηχογράφησε και την αραβοϊσπανική εκδοχή
   του “ Drop It on Me” (“Enta Omri”) ντουέτο με τον Άραβα αστέρα της ποπ
   "Cheb Mami". Ωστόσο, οι συναυλίες του στον αραβικό κόσμο τελείωσαν πρόωρα,
   λόγω έλλειψης διαφήμισης.

[Επεξεργασία] MTV Diary και MTV Unplugged

   Το Νοέμβριο του 2006, το MTV προέβαλε την εκπομπή "MTV Diary: Ricky
   Martin", η οποία παρουσίασε σκηνές από την περιοδεία του Ρίκυ "One Night
   Only". Επίσης, το MTV Latin America και το MTV Tr3s προέβαλαν, τον
   Οκτώβριο του 2006, το "Ricky Martin MTV Unplugged". Το show αυτό,
   κυκλοφόρησε σε CD και DVD από τη Sony BMG, το Νοέμβριο του 2006. Ειδικά
   για το show ηχογραφήθηκαν δύο νέα τραγούδια (Tu Recuerdo και Pégate). Το
   πρώτο από αυτά τα τραγούδια κατέλαβε την πρώτη θέση στα U.S. Latin Charts
   και το άλμπουμ, γενικά, τη θέση 38 στο Billboard 200 και την πρώτη θέση
   στα U.S. Latin Charts.

[Επεξεργασία] Προσωπική ζωή

   Ο Μάρτιν έχει μπει στην λίστα των 50 πιο όμορφων ανδρών στον κόσμο από τα
   περιοδικά “People” (2000) και “People en Español” (2006).

   Εδώ και πολλά χρόνια, ο Μάρτιν παρέμενε μυστικοπαθής σχετικά με την
   προσωπική του ζωή. Η μόνη γνωστή σχέση του είναι με την Μεξικανή
   τηλεοπτική παρουσιάστρια, Rebecca de Alba .

   Στις 29 Μαρτίου 2010 δηλώσε στην επίσημη προσωπική ιστοσελίδα του ότι
   είναι ομοφυλόφιλος και πως είναι πολύ περήφανος γι' αυτό: "I am proud to
   say that I am a fortunate homosexual man. I am very blessed to be who I
   am."

[Επεξεργασία] Δισκογραφία

   Ricky Martin

     • Κυκλοφορία: 6 Νοεμβρίου 1991
     • Δισκογραφική εταιρία: Sony Music (Mexico) / Columbia
     • Singles:

          • 1991: "Fuego Contra Fuego"
          • 1991: "Vuelo"
          • 1991: "El Amor De Mi Vida"
          • 1991: "Dime Que Me Quieres"

   Me Amarás

     • Κυκλοφορία: 16 Απριλίου 1993
     • Δισκογραφική εταιρία: Sony Music (Mexico) / Columbia
     • Singles:

          • 1993: "Que Día Es Hoy"
          • 1993: "Me Amaras"
          • 1994: "Entre El Amor Y El Halago"

   A Medio Vivir

     • Κυκλοφορία: 12 Σεπτεμβρίου 1995
     • Θέσεις στα charts: #11 US Top Latin Albums
     • Δισκογραφική εταιρία: Sony Music (Mexico) / Columbia
     • Singles:

          • 1996: " María”
          • 1996: "A Medio Vivir"
          • 1996: "Te Extraño, Te Olvido, Te Amo"
          • 1996: "Bombón De Azúcar"
          • 1996: "Fuego De Noche, Nieve De Día"
          • 1996: "Volverás"

   Vuelve

     • Κυκλοφορία: 17 Φεβρουαρίου 1998
     • Θέσεις στα charts: #40 US (Πλατινένιο), #1 US Top Latin Albums και
       Ισπανία
     • Δισκογραφική εταιρία: Sony Music International /Columbia
     • Singles:

          • 1998: "La Bomba"
          • 1998: "Por Arriba, Por Abajo"
          • 1998: "Vuelve"
          • 1998: "Perdido Sin Ti"
          • 1998: "No Importa La Distancia"
          • 1998: "The Cup of Life"

   Ricky Martin

     • Κυκλοφορία: 11 Μαΐου 1999
     • Θέσεις στα charts: #1 Billboard 200|US]] (7x Πλατινένιο), #2 UK Albums
       Chart
     • Δισκογραφική εταιρία: Sony Music International /Columbia
     • Singles:

          • 1999: "Livin la Vida Loca"-
          • 1999: "She's All I Ever Had"
          • 1999: "Shake Your Bon-Bon"
          • 1999: "Private Emotion" (featuring Meja)

   Sound Loaded

     • Κυκλοφορία: 14 Νοεμβρίου 2000
     • Θέσεις στα charts: #4 Billboard 200 (2x Πλατινένιο), #14 UK Albums
       Chart
     • Δισκογραφική εταιρία: Sony Music International /Columbia
     • Singles:

          • 2000: "She Bangs"
          • 2001: "Nobody Wants To Be Lonely " (ντουέτο με την Christina
            Aguilera)
          • 2001: "Loaded"

   La Historia

     • Κυκλοφορία: 27 Φεβρουαρίου 2001
     • Θέσεις στα charts: #83 Billboard 200 (2x Πλατινένιο), #1 US Top Latin
       Albums
     • Δισκογραφική εταιρία: Sony Music International /Columbia

   The best of Ricky Martin

     • Κυκλοφορία: 29 Φεβρουαρίου 2001
     • Δισκογραφική εταιρία: Sony Music International /Columbia

   Almas del Silencio

     • Κυκλοφορία: 20 Μαΐου 2003
     • Θέσεις στα charts: #12 Billboard 200 (2x Πλατινένιο), #1 US Top Latin
       Albums
     • Δισκογραφική εταιρία: Sony Music International /Columbia
     • Singles:

          • 2003: "Jaleo"
          • 2003: "Tal Vez"
          • 2003: "Juramento"
          • 2004: "Y Todo Queda En Nada"
          • 2004: "Asignatura Pendiente"

   Life

     • Κυκλοφορία: 11 Οκτωβρίου 2005
     • Θέσεις στα charts: #6 Billboard 200, #40 UK Albums Chart
     • Δισκογραφική εταιρία: Sony BMG /Columbia
     • Singles:

          • 2005: "I Don't Care" (feat. Fat Joe & Amerie)
          • 2006: "Drop It On Me"(feat. Daddy Yankee)
          • 2006: "It's Alright"
          • 2006: "It's Alright" (ντουέτο με τον Matt Pokora) (Κυκλοφόρησε
            μόνο στη Γαλλία)

   MTV Unplugged

     • Κυκλοφορία: 7 Νοεμβρίου 2006
     • Θέσεις στα charts: #38 Billboard 200, #1 US Latin Charts
     • Δισκογραφική εταιρία: Sony ΒMG / NORTE
     • Singles:

          • 2006: "Tu Recuerdo"
          • 2007: "Pegate"
          • 2007: "Con Tu Nombre"

   Blanco y negro tour 2007

     • Κυκλοφορία: 6 Νοεμβρίου 2007
     • Θέσεις στα charts: #24 Mexican Charts
     • Δισκογραφική εταιρία: Sony BMG

   Ricky Martin 17

     • Κυκλοφορία: 18 Νοεμβρίου 2008
     • Θέσεις στα charts:
     • Δισκογραφική εταιρία: Sony BMG

   Greatest Hits

     • Κυκλοφορία: 27 Ιουλίου 2009
     • Θέσεις στα charts:
     • Δισκογραφική εταιρία: Sony BMG

[Επεξεργασία] Εξωτερικοί Σύνδεσμοι

     • Επίσημη ιστοσελίδα του Ricky Martin (Sony ΒMG)
     • [1]
     • [2]

   Ανακτήθηκε από
   "http://el.wikipedia.org/wiki/%CE%A1%CE%AF%CE%BA%CF%85_%CE%9C%CE%AC%CF%81%CF%84%CE%B9%CE%BD"
   Κατηγορίες: Τραγουδιστές | Γεννήσεις το 1971 | Πορτορικανοί

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • বাংলা
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • فارسی
     • Suomi
     • Français
     • עברית
     • Magyar
     • Bahasa Indonesia
     • Italiano
     • 日本語
     • ქართული
     • Latina
     • Lietuvių
     • Македонски
     • മലയാളം
     • Bahasa Melayu
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Srpskohrvatski / Српскохрватски
     • Simple English
     • Svenska
     • Kiswahili
     • தமிழ்
     • ไทย
     • Tagalog
     • Türkçe
     • Tiếng Việt
     • ייִדיש
     • 中文

     • Τελευταία τροποποίηση 10:34, 24 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
