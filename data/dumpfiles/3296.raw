   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Νικηφόρος Μανδηλαράς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Νικηφόρος Μανδηλαράς ήταν Έλληνας
   νομικός. Είναι περισσότερο γνωστός σαν
   δικηγόρος υπερασπίσεως στη δίκη της
   υποθέσης ΑΣΠΙΔΑ.

[Επεξεργασία] Βιογραφικό

   Γεννήθηκε στην Κόρωνο της Νάξου το 1928.
   Σπούδασε νομικά στην Αθήνα ενώ
   παράλληλα εργαζόταν. Αφού τελείωσε τις
   σπουδές του εργάστηκε στο δικηγορικό
   γραφείο του Γ.Β.Μαγκάκη και αργότερα
   άνοιξε δικό του γραφείο. Μαζί με τον
   Ευάγγελο Γιαννόπουλο και τον Σταύρο
   Κανελλόπουλο ίδρυσε την Ένωση
   Δημοκρατικών Δικηγόρων Ελλάδος.
   Υπερασπίστηκε πολλές φορές πολίτες που
   διώκονταν για την πολιτική τους δράση
   και στην υπόθεση ΑΣΠΙΔΑ ανέλαβε την
   υπεράσπιση των κατηγορουμένων. Σχεδίαζε
   να πολιτευτεί με την Ένωση Κέντρου στις
   εκλογές που ήταν προγραμματισμένες να
   διεξαχθούν τον Μάιο του 1967 και οι οποίες
   τελικά δεν έγιναν εξ αιτίας της επιβολής
   της δικτατορίας.

[Επεξεργασία] Ο θάνατός του

   Λόγω της ανάμειξής του στην υπόθεση
   ΑΣΠΙΔΑ ως συνηγόρου υπεράσπισης και της
   πολιτικής του δράσης, ο Νικηφόρος
   Μανδηλαράς κινδύνευε μετά την επιβολή
   της δικτατορίας. Έτσι στις 17 Μαΐου του 1967
   επιβιβάστηκε κρυφά στο πλοίο VITA-R με
   σκοπό να διαφύγει στην Κύπρο. Πέντε
   ημέρες αργότερα όμως λιμενικοί βρήκαν
   το πτώμα του στην παραλία Γενναδίου της
   Ρόδου.

   Κατά την εκδοχή των αρχών, ο καπετάνιος
   του πλοίου Πέτρος Πόταγας έριξε τον
   Μανδηλαρά στη θάλασσα με ένα σωσίβιο
   προκειμένου ο τελευταίος να κολυμπήσει
   ως την ακτή και να αποφύγει τη σύλληψη.
   Όμως ο δικηγόρος πηδώντας από το πλοίο,
   τραυματίστηκε στο κεφάλι και στη
   συνέχεια πνίγηκε και το πτώμα του
   ξεβράστηκε στην ακτή.

   Υποστηρίζεται ωστόσο με βάση στοιχεία
   που υπάρχουν ότι ο Νικηφόρος Μανδηλαράς
   πρέπει να βγήκε στην ακτή όπου συνελήφθη
   και δολοφονήθηκε. Πρώτον ο Μανδήλαρας με
   τη σωματική διάπλαση που είχε ήταν
   απίθανο να τραυματιστεί πηδώντας από το
   πλοίο και να μην καταφέρει να κολυμπήσει
   μέχρι τη στεριά. Επίσης από φωτογραφίες
   του νεκρού Μανδηλαρά φαίνεται πως είχε
   δεχτεί χτυπήματα στο κεφάλι και είχε μια
   τρύπα στο στήθος. Ακόμα όταν βρέθηκε το
   πτώμα του έτρεχε αίμα από το αυτί του,
   κάτι που δε θα μπορούσε να συμβεί αν είχε
   πνιγεί. Η δε έκθεση των γιατρών που
   εξέτασαν τη σορό του δεν υπεβλήθη άμεσα
   αλλά αφού έφτασε από το εξωτερικό, λίγες
   μέρες αργότερα, ο ιατροδικαστής
   Καψάσκης.

   Επιπλέον υπάρχει η μαρτυρία του Ροδίτη
   δικηγόρου Γιώργου Χιωτάκη, φίλου του
   Μανδηλαρά, δημάρχου Ρόδου το 1964 και
   πολιτευτή της Ένωσης Κέντρου, σύμφωνα με
   την οποία στις 18 Μαΐου τον πλησίασε μέσα
   στο δικαστικό μέγαρο ένας χωρικός και
   του είπε πως μεταφέρει μήνυμα του
   Μανδηλαρά που κρύβεται στην παραλία της
   Λάρδου. Ο Χιωτάκης με τον ίδιο χωρικό
   έστειλε μήνυμα στον Μανδηλαρά ζητώντας
   του να ορίσει τόπο συνάντησης, καθώς
   όμως δεν έλαβε απάντηση αποφάσισε την
   επομένη να ψάξει να τον βρει μόνος του.
   Στη διαδρομή με το αυτοκίνητο τον
   παρακολουθούσαν άνδρες της ασφάλειας
   και έμαθε ότι οι αρχές αναζητούσαν ένα
   δραπέτη. Δύο μέρες αργότερα ο Χιωτάκης
   έμαθε από τις εφημερίδες ότι ξεβράστηκε
   το πτώμα ενός αγνώστου άνδρα στην
   παραλία Γενναδίου.

   Στη δίκη που ακολούθησε ο καπετάνιος
   Πέτρος Πόταγας καταδικάστηκε σε δώδεκα
   μήνες φυλάκιση για ανθρωποκτονία εξ
   αμελείας. Αργότερα ο Πόταγας έφυγε
   οικογενειακώς για την Νότια Αφρική όπου
   σκοτώθηκε σε τροχαίο δυστύχημα. Παρ'
   όλες τις προσπάθειες που έγιναν μετά την
   πτώση τις δικτατορίας για να γίνει
   αναψηλάφηση της υπόθεσης δεν κατέστη
   δυνατή η επανάληψη της δίκης.

[Επεξεργασία] Πηγές

     * E-Ιστορικά, Πολιτικές δολοφονίες
       (μέρος τρίτο), ένθετο της εφημερίδας
       Ελευθεροτυπία, 22 Ιανουαρίου 2004.
     * Του Νικηφόρου Μανδηλαρά, του Γιώργου
       Κιούση, Ελευθεροτυπία, 11 Μαΐου 2006,
       ανακτήθηκε στις 31 Δεκεμβρίου 2008.
     * Αφιέρωμα στον δημοκράτη - αγωνιστή,
       Ριζοσπάστης, 21 Απριλίου 1996, ανακτήθηκε
       στις 31 Δεκεμβρίου 2008.
     * Στη μνήμη του Ναξιώτη Νικηφόρου
       Μανδηλαρά, του Απόστολου Διαμάντη,
       kykladesnews.gr, 7 Μαΐου 2008, ανακτήθηκε στις 31
       Δεκεμβρίου 2008.

   Ανακτήθηκε από
   "http://el.wikipedia.org/wiki/%CE%9D%CE%B9%CE%BA%CE%B7%CF%86%CF%8C%CF%81%CE%BF%CF%82_%CE%9C%CE%B1%CE%BD%CE%B4%CE%B7%CE%BB%CE%B1%CF%81%CE%AC%CF%82"
   Κατηγορίες: Έλληνες νομικοί | Γεννήσεις
   το 1928 | Θάνατοι το 1967

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 12:26, 10 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
