   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Βάβδος Χαλκιδικής

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                Βάβδος
   Νομός         Χαλκιδικής
   Δήμος         Ανθεμούντα
   Πληθυσμός 680 (2001)
   Υψόμετρο   780 m

   Ο Βάβδος (η Βάβδος κατά άλλους - που όμως
   λανθασμένα προέκυψε όταν ξένοι άκουγαν
   τους ντόπιους να αναφέρονται στο χωριό
   σύμφωνα με την τοπική διάλεκτο όπου δεν
   υπάρχει αρσενικό άρθρο - η Γιάννς, η
   Γιώργους , η Μήτσους κ.λ.π.έτσι λοιπόν και
   η Βάβδους ) είναι οικισμός και ομώνυμο
   Δημοτικό διαμέρισμα του Δήμου
   Ανθεμούντα, στο νομό Χαλκιδικής, με
   εγγεγραμμένους συνολικά 680 κατοίκους
   μετά την απογραφή του 2001. Οι κάτοικοί του
   ασχολούνται κυρίως με την γεωργία, τη
   μελισσοκομία και αρκετοί εργάζονται σε
   γειτονικά μεταλλωρυχεία λευκολίθου.Το
   μεγαλύτερο κοίτασμα λευκολίθου της
   Ελλάδας βρέθηκε στο χωριό αυτό^[1]Έπειτα
   από το κλείσιμο του μεταλλείου την
   προηγούμενη δεκαετία, καταβάλλονται
   προσπάθειες για επαναλειτουργία του.

   Στη Βάβδο μπορεί κανείς να δει
   παραδοσιακά μικρά σπίτια, τα οποία είναι
   κτισμένα αμφιθεατρικά. Στην κεντρική
   πλατεία του χωριού βρίσκεται ένας
   τεράστιος πλάτανος, από τους
   μεγαλύτερους^[2] σε επίπεδο νομού και το
   1976 κηρύχθηκε διατηρητέο^[3] φυσικό
   μνημείο. Στον οικισμό λειτουργούν
   μονοθέσιο Δημοτικό σχολείο και
   νηπιαγωγείο. Στο κτήριο του
   νηπιαγωγείου μάλιστα λειτουργεί και
   λαογραφικό μουσείο. Η απόσταση του
   χωριού από τη Θεσσαλονίκη είναι 40
   χιλιόμετρα και από τον Πολύγυρο 23.

[Επεξεργασία] Ιστορικά στοιχεία

   Η ονομασία του χωριού πιθανότατα
   οφείλεται σε Ρωμαίο χιλίαρχο, ο οποίος
   εγκαταστάθηκε στην περιοχή περίπου στα
   μέσα του 3ου αιώνα μ.Χ. Οι αρχαιότερες
   πηγές που επιβεβαιώνουν την ύπαρξη του
   χωριού και την κατοίκησή του ανάγουν στο
   14ο αιώνα. Στο ναό του χωριού , στο Άγιο
   Βήμα, έχει τοποθετηθεί άμβωνας από
   μάρμαρο με ανάγλυφες παραστάσεις.
   Φαίνεται ότι ήταν έργο του 5ου αιώνα μ.Χ.
   που πιθανότατα βρισκόταν σε
   παλαιοχριστιανική εκκλησία. Το 1821 οι
   Τούρκοι έκαψαν το χωριό.

   Κατά την Τουρκοκρατία, ως ένα από τα
   Μαντεμοχώρια, γνώρισε μεγάλη οικονομική
   άνθηση που οφειλόταν στα μεταλλεία
   αργύρου και μολύβδου που υπήρχαν στην
   ευρύτερη περιοχή των Μαντεμοχωρίων.Oι
   κάτοικοι των χωριών αυτών εξόρυσσαν από
   το Στρατωνικό Ορος κυρίως(τον
   Αργυρόλοφο) ασήμι και μόλυβδο για τον
   σουλτάνο. Οι κάτοικοί των Μαντεμοχωρίων
   λοιπόν ήταν μεταλλωρύχοι και πολύ καλοί
   μεταλλουργοί. Τα Μαντεμοχώρια ήταν: η
   Γαλάτιστα, ο Βάβδος, ο Καζαντζή Μαχαλάς
   (σημερινά Στάγειρα), ο Στανός, η Βαρβάρα,
   η Λιαρίγκοβη (σημερινή Αρναία), το
   Νοβοσέλο (σημερινό Νεοχώρι), ο Ισβορος
   (σημερινή Στρατονίκη), η Χωρούδα, τα
   Ρεβενίκια (σημερινή Μεγάλη Παναγία) και
   η Ιερισσός. Οι Μαντεμοχωρίτες, εκτός από
   τα υπόλοιπα προνόμια, απολάμβαναν και
   μια σχετική αυτοδιοίκηση (υπήρχε βέβαια
   ο τούρκος αγάς, ο οποίος όμως μόνο
   επέβλεπε) και είχαν φτιάξει κάτι σαν
   ομοσπονδία την οποία διοικούσαν οι
   δώδεκα βεκίληδες (οι εκπρόσωποι δηλαδή
   των 12 Μαντεμοχωρίων). Πάντως οι
   υποχρεώσεις των Μαντεμοχωριτών προς τον
   σουλτάνο ήταν βαρύτατες: ζύγιζαν
   ακριβώς 220 οκάδες ασήμι το χρόνο, τις
   οποίες έπρεπε να παραδίδουν στο
   σουλτανικό θησαυροφυλάκιο, σε ειδικές
   για τον σουλτάνο τιμές. Η φόρτωση
   γινόταν με κουβάδες και ζεμπίλια στις
   θρυλικές μαούνες και στη συνέχεια στα
   πλοία στον κόλπο του Στρατωνίου (που
   τότε θεωρείτο παραθαλάσσιο επίνειο του
   Ισβόρου). Ιστορικές αναφορές υπάρχουν
   από τον Γάλλο Πρόξενο στη Θεσσαλονίκη
   Κοζινερί το έτος 1793. Κι όμως, παρότι από
   τον 19ο αιώνα τα μεταλλεία είχαν φτωχύνει
   και η παραγωγή τους ήταν λιγοστή, οι
   Έλληνες συνέχισαν να δίνουν ασήμι στον
   σουλτάνο (πολλές φορές αγόραζαν
   ισπανικά τάλιρα, τα έλιωναν και έστελναν
   το ασήμι στη Κωνσταντινούπολη), για να
   απολαμβάνουν τον εκπληκτικό φορολογικό
   και διοικητικό παράδεισο που είχε ο
   «μουκατάς» τους και να βγάζουν από τα
   χωράφια τους περισσότερους θησαυρούς
   απ όσους έβγαζαν οι στοές τους. Έτσι, τα
   Μαντεμοχώρια συνέχισαν να πλουτίζουν
   και να ακμάζουν, όχι από τα μεταλλεία
   αλλά από τα χωράφια, τα κοπάδια, το
   εμπόριο και τις μικρές βιοτεχνίες
   (ταπητουργίες, υφαντήρια, κεραμουργεία
   κ.λ.π.). Οι κάτοικοι της Βάβδου
   συμμετείχαν στην επανάσταση του 1821.
   Σπουδαίος αγωνιστής της επανάστασης του
   1821 ήταν ο Ραφαήλ Βασιλικός^[4], καθώς και
   οι οπλαρχηγοί Παύλος Χαλάτης, Θεολόγος
   Τουρλάκης και Αυγερινός Καραγιάννης^[5].

[Επεξεργασία] Πολιτισμός

   Από πολιτιστική άποψη
   δραστηριοποιείται ο Σύλλογος "Βίγλα"
   Βάβδου, όπως επίσης και η Ένωση Βαβδινών
   Θεσσαλονίκης. Η τοπική ποδοσφαιρική
   ομάδα αγωνίζεται στην Γ΄ ερασιτεχνική
   κατηγορία του τοπικού πρωταθλήματος της
   ΕΠΣ Χαλκιδικής. Στις 20 Ιουλίου το χωριό
   γιορτάζει με εκδηλώσεις τον Προφήτη
   Ηλία και διοργανώνονται κοινά γεύματα,
   τα λεγόμενα Καζάνια του Αϊ-Λια.

   Στο χωριό γεννήθηκαν μεταξύ άλλων ο
   λογοτέχνης Γιώργος Δέλλιος (1897-1980), καθώς
   επίσης και ο εμπνευστής της ΔΕΘ,
   Νικόλαος Γερμανός.

[Επεξεργασία] Παραπομπές

    1. ↑ Μαγνησίτης
    2. ↑ Πληροφορίες για το χωριό
    3. ↑ Διατηρητέα μνημεία της φύσεως
    4. ↑ ιστολόγιο Δουμπιά - Ιστορία
    5. ↑ Εικόνες από την επανάσταση του 1821
       και τις εξεγέρσεις του 1854 και 1878 στον
       Πολύγερο και στη Χαλκιδική, Νικόλαος
       Γ. Παπανικολάου

   Ανακτήθηκε από
   "http://el.wikipedia.org/wiki/%CE%92%CE%AC%CE%B2%CE%B4%CE%BF%CF%82_%CE%A7%CE%B1%CE%BB%CE%BA%CE%B9%CE%B4%CE%B9%CE%BA%CE%AE%CF%82"
   Κατηγορίες: Χωριά του νομού Χαλκιδικής |
   Δήμος Ανθεμούντα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 10:52, 5 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
