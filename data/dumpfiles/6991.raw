   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Λέσχη Φιλελευθέρων

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν αναφέρει τις πηγές του ή
                       δεν περιέχει επαρκείς παραπομπές.

   Tango-nosources.svg Μπορείτε να βοηθήσετε την Βικιπαίδεια προσθέτοντας
                       κατάλληλες πηγές και παραπομπές που να υποστηρίζουν το
                       άρθρο.
                       Η σήμανση τοποθετήθηκε στις 31/05/09.

   Η Λέσχη Φιλελευθέρων είναι μία αθνηναϊκή λέσχη. Ιδρύθηκε το 1917 μετά την
   απαγόρευση των βενιζελικών στην Αθηναϊκή Λέσχη εξαιτίας του εθνικού
   διχασμού.

   Πίνακας περιεχομένων

     • 1 Ιστορία

          • 1.1 Αλλαγή του χαρακτήρα της λέσχης

     • 2 Η Λέσχη σήμερα
     • 3 Εξωτερικοί σύνδεσμοι

[Επεξεργασία] Ιστορία

   Η Λέσχη Φιλελευθέρων δημιουργήθηκε το 1917, λίγο μετά την έξωση του
   βασιλιά Κωνσταντίνου από την Ελλάδα. Η ενοποίηση, όμως, του Κράτους της
   Αθήνας, το οποίο είχε πλήρως αποδεχτεί την πολιτική του στέμματος κατά τον
   Α΄ Παγκόσμιο πόλεμο, με εκείνο της Θεσσαλονίκης, όπου από το 1916
   κυριαρχούσε η μορφή του Ελευθερίου Βενιζέλου, δεν επέφερε τον κατευνασμό
   των παθών. Έτσι, παρά την υπό τον Βενιζέλο ευθυγράμμιση του συνόλου της
   ελληνικής επικράτειας με την πολιτική των Δυνάμεων της Αντάντ, ο πληθυσμός
   της Παλιάς Ελλάδας παρέμενε πιστός στον βασιλιά Κωνσταντίνο. Αποτέλεσμα
   της κατάστασης αυτής υπήρξε το γεγονός ότι στην Αθηναϊκή Λέσχη, κύριο πόλο
   κοινωνικής συναναστροφής και συσπείρωσης στην τότε Αθήνα, δεν γίνονταν
   δεκτοί βενιζελικοί. Έτσι, ο Δ. Θεολογίτης, φίλος του Βενιζέλου εύπορος,
   δώρησε το επί της τωρινής οδού Χρ. Λαδά, αρ.2, ακίνητο - ακριβώς για να
   χρησιμεύσει ως κέντρο συναναστροφής αλλά και διαβουλεύσεων των
   προσωπικοτήτων που πλαισίωναν τον Βενιζέλο.

   Παρά ταύτα, είναι σφάλμα να συγχέεται η Λέσχη Φιλελευθέρων με το Κόμμα των
   Φιλελευθέρων. Η ιδιότητα του μέλους του κόμματος δεν αποτελούσε προϋπόθεση
   εκλογής κάποιου ως μέλους της λέσχης. Στην λέσχη συναθροίζονταν πρόσωπα
   που, έστω και εάν δεν είχαν κομματική ταυτότητα, αποτελούσαν τον κοινωνικό
   κύκλο του Ελευθέριου Βενιζέλου. Και λόγω ανυπαρξίας κομματικής δέσμευσης,
   τα μέλη της Λέσχης ήταν συχνά σε θέση να αναλάβουν καίριο ρόλο όσον αφορά
   τη χάραξη της εθνικής πολιτικής. Η Λέσχη Φιλελευθέρων αποτελούσε την
   δεξαμενή σκέψης του βενιζελικού κόσμου.

   Ο χαρακτήρας της λέσχης ως «δεξαμενής σκέψης» τονίστηκε κατά τον
   Μεσοπόλεμο και ακόμη περισσότερο μετά τον Β΄ Παγκόσμιο πόλεμο. Η διάσπαση
   της παλιάς βενιζελικής παράταξης σε διάφορα κόμματα, που όλα τους, κατά
   κανόνα, διεκδικούσαν το προνόμιο «αυθεντικής ερμηνείας» της πολιτικής και
   εθνικής παρακαταθήκης του Βενιζέλου προσέδωσε ακόμη μεγαλύτερη σημασία στη
   Λέσχη Φιλελευθέρων. Οι ομιλίες, οι διαλέξεις και οι συζητήσεις που εκεί
   γίνονταν επέτρεπαν την ανάδειξη προσωπικοτήτων και την κυοφόρησε νέων
   ιδεών.

  [Επεξεργασία] Αλλαγή του χαρακτήρα της λέσχης

   Το δικτατορικό καθεστώς, που επιβλήθηκε στη χώρα κατά την περίοδο
   1967-1974 επέβαλε την αλλαγή του χαρακτήρα της Λέσχης. Ο Στέφανος
   Στεφάνου, τελευταίος, κατά χρονολογική σειρά, γραμματέας του Ελευθέριου
   Βενιζέλου, παίρνοντας αφορμή από την αναστολή της πολιτικής δραστηριότητας
   στη χώρα, πήρε την απόφαση να μετατρέψει τη Λέσχη σε χώρο κατά κύριο λόγο
   ερευνητικό και μουσειακό. Με δική του πρωτοβουλία και με τη βοήθεια της
   Ελένης Νίχλου-Χατζάκη, που μέχρι τη συνταξιοδότησή της το 2004 ασκούσε
   καθήκοντα γραμματέως της Λέσχης, η βιβλιοθήκη εμπλουτίστηκε με όλα σχεδόν
   τα έντυπα που εκδόθηκαν είτε στα ελληνικά ή στις μεγάλες ευρωπαϊκές
   γλώσσες και αφορούν τον Ελευθέριο Βενιζέλο και την εποχή του. Επιπλέον,
   μαζεύτηκαν προσωπικά κειμήλια του, δημιουργήθηκε φωτογραφικό αρχείο και
   αρχείο εφημερίδων και έγινε συστηματική προσπάθεια συλλογής των αρχειακών
   καταλοίπων τόσο του Ελευθερίου όσο και του Σοφοκλή Βενιζέλου. Το
   μεγαλύτερο, πάντως, μέρος του αρχείου του Ελευθερίου Βενιζέλου φαίνεται
   πως χάθηκε κατά την περίοδο της Κατοχής των ετών 1941-1944. Τέλος,
   δημιουργήθηκε και το Ίδρυμα Ιστορίας του Ελευθερίου Βενιζέλου και της
   αντίστοιχης Εθνικής Περιόδου, που αποτελεί χώρο αυστηρώς ερευνητικό.

[Επεξεργασία] Η Λέσχη σήμερα

   Στις μέρες μας η Λέσχη Φιλελευθέρων εξακολουθεί να αποτελεί χώρο στοχασμού
   όχι κομματικού αλλά πολιτικού και, ευρύτερα, εθνικού. Με τις εκδόσεις της
   επιχειρεί την αναβίωση του πνεύματος που χαρακτήρισε τη βενιζελική
   πολιτική και επέφερε τον διπλασιασμό της ελληνικής επικράτειας. Η εισδοχή
   νέων μελών γίνεται μέσω ψηφοφορίας, όπως και η ανάδειξη του διοικητικού
   συμβουλίου. Σήμερα, Πρόεδρος της Λέσχης είναι ο Παύλος Λάσκαρις.
   Αντιπρόεδροι οι Γεώργιος Παπούλιας και Γεώργιος Μποζώνης, γενικός
   γραμματέας ο Μιχάλης Κοθρής, ταμίας ο Γεώργιος Χατζάκης και τακτικά μέλη
   του Διοικητικού Συμβουλίου οι Γεώργιος Κ. Στεφανάκης, Νικόλαος Παπαδάκης,
   Δημήτρης Μιχαλόπουλος, Γεώργιος Κουμαντάκης, Μανώλης Δεληγιαννάκης και
   Γεώργιος Σγουράκης.

[Επεξεργασία] Εξωτερικοί σύνδεσμοι

     • www.veniselos.gr Ιστότοπος της Λέσχης Φιλελευθέρων και του Ιδρύματος
       Ιστορίας του Ελευθερίου Βενιζέλου και της αντίστοιχης Εθνικής
       Περιοδου.

   Ανακτήθηκε από
   "http://el.wikipedia.org/wiki/%CE%9B%CE%AD%CF%83%CF%87%CE%B7_%CE%A6%CE%B9%CE%BB%CE%B5%CE%BB%CE%B5%CF%85%CE%B8%CE%AD%CF%81%CF%89%CE%BD"
   Κρυμμένη κατηγορία: Άρθρα που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 18:00, 31 Μαΐου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
