   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Ηλεκτραρνητικότητα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η ηλεκτραρνητικότητα (σύμβολα EN ή \chi\,) ορίζεται ως το μέτρο της τάσης,
   την οποία έχει ένα άτομο, που συνδέεται με ομοιοπολικό δεσμό μ' ένα άλλο
   άτομο, να έλκει προς το μέρος του το κοινό ζεύγος των ηλεκτρονίων.
   Η ηλεκτραρνητικότητα ενός ατόμου είναι αποτέλεσμα της σχετικής ατομικής
   του μάζας (ατομικού βάρους ) και της απόστασης του δεσμικού ζεύγους
   ηλεκτρονίων από τους ατομικούς πυρήνες. Όσο μεγαλύτερη είναι η
   ηλεκτραρνητικότητα, τόσο εντονότερα έλκει ένα χημικό στοιχείο τα
   ηλεκτρόνια προς το μέρος του.
   Η έννοια της ηλεκτραρνητικότητας προτάθηκε για πρώτη φορά από τον Λάϊνους
   Πώλινγκ (Linus Pauling) το 1932 στα πλαίσια της Θεωρίας Δεσμού-Σθένους,
   και συσχετίστηκε με πολλές άλλες χημικές ιδιότητες. Η ηλεκτραρνητικότητα
   δε μπορεί να μετρηθεί άμεσα και πρέπει να υπολογίζεται από άλλες ατομικές
   ή μοριακές ιδιότητες.
   Για τη μέτρηση της ηλεκτραρνητικότητας ενός στοιχείου υπάρχουν διάφορες
   απόψεις , που οφείλονται βασικά στο γεγονός ότι αυτή δεν εξαρτάται
   αποκλειστικά από τη δομή του ατόμου αλλά και από τον αριθμό και το είδος
   των ατόμων με τα οποία είναι συνδεμένο. Γιαυτό δεν πρέπει να συγχέεται με
   την ηλεκτρονοσυγγένεια, η οποία είναι ενεργειακό μέγεθος, που αναφέρεται
   σε μεμονωμένο άτομο. Θα περίμενε λοιπόν κανείς να μεταβάλλεται η
   ηλεκτραρνητικότητα ανάλογα με το χημικό περιβάλλον ενός ατόμου. Αλλά αυτό
   δε συμβαίνει γιατί η ηλεκτραρνητικότητα θεωρείται "μεταφερόμενη ιδιότητα",
   πράγμα που σημαίνει ότι έχει παραπλήσιες τιμές σε μιά ποικιλία συνθηκών
   και καταστάσεων.
   Η περισσότερο χρησιμοποιούμενη μέθοδος υπολογισμού είναι αυτή που
   προτάθηκε αρχικά από τον Pauling. Σύμφωνα με τη μέθοδο αυτή, η
   ηλεκτραρνητικότητα είναι αδιάστατο μέγεθος και παίρνει τιμές από 0,7 έως
   4,0 (υδρογόνο = 2,2). Η κλίμακα αυτή είναι γνωστή ως "κλίμακα Pauling".
   Πολλές φορές, όταν η ηλεκτραρνητικότητα υπολογίζεται με άλλες μεθόδους,
   μεταφέρεται το αποτέλεσμα (χωρίς να είναι υποχρεωτικό) στην κλιμακα
   Pauling εκφραζόμενο έτσι σε "μονάδες Pauling".

   Πίνακας περιεχομένων

     • 1 Ηλεκτραρνητικότητα των χημικών στοιχείων
     • 2 Μέθοδοι υπολογισμού

          • 2.1 Ηλεκτραρνητικότητα κατά Pauling
          • 2.2 Ηλεκτραρνητικότητα κατά Mulliken
          • 2.3 Ηλεκτραρνητικότητα κατά Allred–Rochow
          • 2.4 Ηλεκτραρνητικότητα κατά Sanderson
          • 2.5 Ηλεκτραρνητικότητα κατά Allen

     • 3 Συσχέτιση της ηλεκτραρνητικότητας με άλλες χημικές ιδιότητες
     • 4 Μεταβολές της ηλεκτραρνητικότητας

          • 4.1 Περιοδικότητα της ηλεκτραρνητικότητας
          • 4.2 Μεταβολή της ηλεκτραρνητικότητας με τον αριθμό οξείδωσης

     • 5 Ηλεκτραρνητικές ομάδες
     • 6 Σημειώσεις
     • 7 Δείτε επίσης
     • 8 Εξωτερικοί σύνδεσμοι

[Επεξεργασία] Ηλεκτραρνητικότητα των χημικών στοιχείων

          → μείωση Ατομικής ακτίνας→ αύξηση Ενέργειας ιονισμού → Αύξηση ηλεκτραρνητικότητας →
   Ομάδα      1    2    3    4    5    6    7    8    9    10   11   12   13   14   15   16   17   18
(Κατακόρυφα)
  Περίοδος
(οριζόντια)
     1        H                                                                                    He
             2.20                                                                                   
     2        Li   Be                                                     B    C    N    O    F    Ne
             0.98 1.57                                                   2.04 2.55 3.04 3.44 3.98   
     3        Na   Mg                                                     Al   Si   P    S    Cl   Ar
             0.93 1.31                                                   1.61 1.90 2.19 2.58 3.16   
     4        K    Ca   Sc   Ti   V    Cr   Mn   Fe   Co   Ni   Cu   Zn   Ga   Ge   As   Se   Br   Kr
             0.82 1.00 1.36 1.54 1.63 1.66 1.55 1.83 1.88 1.91 1.90 1.65 1.81 2.01 2.18 2.55 2.96 3.00
     5        Rb   Sr   Y    Zr   Nb   Mo   Tc   Ru   Rh   Pd   Ag   Cd   In   Sn   Sb   Te   I    Xe
             0.82 0.95 1.22 1.33 1.6  2.16 1.9  2.2  2.28 2.20 1.93 1.69 1.78 1.96 2.05 2.1  2.66 2.60
     6        Cs   Ba   *    Hf   Ta   W    Re   Os   Ir   Pt   Au   Hg   Tl   Pb   Bi   Po   At   Rn
             0.79 0.89      1.3  1.5  2.36 1.9  2.2  2.20 2.28 2.54 2.00 1.62 2.33 2.02 2.0  2.2  2.2
     7        Fr   Ra   **   Rf   Db   Sg   Bh   Hs   Mt   Ds   Rg  Uub  Uut  Uuq  Uup  Uuh  Uus  Uuo
             0.7  0.9                                                                               
 Λανθανίδες   *    La   Ce   Pr   Nd   Pm   Sm   Eu   Gd   Tb   Dy   Ho   Er   Tm   Yb   Lu
                  1.1  1.12 1.13 1.14 1.13 1.17 1.2  1.2  1.1  1.22 1.23 1.24 1.25 1.1  1.27
 Ακτινίδες    **   Ac   Th   Pa   U    Np   Pu   Am   Cm   Bk   Cf   Es   Fm   Md   No   Lr
                  1.1  1.3  1.5  1.38 1.36 1.28 1.13 1.28 1.3  1.3  1.3  1.3  1.3  1.3  1.3

  Ηλεκτραρνητικότητα των στοιχείων του περιοδικού πίνακα στην κλίμακα Pauling

[Επεξεργασία] Μέθοδοι υπολογισμού

  [Επεξεργασία] Ηλεκτραρνητικότητα κατά Pauling

   Πρώτος ο Pauling το 1932 πρότεινε την έννοια της ηλεκτραρνητικότητας το
   1932 για να εξηγήσει το γεγονός ότι ο ομοιοπολικός δεσμός μεταξύ δύο
   διαφορετικών ατόμων(Α-Β) είναι ισχυρότερος από όσο αναμένεται αν ληφθεί ο
   μέσος όρος της ισχύος των δεσμών Α-Α και Β-Β. Σύμφωνα με τη Θεωρία
   Δεσμού-Σθένους, της οποίας ο Pauling ήταν θεμελιωτής, αυτή η "πρόσθετη
   σταθερότητα" του δεσμού Α-Β οφείλεται στο ότι ο δεσμός έχει εν μέρει και
   "ετεροπολικό χαρακτήρα". Η διαφορά ηλεκτραρνητικότητας μεταξύ των ατόμων Α
   και Β δίνεται από τη σχέση :

   \chi_{\rm A} - \chi_{\rm B} = ({\rm eV})^{-1/2} \sqrt{E_{\rm d}({\rm AB})
   - [E_{\rm d}({\rm AA}) + E_{\rm d}({\rm BB})]/2}

   όπου οι ενέργειες, E[d], των δεσμών^[1] Α-Β, Α-Α και Β-Β εκφράζονται σε
   ηλεκτρονιοβόλτ (eV) και ο παράγοντας (eV)^−½ εξασφαλίζει το αδιάστατο
   αποτέλεσμα. 'Ετσι, η διαφορά ηλεκτραρνητικότητας κατά Pauling μεταξύ του
   υδρογόνου και του βρομίου είναι 0.73 (ενέργειες δεσμών : H-Br 3.79 eV, H-H
   4.52 eV, Br-Br 2.00 eV).
   Καθώς μπορεί να οριστεί μόνο διαφορά ηλεκτραρνητικότητας, πρέπει να
   καθοριστεί ένα αυθαίρετο στοιχείο αναφοράς για να δημιουργηθεί η κλίμακα.
   Επιλέχθηκε έτσι το υδρογόνο επειδή σχηματίζει ομοιοπολικούς δεσμούς με
   μεγάλη ποικιλία χημικών στοιχείων : η ηλεκτραρνητικότητά του καθορίστηκε
   πρώτα στο 2.1 και αργότερα έγινε 2.20. Είναι επίσης απαραίτητο να
   καθοριστεί ποιό από τα δύο στοιχεία είναι περισσότερο ηλεκτραρνητικό
   (δηλαδή πρέπει να γίνει επιλογή ενός από τα δύο πιθανά πρόσημα της
   τετραγωνικής ρίζα, πράγμα που σημαίνει ότι θα προκύπτει είτε χ[A] > χ[B]
   είτε χ[A] < χ[B]. Αυτό επιτεύχθηκε με "χημική διαίσθηση" : στο παραπάνω
   παράδειγμα, το υδροβρόμιο (HBr) όταν διαλυθεί στο νερό ιοντίζεται και
   δίνει κατιόντα υδρογόνου (Η[3]Ο^+) και ανιόντα βρομίου (Br^-). Άρα πρέπει
   το βρόμιο να είναι ηλεκτραρνητικότερο του υδρογόνου.
   Για να υπολογισθεί η ηλεκτραρνητικότητα κατά Pauling ενός στοιχείου, είναι
   απαραίτητη η γνώση των ενεργειών των δεσμών τουλάχιστον δύο τύπων
   ομοιοπολικών δεσμών σχηματισμένων από αυτό το στοιχείο. Ο Allred βελτίωσε
   τις πρωτότυπες τιμές του Pauling το 1961 λαμβάνοντας υπόψη του
   θερμοδυναμικά δεδομένα και σήμερα χρησιμοποιείται περισσότερο αυτή η
   "αναβαθμισμένη" κλίμακα Pauling.

  [Επεξεργασία] Ηλεκτραρνητικότητα κατά Mulliken

   [IMG]
   [IMG]
   Συσχέτιση των ηλεκτραρνητικοτήτων κατά Mulliken (άξονας -x, x[M], σε
   ΚJ/mol) και κατά Pauling (άξονας-y, x[P])

   Ο Mulliken όρισε σαν ηλεκτραρνητικότητα ενός ατόμου, το μέσο όρος της 1^ης
   ενέργειας ιονισμού (Εi)^[2] και της ηλεκτρονοσυγγένειας (Eea)^[3]. Με τον
   ορισμό αυτό, που είναι ίσως περισσότερο ρεαλιστικός από εκείνον του
   Pauling, δεν υπάρχει εξάρτηση από αυθαίρετη κλίμακα τιμών
   ηλεκτραρνητικότητας. Έτσι, η ηλεκτραρνητικότητα (που μ' αυτόν τον ορισμό
   ονομάζεται και απόλυτη) εκφράζεται σε eV και σε KJ/mol.
   Αν οι ενέργειες είναι εκφρασμένες σε eV :

   \chi_{\rm M} = 0.187(E_{\rm i} + E_{\rm ea}) + 0.17 \,

   και αν είναι εκφρασμένες σε KJ/mol :

   \chi_{\rm M} = (1.97\times 10^{-3})(E_{\rm i} + E_{\rm ea}) + 0.19

   Οι τιμές της ηλεκτραρνητικότητας κατά Mulliken, \chi_{\rm M}\,, συνδέονται
   με τις τιμές κατά Pauling, \chi_{\rm P}\,, με τη σχέση :

   \chi_{\rm P} = 0.336(\chi_{\rm M} - 0.615)\,

   Η ηλεκτραρνητικότητα κατά Mulliken μπορεί να υπολογιστεί για ένα χημικό
   στοιχείο μόνο αν είναι γνωστή η ηλεκτρονοσυγγένειά του. Μέχρι το 2006 είχε
   υπολογιστεί η ηλεκτρονοσυγγένεια για 57 χημικά στοιχεία.

   [IMG]
   [IMG]
   Συσχέτιση μεταξύ ηλεκτραρνητικοτήτων κατά Allred–Rochow (άξονας-x, σε
   Å^−2) και κατά Pauling (άξονας-y)

  [Επεξεργασία] Ηλεκτραρνητικότητα κατά Allred–Rochow

   Οι Allred και Rochow θεώρησαν ότι η ηλεκτραρνητικότητα θα έπρεπε να
   συσχετίζεται με το πλεονάζον φορτίο που οφείλεται σε ένα ηλεκτρόνιο στην
   "επιφάνεια" ενός ατόμου : όσο μεγαλύτερο είναι το φορτίο ανά μονάδα
   επιφάνειας της ατομικής επιφάνειας, τόσο μεγαλύτερη είναι η τάση του
   ατόμου αυτού να έλκει ηλεκτρόνια. Το δραστικό πυρηνικό φορτίο, Z^\ast, που
   οφείλεται στα ηλεκτρόνια σθένους μπορεί να εκτιμηθεί με τους κανόνες του
   Slater, ενώ η επιφάνεια ενός ατόμου σε ένα μόριο μπορεί να εκφραστεί με τη
   2^η δύναμη της ομοιοπολικής ακτίνας, {r_{\rm cov}}\,. Όταν η {r_{\rm
   cov}}\, εκφράζεται σε Ångström, τότε :

   \chi_{\rm AR} = 0.359{{Z^\ast}\over{r^2_{\rm cov}}} + 0.744
   [IMG]
   [IMG]
   Συσχέτιση μεταξύ ηλεκτραρνητικοτήτων κατά Sanderson (άξονας-x, σε
   αυθαίρετες μονάδες) και κατά Pauling (άξονας-y)

  [Επεξεργασία] Ηλεκτραρνητικότητα κατά Sanderson

   Ο Sanderson επίσης είχε επισημάνει τη σχέση μεταξύ ηλεκτραρνητικότητας και
   μεγέθους του ατόμου, και είχε προτείνει μια μέθοδο υπολογισμού βασισμένη
   στη συμμετοχή του όγκου του ατόμου. Γνωρίζοντας τα μήκη των δεσμών, η
   ηλεκτραρνητικότητα κατά Sanderson, επιτρέπει την εκτίμηση των ενεργειών
   των δεσμών σε μεγάλο αριθμό χημικών ενώσεων. Επίσης, χρησιμοποιείται για
   την εύρεση της μοριακής συμμετρίας, τον υπολογισμό της ενέργειας των
   s-ηλεκτρονίων, των σταθερών spin-spin σε φάσματα NMR και άλλων παραμέτρων
   των οργανικών ενώσεων. Η ηλεκτραρνητικότητα όπως θεωρήθηκε από τον
   Sanderson, στηρίζεται στο γεγονός ότι τα ηλεκτρόνια κατανέμονται μέσα στο
   μόριο με στόχο την ελαχιστοποίηση της ενέργειας του μορίου ή την
   εξισορρόπηση της ηλεκτραρνητικότητας.

  [Επεξεργασία] Ηλεκτραρνητικότητα κατά Allen

   [IMG]
   [IMG]
   Συσχέτιση μεταξύ ηλεκτραρνητικοτήτων κατά Allen (άξονας-xσε ΚJ/mol) και
   κατά Pauling (άξονας-y)

   Ίσως ο απλούστερος ορισμός της ηλεκτραρνητικότητας είναι αυτός που δόθηκε
   από τον Allen, ο οποίος πρότεινε ότι αυτή σχετίζεται με το μέσο όρο της
   ενέργειας των ηλεκτρονίων σθένους^[4] σε ένα ελεύθερο άτομο.

   \chi_{\rm spec} = {n_{\rm s}\varepsilon_{\rm s} + n_{\rm
   p}\varepsilon_{\rm p} \over n_{\rm s} + n_{\rm p}}

   όπου \varepsilon_{\rm s}, \varepsilon_{\rm p} είναι οι μονο-ηλεκτρονιακές
   ενέργειες των s- και p-ηλεκτρονίων στο ελεύθερο άτομο και n[s], n[p] είναι
   ο αριθμός των s- και p-ηλεκτρονίων στη στιβάδα σθένους. Συνήθως η εξίσωση
   πολλαπλασιάζεται με έναν παράγοντα 1.75×10^−3 για ενέργειες εκφρασμένες σε
   KJ/mol ή με 0.169 για ενέργειες μετρημένες σε eV, έτσι ώστε οι τιμές
   ηλεκτραρνητικότητας κατά Allen να είναι αριθμητικά συγκρίσιμες με εκείνες
   κατά Pauling.
   Οι μονο-ηλεκτρονιακές ενέργειες μπορούν να καθοριστούν απευθείας από
   φασματοσκοπικά δεδομένα, και γιαυτό οι ηλεκτραρνητικότητες που
   υπολογίζονται μ' αυτή τη μέθοδο, αναφέρονται μερικές φορές ως
   φασματοσκοπικές ηλεκτραρνητικότητες. Τα απαραίτητα στοιχεία είναι
   διαθέσιμα για σχεδόν όλα τα στοιχεία, και αυτή η μέθοδος επιτρέπει τον
   υπολογισμό της ηλεκτραρνητικότητας για στοιχεία για τα οποία αυτή δε
   μπορεί να υπολογισθεί με τις άλλες μεθόδους, όπως π.χ. το φράγκιο, το
   οποίο έχει ηλεκτραρνητικότητα κατά Allen 0.67. Ωστόσο, δεν είναι σαφές
   ποιά θα θεωρούνται ηλεκτρόνια σθένους για τα στοιχεία του d- και f-μπλοκ
   του περιοδικού πίνακα, πράγμα που οδηγεί σε ασάφειες για τους υπολογισμούς
   της ηλεκτραρνητικότητας με τη μέθοδο του Allen. Σ' αυτή την κλίμακα το
   στοιχείο νέο (Ne) έχει τη μεγαλύτερη τιμή ηλεκτραρνητικότητας και το
   καίσιο (Cs) τη μικρότερη.

Ομάδα       1     2     3    4    5    6    7    8    9    10   11   12   13    14    15    16    17    18
(κάθετα)
 Περίοδος
(οριζόντια)
     1        H                                                                                          He
            2.300                                                                                       4.160
     2       Li    Be                                                       B     C     N     O     F    Ne
            0.912 1.576                                                   2.051 2.544 3.066 3.610 4.193 4.789
     3       Na    Mg                                                      Al    Si     P     S    Cl    Ar
            0.869 1.293                                                   1.613 1.916 2.253 2.589 2.869 3.242
     4        K    Ca    Sc   Ti   V    Cr   Mn   Fe   Co   Ni   Cu   Zn   Ga    Ge    As    Se    Br    Kr
            0.734 1.034 1.19 1.38 1.53 1.65 1.75 1.80 1.84 1.88 1.85 1.59 1.756 1.994 2.211 2.434 2.685 2.966
     5       Rb    Sr    Y    Zr   Nb   Mo   Tc   Ru   Rh   Pd   Ag   Cd   In    Sn    Sb    Te     I    Xe
            0.706 0.963 1.12 1.32 1.41 1.47 1.51 1.54 1.56 1.59 1.87 1.52 1.656 1.824 1.984 2.158 2.359 2.582
     6       Cs    Ba    Lu   Hf   Ta   W    Re   Os   Ir   Pt   Au   Hg   Tl    Pb    Bi    Po    At    Rn
            0.659 0.881 1.09 1.16 1.34 1.47 1.60 1.65 1.68 1.72 1.92 1.76 1.789 1.854 2.01  2.19  2.39  2.60
     7       Fr    Ra    **
            0.67  0.89    

            Περιοδικός πίνακας με τις ηλεκτραρνητικότητες κατά Allen

   Πρόσφατα (2008), προτάθηκε μια νέα κλίμακα ηλεκτραρνητικότητας από τους
   Noorizadeh και Shakerzadeh που βασίζεται στον ηλεκτρονιόφιλο χαρακτήρα των
   διαφόρων χημικών συστημάτων. Αυτή η κλίμακα έχει σημαντική συσχέτιση με
   τις ηλεκτραρνητικότητες κατά Pauling και Allred-Rochow.

[Επεξεργασία] Συσχέτιση της ηλεκτραρνητικότητας με άλλες χημικές ιδιότητες

   [IMG]
   [IMG]
   Μεταβολή της ισομερούς μετατόπισης (άξονας-y σε mm/s) του ανιόντος
   [SnX[6]]^2-, όπως μετρήθηκε με ^119Sn φασματοσκοπία Mössbauer, έναντι της
   συνολικής ηλεκτραρνητικότητας κατά Pauling των αλογονο-υποκαταστατών
   (άξονας-x)

   Η πολλές μέθοδοι υπολογισμού της ηλεκτραρνητικότητας, οι οποίες δίνουν
   παραπλήσια αποτελέσματα, είναι μια ένδειξη του αριθμού των χημικών
   ιδιοτήτων που ενδέχεται να επηρεάζωνται από την ηλεκτραρνητικότητα. Η πιο
   προφανής εφαρμογή της ηλεκτραρνητικότητας είναι στην εύρεση της
   πολικότητας ενός χημικού δεσμού, με αφορμή την οποία άλλωστε προτάθηκε από
   τον Pauling. Γενικά, όσο μεγαλύτερη είναι η διαφορά ηλεκτραρνητικότητας
   μεταξύ δύο ατόμων, τόσο περισσότερο πολικό χαρακτήρα έχει ο δεσμός μεταξύ
   τους, με το άτομο που έχει τη μεγαλύτερη ηλεκτραρνητικότητα να αποτελεί
   τον αρνητικό πόλο του διπόλου. Ο Pauling μάλιστα πρότεινε μια εξίσωση που
   συσχετίζει τον "ιονικό χαρακτήρα" ενός δεσμού με τη διαφορά
   ηλεκτραρνητικότητας των ατόμων, αλλά αυτή τελικά δεν έγινε αποδεκτή.
   Αρκετές συσχετίσεις έχουν αποδειχθεί μεταξύ των υπέρυθρων συχνοτήτων τάσης
   ορισμένων δεσμών και της ηλεκτραρνητικότητας των ατόμων που συμμετέχουν :
   Ωστόσο, αυτό δεν είναι περίεργο καθώς τέτοιες συχνότητες τάσης εξαρτώνται
   εν μέρει από την τάση του δεσμού, η οποία εμπίπτει στον υπολογισμό της
   ηλεκτραρνητικότητας κατά Pauling. Πιο φανεροί είναι οι συσχετισμοί μεταξύ
   ηλεκτραρνητικότητας και χημικών μετατοπίσεων στη φασματοσκοπία NMR ή
   ισομερούς μετατόπισης στη φασματοσκοπία Mössbauer (βλ. διάγραμμα). Και οι
   δύο αυτές μετρήσεις εξαρτώνται από την πυκνότητα των s-ηλεκτρονίων στους
   πυρήνες των ατόμων, και έτσι είναι μια καλή ένδειξη ότι οι διάφορες
   μετρήσεις της ηλεκτραρνητικότητας περιγράφουν πραγματικά "την ικανότητα
   ενός ατόμου σε ένα μόριο να προσελκύει τα ηλεκτρόνια προς το μέρος του".

[Επεξεργασία] Μεταβολές της ηλεκτραρνητικότητας

  [Επεξεργασία] Περιοδικότητα της ηλεκτραρνητικότητας

   [IMG]
   [IMG]
   Η μεταβολή της ηλεκτραρνητικότητας κατά Pauling (άξονας-y) καθώς
   διατρέχουμε τις κύριες ομάδες του περιοδικού πίνακα από τη 2^η μέχρι την
   6^η περίοδο.

   Γενικά η ηλεκτραρνητικότητα αυξάνεται από αριστερά προς τα δεξιά κατά
   μήκος μιας περιόδου και από κάτω προς τα πάνω σε μια ομάδα του περιοδικού
   πίνακα. Επομένως, το φθόριο (F) είναι αναμφίβολα το πιο ηλεκτραρνητικό από
   τα στοιχεία, ενώ το καίσιο (Cs) είναι το λιγότερο ηλεκτραρνητικό,
   τουλάχιστον από τα χημικά στοιχεία για τα οποία υπάρχουν διαθέσιμα
   στοιχεία.
   Υπάρχουν κάποιες εξαιρέσεις στο γενικό αυτό κανόνα. Το γάλλιο (Ga) και το
   γερμάνιο (Ge) έχουν ηλεκτραρνητικότητες υψηλότερες από του αργιλίου (Al)
   και του πυριτίου (Si) αντίστοιχα, λόγω της συστολής των στοιχείων του
   τομέα d (d-block). Στοιχεία της 4^ης περιόδου αμέσως μετά την πρώτη σειρά
   των μεταβατικών μετάλλων, έχουν ασυνήθιστα μικρή ατομική ακτίνα, επειδή τα
   3d-ηλεκτρόνια δεν προσφέρουν αποτελεσματική προστασία από την αύξηση του
   πυρηνικού φορτίου, και μικρότερο ατομικό μέγεθος που σχετίζεται με τις
   υψηλότερες ηλεκτραρνητικότητες (βλ. ηλεκτραρνητικότητες κατά Allred-Rochow
   και Sanderson). Η ανωμαλία της υψηλής ηλεκτραρνητικότητας του μολύβδου
   (Pb), ιδίως σε σύγκριση με το θάλλιο (Tl) και το βισμούθιο (Bi), φαίνεται
   να είναι αποτέλεσμα της επιλογής των δεδομένων και της μεθόδου
   υπολογισμού.

  [Επεξεργασία] Μεταβολή της ηλεκτραρνητικότητας με τον αριθμό οξείδωσης

                    Χημικός   αριθμός
         Οξύ                 οξείδωσης   pK[a]
                     τύπος
                            χλωρίου (Cl)
   Υποχλωριώδες οξύ HClO         +1       +7.5
   Χλωριώδες οξύ    HClO[2]      +3       +2.0
   Χλωρικό οξύ      HClO[3]      +5       −1.0
   Υπερχλωρικό οξύ  HClO[4]      +7       −10 

   Στην ανόργανη χημεία συνήθως αρκεί η θεώρηση μιας και μόνο τιμής
   ηλεκτραρνητικότητας η οποία ισχύει για τις περισσότερες "φυσιολογικές"
   καταστάσεις. Ενώ η προσέγγιση αυτή έχει το πλεονέκτημα της απλότητας,
   είναι προφανές ότι η ηλεκτραρνητικότητα ενός στοιχείου είναι μεταβλητή
   ιδιότητα του ατόμου και, συγκεκριμένα, αυξάνεται με την αύξηση του αριθμού
   οξείδωσης του στοιχείου.
   Ο Allred χρησιμοποίησε τη μέθοδο του Pauling για να υπολογίσει χωριστά τις
   ηλεκτραρνητικότητες για διάφορους αριθμούς οξείδωσης ορισμένων χημικών
   στοιχείων (συμπεριλαμβανομένων του κασσιτέρου και του μολύβδου) για τα
   οποία υπήρχαν επαρκή στοιχεία. Όμως, για τα περισσότερα στοιχεία, δεν
   υπάρχουν πολλές διαφορετικές ομοιοπολικές ενώσεις από τις οποίες θα
   παρθούν τα απαραίτητα αριθμητικά δεδομένα για τις ενέργειες των δεσμών.
   Αυτή η έλλειψη είναι ιδιαίτερα εμφανής στα μεταβατικά στοιχεία όπου οι
   τιμές ηλεκτραρνητικότητας προέρχονται συχνά από τους μέσους όρους πολλών
   διαφορετικών αριθμών οξείδωσης.
   Το χημικό αποτέλεσμα της αύξησης της ηλεκτραρνητικότητας με την αύξηση του
   αριθμού οξείδωσης, φαίνεται στη δομή των οξειδίων και των αλογονιδίων αλλά
   και στην οξύτητα των οξειδίων και των οξυγονούχων οξέων. Έτσι, το CrO[3]
   και το Mn[2]O[7] είναι όξινα οξείδια με χαμηλά σημεία τήξης, όταν το
   Cr[2]O[3] είναι επαμφοτερίζον και το Mn[2]O[3] είναι βασικό οξείδιο.
   Το αποτέλεσμα της αυξημένης ηλεκτραρνητικότητας μπορεί επίσης να φανεί
   καθαρά στις σταθερές διάστασης των οξυγονούχων οξέων του χλωρίου. Αυτό
   είναι πολύ μεγαλύτερο από αυτό που μπορεί να εξηγηθεί από το αρνητικό
   φορτίο που κατανέμεται σε περισσότερα άτομα οξυγόνου και το οποίο θα έδινε
   μια διαφορά στην pKa της τάξης του log(1/4) = -0.6 μεταξύ του
   υποχλωριώδους και του υπερχλωρικού οξέος. Καθώς αυξάνεται ο αριθμός
   οξείδωσης του χλωρίου, περισσότερη ηλεκτρονιακή πυκνότητα συσσωρεύεται στα
   άτομα του οξυγόνου και έτσι "απογυμνώνεται" το πρωτόνιο (Η^+) με
   αποτέλεσμα να ελευθερώνεται ευκολότερα αυξάνοντας έτσι την οξύτητα του
   οξέος.

[Επεξεργασία] Ηλεκτραρνητικές ομάδες

   Στην οργανική χημεία, η ηλεκτραρνητικότητα σχετίζεται περισσότερο με τις
   διαφορετικές χαρακτηριστικές ομάδες, παρά με μεμονωμένα άτομα. Οι όροι
   ηλεκτραρνητική ομάδα και ηλεκτραρνητικός υποκαταστάτης χρησιμοποιούνται ως
   συνώνυμοι. Ωστόσο, είναι συνηθισμένη η διάκριση μεταξύ επαγωγικού
   φαινομένου και συντονισμού που θα μπορούσαν να περιγραφούν ως σ- και
   π-ηλεκτραρνητικότητες αντίστοιχα. Υπάρχουν αρκετές εξισώσεις που έχουν
   χρησιμοποιηθεί για την ποσοτικοποίηση των φαινομένων αυτών με πιο γνωστή
   την εξίσωση Hammet.

[Επεξεργασία] Σημειώσεις

    1. ↑ Ενέργεια δεσμού είναι η ενέργεια που απαιτείται για τη διάσπαση του
       δεσμού και αποτελεί μέτρο της ισχύος του. Εκφράζεται σε KJ/mol αλλά
       και σε eV.
    2. ↑ Είναι η ενέργεια που απαιτείται για τη μετατροπή ένος ατόμου Ζ στο
       ιόν Ζ^+
    3. ↑ Είναι η ενέργεια που απαιτείται για τη μετατροπή ένος ατόμου Ζ στο
       ιόν Ζ^−
    4. ↑ Πρόκειται για τα ηλεκτρόνια της εξώτατης ηλεκτρονικής στιβάδας
       (στιβάδα σθένους) του ατόμου. Αυτά βρίσκονται πιο μακριά από τον
       πυρήνα και επομένως έχουν την υψηλότερη ενέργεια

[Επεξεργασία] Δείτε επίσης

     • Πίνακας με τις ηλεκτραρνητικότητες των χημικών στοιχείων

[Επεξεργασία] Εξωτερικοί σύνδεσμοι

     • http://www.cci.ethz.ch/vorlesung/de/ac1/ac1_node26.html
     • ChemGlobe - Ηλεκτραρνητικότητα
     • Ηλεκτραρνητικότητα στο UNI TERRA
     • Elecronegativity

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Elecronegativity της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%97%CE%BB%CE%B5%CE%BA%CF%84%CF%81%CE%B1%CF%81%CE%BD%CE%B7%CF%84%CE%B9%CE%BA%CF%8C%CF%84%CE%B7%CF%84%CE%B1"
   Κατηγορίες: Χημικές ιδιότητες | Χημεία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Aragonés
     • العربية
     • Asturianu
     • Български
     • Bosanski
     • Català
     • Česky
     • Cymraeg
     • Dansk
     • Deutsch
     • Dolnoserbski
     • English
     • Español
     • Eesti
     • Euskara
     • Estremeñu
     • فارسی
     • Suomi
     • Français
     • Galego
     • עברית
     • Hrvatski
     • Kreyòl ayisyen
     • Magyar
     • Bahasa Indonesia
     • Italiano
     • 日本語
     • ქართული
     • 한국어
     • Lumbaart
     • Lietuvių
     • Latviešu
     • Македонски
     • മലയാളം
     • Plattdüütsch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • پنجابی
     • Português
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Српски / Srpski
     • Svenska
     • ไทย
     • Türkçe
     • Українська
     • اردو
     • O'zbek
     • Tiếng Việt
     • 吴语
     • 中文

     • Τελευταία τροποποίηση 06:34, 23 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
