   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Κλειδί (σκάκι)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το κλειδί (key) είναι η πρώτη κίνηση της λύσης μιας σκακιστικής σύνθεσης.

   Το κλειδί είναι κίνηση των λευκών στους περισσότερους τύπους προβλημάτων
   (Ορθόδοξα, Αντίστροφα, Σπουδές), αλλά είναι κίνηση των μαύρων στα
   Βοηθητικά.

   Το κλειδί πρέπει να είναι η μοναδική κίνηση που λύνει το πρόβλημα. Αν
   υπάρχει άλλη κίνηση, χωρίς να το γνωρίζει ο συνθέτης, που επίσης λύνει το
   πρόβλημα, τότε το πρόβλημα θεωρείται άχρηστο (cooked), δηλαδή ακατάλληλο
   για δημοσίευση ή για βράβευση. (Η εξαίρεση εδώ είναι τα προβλήματα που
   έχουν επίτηδες πάνω από μία λύσεις, όπως συνηθίζεται στα Βοηθητικά, που
   συμπληρώνουν ή αντιστρατεύονται η μία την άλλη με κάποιο τρόπο).

   Το κλειδί πρέπει να είναι μια κίνηση που εντοπίζεται δύσκολα, ώστε να
   δικαιολογείται ο προσδιορισμός σκακιστικό πρόβλημα.

   Σε όλους τους τύπους προβλημάτων, ως κλειδί επιτρέπεται οποιαδήποτε
   κανονική κίνηση ή πάρσιμο ή προαγωγή πιονιού, αλλά ειδικότερα :

     • επιτρέπεται το ροκέ, εκτός αν μπορεί να αποδειχθεί με Αποδεικτική
       ανάλυση ότι ο σχετικός πύργος ή ο βασιλιάς έχουν ήδη κινηθεί, άρα
       δικαίωμα για ροκέ δεν υπάρχει,
     • δεν επιτρέπεται το πάρσιμο πιονιού εν διελεύσει, εκτός αν μπορεί να
       αποδειχθεί ότι το πιόνι είχε μετακινηθεί κατά δύο τετράγωνα στην
       αμέσως προηγούμενη κίνησή του.

   Πίνακας περιεχομένων

     • 1 Ομορφιά του κλειδιού
     • 2 Το κλειδί θυσιάζει κομμάτια
     • 3 Ποιο είναι το κλειδί;
     • 4 Πηγές

[Επεξεργασία] Ομορφιά του κλειδιού

   Το κλειδί δεν είναι καλό:

     • αν είναι προφανές. (Αν δεν υπάρχει άμυνα των λευκών για κάποιο σαχ των
       μαύρων (unprovided check), ή αν δεν υπάρχουν έτοιμα ματ σε κάποιες
       διαφυγές του μαύρου βασιλιά σε δυάρι πρόβλημα, το κλειδί είναι
       προφανές).
     • αν δίνει σαχ ή παίρνει κομμάτι. (Συνηθιζόταν το κλειδί με σαχ σε παλιά
       προβλήματα. Σήμερα θεωρείται μεγάλο μειονέκτημα).
     • αν εμποδίζει τον αντίπαλο να δώσει σαχ.
     • αν περιορίζει την κίνηση του μαύρου βασιλιά (στα ορθόδοξα).

   Το ωραίο κλειδί αυξάνει κατά πολύ την αξία του προβλήματος. (Τα προβλήματα
   που δίνονται ως παραδείγματα αναγράφονται με την Σκακιστική γραφή
   προβληματιστών). Το ωραίο κλειδί έχει κάποια από τα παρακάτω
   χαρακτηριστικά:

    1. Το κλειδί θυσιάζει ένα πολύ δυνατό λευκό κομμάτι, ιδιαίτερα σε
       τετράγωνο που παίρνεται από περισσότερα μαύρα κομμάτια.
    2. Το κλειδί επιτρέπει να αποκτήσουν τα μαύρα περισσότερες δυνάμεις με
       προαγωγή πιονιού τους.
    3. Το κλειδί εκθέτει τον λευκό βασιλιά σε σαχ. Δες ένα σχετικό πρόβλημα,
       με χαρακτηριστικά 2 και 3.
    4. Το κλειδί ξεκαρφώνει μαύρα κομμάτια, ιδιαίτερα εκείνα που μπορούν να
       δώσουν σαχ ή να πάρουν λευκά κομμάτια.
    5. Το κλειδί κλείνει γραμμές των λευκών ή ανοίγει γραμμές των μαύρων.
    6. Το κλειδί δίνει τετράγωνα διαφυγής στον μαύρο βασιλιά. Είναι αποδεκτό
       το κλειδί, που λέγεται give and take (πάρε-δώσε), που στερεί μεν τον
       μαύρο βασιλιά από κάποια τετράγωνα διαφυγής αλλά του δίνει ταυτόχρονα
       ίσο πλήθος άλλων τετραγώνων διαφυγής. Δες το δυάρι
       [8/7Ρ/2Πι1Ι2/6ρ1/6Ι1/2ι4σ/8/4ΒΠ2] του Σαμ Λόιντ, με κλειδί 1.Ιζ2!
    7. Το κλειδί καταστρέφει μια λευκή μπαταρία, ή ενεργοποιεί μια μαύρη
       μπαταρία. Δες το δυάρι [8/1ι1ΙΑΣ1Ρ/5Πσι/π4Α2/π4ρ1σ/4σ3/6Β1/7Ι] του Σαμ
       Λόιντ, με κλειδί 1.Πα6!
    8. Το κλειδί φέρνει σε κατάσταση Τσούκτσβανγκ τα μαύρα, ή διατηρεί την
       κατάσταση αυτή.
    9. Το κλειδί κάνει υποπροαγωγή. Δες το τριάρι
       [8/2Σ1Σ1Σ1/3ΣρΣ2/8/4Ρ3/8/8/8] του Π. Κόφμαν (P. Kofman), με κλειδί
       1.ε8=Α!
   10. Το κλειδί είναι κρυφή κίνηση αναμονής, που αναγκάζει τα μαύρα να
       παίξουν και να δημιουργήσουν κάποια αδυναμία στην παράταξή τους,
       (αυτομπλοκάρισμα του βασιλιά, αυτοπαρεμβολή των γραμμικών κομματιών,
       άνοιγμα γραμμής των λευκών, κλείσιμο γραμμής των μαύρων, δες και
       ορολογία), και να δώσουν έτσι τακτικό πλεονέκτημα στα λευκά.

[Επεξεργασία] Το κλειδί θυσιάζει κομμάτια

                 Σ. Ιατρίδης, Ο Σκακιστής, Τεύχος #6 Μάιος 1968

          Σκακιστικό περίγραμμα 26.PNG
                            α8 β8 γ8 δ8 ε8 ζ8 η8 θ8
                            α7 β7 γ7 δ7 ε7 ζ7 η7 θ7
                            α6 β6 γ  δ6 ε6 ζ6 η6 θ6
          Chess zver 26.png α5 β5 γ5 δ5 ε5 ζ5 η5 θ5 Chess zver 26.png
                            α4 β4 γ4 δ4 ε4 ζ4 η4 θ4
                            α3 β3 γ3 δ3 ε3 ζ3 η3 θ3
                            α2 β2 γ2 δ2 ε2 ζ2 η2 θ2
                            α1 β1 γ1 δ1 ε1 ζ1 η1 θ1
          Σκακιστικό περίγραμμα 26.PNG
          Ματ σε 4.

   Ο Ολυμπιονίκης Σταύρος Ιατρίδης δημιούργησε το πρόβλημα στα δεξιά για να
   αποδείξει ότι στο καλλιτεχνικό σκάκι δεν είναι αναγκαία μόνο η δύναμη των
   κομματιών, αλλά και η θέση τους και η θυσία τους.

   Η λύση είναι:

   1.Πθ5

   Με το κλειδί εμποδίζεται ο μαύρος βασιλιάς να κινηθεί (μπορούσε αρχικά να
   πάρει τον Ιη5) αλλά δίνεται ένα αντάλλαγμα στα μαύρα (μπορούν να πάρουν
   τον πύργο).
   1... ηxθ5
   2.Ιθ4+ Ρxη5
   3.Αη7 Ρxθ4
   4.Αζ6#

   Σε τρεις κινήσεις θυσιάζονται τρία κομμάτια του λευκού και μετά τα μαύρα
   γίνονται ματ.

[Επεξεργασία] Ποιο είναι το κλειδί;

                      Μ. Μανωλάς, Πελοπόννησος, 07/04/1971

          Σκακιστικό περίγραμμα 26.PNG
                            α8 β8 γ8 δ8 ε8 ζ8 η8 θ8
                            α7 β7 γ7 δ7 ε7 ζ7 η7 θ7
                            α6 β6 γ  δ6 ε6 ζ6 η6 θ6
          Chess zver 26.png α5 β5 γ5 δ5 ε5 ζ5 η5 θ5 Chess zver 26.png
                            α4 β4 γ4 δ4 ε4 ζ4 η4 θ4
                            α3 β3 γ3 δ3 ε3 ζ3 η3 θ3
                            α2 β2 γ2 δ2 ε2 ζ2 η2 θ2
                            α1 β1 γ1 δ1 ε1 ζ1 η1 θ1
          Σκακιστικό περίγραμμα 26.PNG
          Ματ σε 2.

   Το πρόβλημα στο δεξιό διάγραμμα παρουσιάζει δυσκολία για τον ανυποψίαστο
   λύτη, επειδή δεν μπορεί να εντοπίσει άμεσα την σειρά κινήσεων που θα κάνει
   ματ στα μαύρα στην δεύτερη κίνηση.

   Το πρόβλημα χρειάζεται λίγη ρετροανάλυση. Είναι σειρά των λευκών να
   παίξουν. Ποια ήταν η κίνηση που έπαιξαν προηγουμένως τα μαύρα; (Θυμίζουμε
   ότι οι θέσεις των ορθόδοξων προβλημάτων πρέπει να μπορούν να προκύψουν από
   το αρχικό στήσιμο των 32 κομματιών για μια παρτίδα με κάποια αλληλουχία
   κινήσεων).

     • Δεν μπορεί να έχει παίξει τελευταίος ο Αα1.
     • Δεν μπορεί να έχει παίξει τελευταίος ο Ρα3.
     • Πρέπει να έχει παίξει τελευταίο το μαύρο πιόνι Σβ5. Από πού ξεκίνησε
       για να φτάσει στο β5; Όχι από το α6 ή το γ6 γιατί υπάρχουν εκεί λευκοί
       πεσσοί. Αποκλείεται να ήρθε από το β6, γιατί θα έδινε σαχ από εκεί.
       Άρα το μαύρο πιόνι έκανε κίνηση με διπλό βήμα από την αρχική του θέση,
       β7-β5. Οπότε, η λύση είναι:

   Κλειδί 1.γxβ e.p.

   Το κλειδί είναι πάρσιμο αν-πασάν. Ανοίγουν δυό γραμμές της λευκής
   βασίλισσας.
   1... Αxβ2 2.Βα4#
   1... Ρxβ2 2.Βγ1#

[Επεξεργασία] Πηγές

     • "Ο Σκακιστής", Μηνιαία σκακιστική επιθεώρηση, Τεύχος #1 Ιανουάριος
       1967 – Τεύχος #54 Ιούνιος 1972
     • "Πελοπόννησος", ημερήσια εφημερίδα της Πάτρας.

   Ανακτήθηκε από
   "http://el.wikipedia.org/wiki/%CE%9A%CE%BB%CE%B5%CE%B9%CE%B4%CE%AF_(%CF%83%CE%BA%CE%AC%CE%BA%CE%B9)"
   Κατηγορία: Σκακιστικό πρόβλημα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 01:39, 30 Ιουνίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
