   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Πανεπιστήμιο Αιγαίου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το Πανεπιστήμιο Αιγαίου σύμφωνα με στοιχεία του Υπουργείου Εθνικής
   Παιδείας^[1] είναι Ανώτατο Εκπαιδευτικό Ίδρυμα. Επανιδρύθηκε το 1984^[2]
   και εδρεύει διοικητικά στη Μυτιλήνη. Συναπαρτίζεται από 5 σχολές και 17
   συνολικά τμήματα, που δραστηριοποιούνται στη Μυτιλήνη, τη Χίο, το
   Καρλόβασι, τη Ρόδο και την Ερμούπολη, συγκροτώντας ένα εκπαιδευτικό δίκτυο
   που καλύπτει όλους τους Νομούς του Αιγαίου. Βάσει της έκθεσης αξιολόγησης
   του πανεπιστημίου από την Ένωση Ευρωπαϊκών Πανεπιστημίων (EUA), «το
   Πανεπιστήμιο Αιγαίου είναι μοναδικό Ίδρυμα, στην Ελλάδα αλλά και σε
   ολόκληρη την Ευρώπη»^[3] σε ό,τι αφορά τη γεωγραφική του εξακτίνωση.

   Πίνακας περιεχομένων

     • 1 Αξιολόγηση
     • 2 Ακαδημαϊκή Οργάνωση

          • 2.1 Η Σχολή Κοινωνικών Επιστημών
          • 2.2 Η Σχολή Περιβάλλοντος
          • 2.3 Η Σχολή Επιστημών της Διοίκησης
          • 2.4 Η Σχολή Θετικών Επιστημών
          • 2.5 Η Σχολή Ανθρωπιστικών Επιστημών

     • 3 Ακαδημαϊκή Συνεργασία Πανεπιστημίων Αιγαίου, Κρήτης και Πολυτεχνείου
       Κρήτης
     • 4 Σημειώσεις - παραπομπές
     • 5 Εξωτερικοί σύνδεσμοι

[Επεξεργασία] Αξιολόγηση

   Πρόσφατη αξιολόγηση του ερευνητικού έργου που συντελείται στο Πανεπιστήμιο
   Αιγαίου αναγνώρισε την ποιότητα της έρευνας ως ένα από σημεία υπεροχής
   του, με δεδομένη μάλιστα την έλλειψη χρηματοδότησης και υποδομής. Ωστόσο,
   τονίζεται πως το ερευνητικό έργο καθορίζεται συχνά από τα προσωπικά
   ενδιαφέροντα των μελών ΔΕΠ, με αποτέλεσμα να είναι αποτέλεσμα τυχαίων
   συνθηκών και όχι προγραμματισμού ή τοπικών αναγκών ^[4]

   Στα πλαίσια της αξιολόγησης του Πανεπιστημίου από την Ένωση Ευρωπαϊκών
   Πανεπιστημίων (EUA), επισημάνθηκαν σειρά δυσλειτουργιών που επηρεάζουν
   αρνητικά την διδασκαλία και έρευνα που συντελείται στο ίδρυμα. Στο πόρισμα
   επισημαίνεται ότι, παρά τη σταθερή πρόοδο που έχει συντελεσθεί από
   ιδρύσεως του Πανεπιστημίου, η πλήρης ανάπτυξη "θεσμικού ακαδημαϊκού ήθους"
   απαιτεί πολύ χρόνο.^[5]. Γίνεται επίσης μνεία στην ασάφεια ρόλων,
   καθηκόντων και δικαιωμάτων, ιδιαίτερα του μη μόνιμου διδακτικού προσωπικού
   ^[6], στην ακαδημαϊκή απομόνωση της Πανεπιστημιακής κοινότητας ^[7], και
   στις συχνές και συστηματικές απουσίες του Διδακτικού και Ερευνητικού
   Προσωπικού από το ίδρυμα. ^[8]

   Στο διοικητικό τομέα, καταλογίζεται στο πανεπιστήμιο ανορθολογισμός στην
   αξιοποίηση του προσωπικού ^[9]. Σε ό,τι αφορά τους φοιτητές, το ίδιο
   πόρισμα αναφέρει πως δείχνουν να μην έχουν εξοικειωθεί με τις βιβλιοθήκες,
   και ότι οι εργασίες που απαιτούν βιβλιογραφική έρευνα, αν και
   "συνηθίζονται σε πολλά πανεπιστήμια, αποτελούν την εξαίρεση στο
   πανεπιστήμιο αυτό". ^[10] Κτηριακά, υποστηρίζεται πως οι υποδομές στη Ρόδο
   και στη Σύρο είναι ανεπαρκείς για την αποστολή του ιδρύματος. ^[11]

   Για την άρση αυτών των προβλημάτων, η επιτροπή προβαίνει σε επτά συστάσεις
   για την καλύτερη λειτουργία του, που αφορούν στη συνέχιση της
   δρομολογημένης διαδικασίας βελτίωσης της ποιότητας, την αποτελεσματική
   πολιτική διαχείρισης ανθρώπινων πόρων, την ενδυνάμωση της φωνής των
   φοιτητών στα θέματα που τους αφορούν, στην ενίσχυση του διεθνούς χαρακτήρα
   του πανεπιστημίου, την ανάπτυξη καθαρής ερευνητικής στρατηγικής και της
   γνωστοποίησης του παραγόμενου έργου.

[Επεξεργασία] Ακαδημαϊκή Οργάνωση

  [Επεξεργασία] Η Σχολή Κοινωνικών Επιστημών

   Εδρεύει στη Μυτιλήνη και αποτελείται από τα εξής:

     • Τμήμα Κοινωνικής Ανθρωπολογίας και Ιστορίας
     • Τμήμα Γεωγραφίας Πανεπιστημίου Αιγαίου

          • Το τμήμα Γεωγραφίας έχει έδρα την Μυτιλήνη. Είναι το πρώτο τμήμα
            σχετιζόμενο με την επιστήμη της Γεωγραφίας στην Ελλάδα και
            λειτουργεί προπτυχιακά και μεταπτυχιακά προγράμματα.

     • Τμήμα Κοινωνιολογίας
     • Τμήμα Πολιτισμικής Τεχνολογίας και Επικοινωνίας

  [Επεξεργασία] Η Σχολή Περιβάλλοντος

   Εδρεύει στη Μυτιλήνη και αποτελείται από τα εξής:

     • Τμήμα Περιβάλλοντος
     • Τμήμα Επιστημών της Θάλασσας
     • Πρόγραμμα Σπουδών Επιλογής "Περιβαλλοντική Χαρτογραφία"

  [Επεξεργασία] Η Σχολή Επιστημών της Διοίκησης

   Εδρεύει στη Χίο και αποτελείται από τα εξής:

     • Τμήμα Διοίκησης Επιχειρήσεων
     • Τμήμα Ναυτιλίας και Επιχειρηματικών Υπηρεσιών
     • Τμήμα Μηχανικών Οικονομίας και Διοίκησης

  [Επεξεργασία] Η Σχολή Θετικών Επιστημών

   Εδρεύει στη Σάμο και αποτελείται από τα εξής:

     • Τμήμα Μαθηματικών
     • Τμήμα Μηχανικών Πληροφοριακών και Επικοινωνιακών Συστημάτων
     • Τμήμα Στατιστικής και Αναλογιστικών - Χρηματοοικονομικών Μαθηματικών

  [Επεξεργασία] Η Σχολή Ανθρωπιστικών Επιστημών

   Εδρεύει στη Ρόδο και αποτελείται από τα εξής:

     • Παιδαγωγικό Τμήμα Δημοτικής Εκπαίδευσης
     • Τμήμα Επιστημών της Προσχολικής Αγωγής και του Εκπαιδευτικού
       Σχεδιασμού
     • Τμήμα Μεσογειακών Σπουδών: ιδρύθηκε στη Ρόδο και το 1999 άρχισε τη
       λειτουργία του. Διδάσκονται επιστήμες του Μεσογειακού χώρου και
       λειτουργούν τρεις κατευθύνσεις, Αρχαιολογίας, Γλωσσολογίας και Διεθνών
       Σχέσεων. Καθηγητές του είναι μεταξύ άλλων ο βυζαντινολόγος Αλέξιος
       Γ.Κ. Σαββίδης.

   Στο Πανεπιστήμιο ανήκει επίσης και το ανεξάρτητο Τμήμα Μηχανικών Σχεδίασης
   Προϊόντων και Συστημάτων με έδρα τη Σύρο.

[Επεξεργασία] Ακαδημαϊκή Συνεργασία Πανεπιστημίων Αιγαίου, Κρήτης και
Πολυτεχνείου Κρήτης

   Το Πανεπιστήμιο Κρήτης, το Πολυτεχνείο Κρήτης και το Πανεπιστήμιο Αιγαίου
   υπέγραψαν πρωτόκολλο ακαδημαϊκής συνεργασίας στη Μυτιλήνη στις 16
   Δεκεμβρίου 2007^[12]. Το κείμενο της συμφωνίας όπως και επιπλέον
   πληροφοριακό και οπτικοακουστικό υλικό είναι αναρτημένο στη διεύθυνση
   http://www.aegean.gr/aegeancrete.

[Επεξεργασία] Σημειώσεις - παραπομπές

    1. ↑ Υπουργείο Παιδείας Κατάλογος Πανεπιστημίων
    2. ↑ Σύμφωνα το δικτυακό τόπο του πανεπιστημίου, οι ρίζες του ιδρύματος
       ανάγονται στο σκεπτικό της πρότασης του Κωνσταντίνου Καραθεοδωρή περί
       της ίδρυσης του Ιωνικού Πανεπιστημίου, εξαιτίας της ανεπάρκειας της
       Αθήνας ως μοναδικού κέντρου παιδείας του Ελληνισμού.
    3. ↑ EUA evaluation report σελ. 5
    4. ↑ EUA evaluation report σελ. 17
    5. ↑ EUA evaluation report σελ. 8
    6. ↑ EUA evaluation report σελ. 9
    7. ↑ EUA evaluation report σελ. 9 και 12
    8. ↑ EUA evaluation report σελ. 13
    9. ↑ EUA evaluation report σελ. 14
   10. ↑ EUA evaluation report σελ. 12
   11. ↑ EUA evaluation report σελ. 11
   12. ↑ Παραπομπή-Άρθρο με περισσότερες πληροφορίες

[Επεξεργασία] Εξωτερικοί σύνδεσμοι

     • Ο δικτυακός τόπος του Πανεπιστημίου Αιγαίου

   π • σ • ε
                          Τα 24 ελληνικά πανεπιστήμια
                    Εθνικό και Καποδιστριακό Πανεπιστήμιο Αθηνών · Εθνικό
                    Μετσόβιο Πολυτεχνείο · Γεωπονικό Πανεπιστήμιο Αθηνών ·
   Αττική           Οικονομικό Πανεπιστήμιο Αθηνών · Πάντειο Πανεπιστήμιο ·
                    Πανεπιστήμιο Πειραιώς · Χαροκόπειο Πανεπιστήμιο · Ανώτατη
                    Σχολή Καλών Τεχνών
                    Αριστοτέλειο Πανεπιστήμιο Θεσσαλονίκης · Πανεπιστήμιο
   Βόρεια Ελλάδα    Μακεδονίας · Πανεπιστήμιο Δυτικής Μακεδονίας ·
                    Δημοκρίτειο Πανεπιστήμιο Θράκης · Διεθνές Πανεπιστήμιο
                    Ελλάδος
   Πελοπόννησος     Πανεπιστήμιο Πατρών · Ελληνικό Ανοικτό Πανεπιστήμιο ·
                    Πανεπιστήμιο Πελοποννήσου
   Κεντρική Ελλάδα  Πανεπιστήμιο Στερεάς Ελλάδας · Πανεπιστήμιο Δυτικής
                    Ελλάδας · Πανεπιστήμιο Ιωαννίνων · Πανεπιστήμιο Θεσσαλίας
   Νησιωτική Ελλάδα Πανεπιστήμιο Κρήτης · Πολυτεχνείο Κρήτης · Πανεπιστήμιο
                    Αιγαίου · Ιόνιο Πανεπιστήμιο

   Ανακτήθηκε από
   "http://el.wikipedia.org/wiki/%CE%A0%CE%B1%CE%BD%CE%B5%CF%80%CE%B9%CF%83%CF%84%CE%AE%CE%BC%CE%B9%CE%BF_%CE%91%CE%B9%CE%B3%CE%B1%CE%AF%CE%BF%CF%85"
   Κατηγορία: Πανεπιστήμιο Αιγαίου

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Suomi
     • Français
     • Italiano
     • Polski
     • Svenska
     • 中文

     • Τελευταία τροποποίηση 15:16, 13 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
