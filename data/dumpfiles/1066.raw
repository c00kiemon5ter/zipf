   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Πιέ Μοντριάν

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Πιέ Μοντριάν (Piet Mondrian, πραγματικό όνομα
   Pieter Cornelis Mondriaan, 7 Μαρτίου 1872 – 1
   Φεβρουαρίου 1944) ήταν Ολλανδός ζωγράφος,
   ένας από τους σημαντικότερους
   εκπροσώπους της μοντέρνας τέχνης και
   συνιδρυτής του κινήματος του
   νεοπλαστικισμού μαζί με τον Theo van Doesburg.
   Θεωρείται από τους πλέον επιδραστικούς
   ζωγράφους του 20ου αιώνα.

   Πίνακας περιεχομένων

     * 1 Βιογραφία

          * 1.1 Ολλανδία 1872 - 1912
          * 1.2 Παρίσι 1912 - 1914
          * 1.3 Ολλανδία 1914 - 1919
          * 1.4 Παρίσι - Λονδίνο - Νέα Υόρκη 1919 - 1944

     * 2 Βιβλιογραφία
     * 3 Εξωτερικοί σύνδεσμοι

[Επεξεργασία] Βιογραφία

  [Επεξεργασία] Ολλανδία 1872 - 1912

   [IMG]
   [IMG]
   Σύνθεση #10 (1939-1942)

   Ο Μοντριάν γεννήθηκε στην πόλη
   Αμερσφόρτ της Ολλανδίας και σπούδασε
   στην Ακαδημία Καλών Τεχνών του
   Άμστερνταμ την περίοδο 1892 - 1895 χωρίς να
   σημειώσει αξιοσημείωτες επιδόσεις. Τα
   πρώτα του έργα -- κυρίως τοπία --
   χαρακτηρίζονται από νατουραλιστικά και
   ιμπρεσιονιστικά στοιχεία ενώ είναι
   επηρεασμένα και από τα έντονα χρώματα
   των φωβιστών. Η τέχνη του Μοντριάν είναι
   παράλληλα συνδεδεμένη και με τις
   έντονες πνευματικές του αναζητήσεις,
   καθώς από το 1908 δείχνει μεγάλο
   ενδιαφέρον για την θεοσοφία. Το έργο του
   Μοντριάν μέχρι το 1912 είναι επίσης
   επηρεασμένο από το κίνημα του κυβισμού,
   με το οποίο ήρθε σε επαφή ο Μοντριάν χάρη
   στην έκθεση κυβισμού στο Άμστερνταμ, το
   1911.

  [Επεξεργασία] Παρίσι 1912 - 1914

   Το 1912 ο Μοντριάν επισκέπτεται το Παρίσι
   όπου εστιάζει ακόμα περισσότερο στον
   κυβισμό. Είναι επίσης η περίοδος κατά
   την οποία υπογράφει ως "Mondrian" αντί του
   πραγματικού του ονόματος "Mondriaan". Η
   παραμονή του για περίπου δύο χρόνια στο
   Παρίσι σημαδεύεται από την επαφή του με
   το έργο του Ζωρζ Μπρακ, του Πικάσο αλλά
   και του Σεζάν και η σημαντική επίδραση
   που ασκούν οι συγκεκριμένοι ζωγράφοι
   στο προσωπικό του έργο. Τα έργα του
   σταδιακά αποκτούν πιο έντονα γεωμετρικά
   χαρακτηριστικά ενώ τείνουν να γίνουν
   περισσότερο αφηρημένα, χρησιμοποιώντας
   στοιχεία του κυβισμού χωρίς όμως να τον
   υϊοθετεί πλήρως.

  [Επεξεργασία] Ολλανδία 1914 - 1919

   [IMG]
   [IMG]
   Broadway Boogie-Woogie (1942-1943)

   Σε αντίθεση με τους κυβιστές, ο Μοντριάν
   αναζητούσε τον συγκερασμό της
   ζωγραφικής με τους πνευματικούς και
   φιλοσοφικούς του στοχασμούς, με
   αποτέλεσμα να έρθει τελικά σε οριστική
   ρήξη με την εικονική ζωγραφική των
   ρεαλιστικών αναπραστάσεων. Η επιστροφή
   του στην Ολλανδία συνοδεύεται με την
   έναρξη του Α' Παγκοσμίου πολέμου και για
   το λόγο αυτό παραμένει αναγκαστικά στην
   Ολλανδία μέχρι τη λήξη του. Στο διάστημα
   αυτό συνδέεται με τους Bart van der Leck και Theo
   van Doesburg. Με τον τελευταίο θα
   δημιουργήσουν και την περιοδική έκδοση
   De Stijl, στην οποία δημοσιεύουν θεωρητικές
   απόψεις που θα αποτελέσουν και την βάση
   για το κίνημα του νεοπλαστικισμού (ή
   κίνημα De Stijl). Ο ίδιος ο Μοντριάν, την
   περίοδο 1917 - 1918 δημοσιεύει την θεωρητική
   μελέτη The New Plastic in Painting, όπου καταγράφει
   συστηματικά το νέο ύφος που εκπροσωπεί.

  [Επεξεργασία] Παρίσι - Λονδίνο - Νέα Υόρκη
  1919 - 1944

   Ο Μοντριάν επιστρέφει στο Παρίσι το 1919
   όπου και παραμένει μέχρι το 1938
   καλλιεργώντας ένα προσωπικό και
   αναγνωρίσιμο καλλιτεχνικό ύφος. Οι
   πίνακες του, αυτής της περιόδου,
   χαρακτηρίζονται από το γενικότερο ύφος
   του νεοπλαστικισμού και αποτελούν
   αφηρημένες γεωμετρικές συνθέσεις, όπου
   κυριαρχούν λεπτές, μαύρες, οριζόντιες ή
   κάθετες γραμμές σχηματίζοντας ένα είδος
   πλέγματος που διακόπτεται από την
   παρουσία έγχρωμων γεωμετρικών όγκων,
   συνήθως παραλληλόγραμμες ή
   τετραγωνικές επιφάνειες. Ένα σημαντικό
   στοιχείο της ιδιαίτερης τεχνοτροπίας
   του Μοντριάν είναι ο μινιμαλισμός και η
   απλοϊκότητα των νέων συνθέσεων.

   Το Σεπτέμβριο του 1938, ωθούμενος από την
   άνοδο του εθνικοσοσιαλισμού
   εγκαταλείπει το Παρίσι για το Λονδίνο
   ενώ δύο χρόνια αργότερα εγκαταλείπει
   οριστικά την Ευρώπη για την Αμερική και
   ειδικότερα την πόλη της Νέας Υόρκης όπου
   θα παραμείνει μέχρι το τέλος της ζωής
   του. Το ύφος της ζωγραφικής του δεν
   αλλοιώνεται αισθητά κατά την παραμονή
   του στην Αμερική αλλά δημιουργεί μερικά
   από τα περισσότερο γνωστά έργα του. Ο
   πίνακας του Broadway Boogie-Woogie, αυτής της
   περιόδου, θεωρείται σήμερα ως ένας από
   τους πλέον επιδραστικούς πίνακες
   αφηρημένης τέχνης. Επιπλέον σηματοδοτεί
   μία αλλαγή στην τεχνοτροπία του
   Μοντριάν, με τη χρήση περισσότερων
   χρωμάτων, η οποία όμως δεν θα συνεχιστεί
   εξαιτίας του θανάτου του το 1944.

[Επεξεργασία] Βιβλιογραφία

     * Schapiro, Mondrian: On the Humanity of Abstract Painting (1995)
     * Bax, Marty, Complete Mondrian (2001)

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Πιέ Μοντριάν

     * "Επίσημη" ιστοσελίδα
     * Mondrian at Artchive
     * Συλλογή έργων Μοντριάν στο μουσείο
       Guggenheim (NY)
     * "Μοντριάν, Το έργο του και το κίνημα de
       Stijl"
     * Εφαρμογή ψευδο-τυχαίας παραγωγής
       εικόνων -- Τυχαίες εικόνες που
       μιμούνται το ύφος του Μοντριάν
     * Νεοπλαστικισμός

   Ανακτήθηκε από
   "http://el.wikipedia.org/wiki/%CE%A0%CE%B9%CE%AD_%CE%9C%CE%BF%CE%BD%CF%84%CF%81%CE%B9%CE%AC%CE%BD"
   Κατηγορίες: Ολλανδοί ζωγράφοι |
   Γεννήσεις το 1872 | Θάνατοι το 1944

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Galego
     * עברית
     * Hrvatski
     * Magyar
     * Ido
     * Íslenska
     * Italiano
     * 日本語
     * ქართული
     * 한국어
     * Nederlands
     * ‪Norsk (bokmål)‬
     * Occitan
     * Polski
     * Português
     * Română
     * Русский
     * Sardu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Српски / Srpski
     * Svenska
     * Türkçe
     * Tiếng Việt
     * 中文

     * Τελευταία τροποποίηση 06:36, 15 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
