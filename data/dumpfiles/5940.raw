   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Κουνιγιόσι

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Πίνακας του Utagawa Kuniyoshi.

   Ο Ουταγκάουα Κουνιγιόσι (iαπωνικά: 歌川国芳) (1797 - 1861) ήταν ένας από
   τους τελευταίους μεγάλους καλλιτέχνες της παραδοσιακής Γιαπωνέζικης τέχνης
   της ξυλογραφίας ουκιγιο-ε. Άνηκε στην σχολή Ουταγκάουα.

   Πίνακας περιεχομένων

     • 1 Βιογραφία
     • 2 Μαθητές
     • 3 Γνωστές αφίσες του Κουνιγιόσι
     • 4 Βιβλιογραφία
     • 5 Εξωτερικοί σύνδεσμοι

[Επεξεργασία] Βιογραφία

   Γεννήθηκε το 1797 με το όνομα Γιοσισαμπούρο. Ο πατέρας του που εργαζόταν
   ως τεχνίτης στην επεξεργασία του μεταξιού. Η ενασχόληση στα παιδικά του
   χρόνια με την εργασία του πατέρα του, τον επηρέασε καλλιτεχνικά αργότερα
   στις μεταξοτυπίες του και στην πλούσια χρήση χρωμάτων. Λέγεται ότι στην
   ηλικία των 7 με 8 χρονών εντυπωσιάστηκε από τις ζωγραφιές πολεμιστών και
   πληβείων και τότε αποφάσισε να στραφεί στην τέχνη Σε ηλικία μόλις 12
   χρονών απέδειξε το καλλιτεχνικό του ταλέντο αποσπώντας την προσοχή του
   Ουταγκάουα Τογιοκούνι. Έγινε δεκτός επίσημα στο εργαστήριο του Τογιοκούνι
   το 1811 και γρήγορα έγινε ένας από τους πρώτους μαθητές του. Παρέμεινε
   μαθητευόμενος μέχρι το 1814 οπότε του δώθηκε το όνομα Κουνιγιόσι και
   ξεκίνησε ανεξάρτητη καριέρα. Τη χρονιά αυτή κυκλοφόρησε το πρώτο του έργο,
   οι εικονογραφήσεις των κουσαζόσι, γκοκαν και Γκομπούτζι Τσουσινγκούρα που
   ήταν μια παρωδία της αυθεντικής ιστορίας του Τσουσινγκούρα. Μεταξύ των
   ετών 1815-1817 δημιούργησε έναν μεγάλο αριθμό εικονογραφήσεων γιομιχόν,
   κοκιμπόν, γκοκαν και χανασιμπόν και τύπωσε επίσης πολλές αφίσες με
   ηθοποιούς του θεάτρου Καμπούκι και πολεμιστών σαμουράι.

   Παρά το πολύ ελπιδοφόρο ξεκίνημά του ο νέος Kuniyoshi απέτυχε να
   δημιουργήσει έργα του μεταξύ του 1818 και 1827, λόγω της έλλειψης
   παραγγελιών ή του σκληρού ανταγωνισμού μέσα στη σχολή Ουταγκάουα.
   Δημιούργησε όμως στον καιρό αυτό πολλές εικόνες γυναικών μπιτζίνγκα και
   πειραματίστηκε με μοτίβα μεταξοτυπίας και τη χρήση ασπρόμαυρης Δυτικής
   τένης στα έργα του, παρότι τα έργα του δείχνουν περισσότερο απομίμηση,
   χωρίς βαθειά αντίληψη και κατανόηση των αρχών των τεχνικών που
   χρησιμοποιούσε.

   [IMG]
   [IMG]
   Tάιμπα (Το τέλος), 1852

   Η οικονομική του κατάσταση ήταν τόσο τραγική που αναγκάστηκε να πουλάει
   χρησιμοποιημένα χαλάκια τατάμι για να καλυψει τα έξοδα διαβίωσής του. Η
   τυχαία γνωριμία του με τον δημοφιλή και ευημερούντα Κουνισάντα για τον
   οποίο ένιωθε (ίσως όχι άδικα) ότι ήταν ανώτερος καλλιτέχνης τον ώθησε να
   διπλασιάσει τις προσπάθειές του. Η σχέση των δύο καλλιτεχνών όμως ποτέ δεν
   εμπεριείχε στοιχεία μίσους αφού αργότερα συνεργάστηκαν σε έναν αριθμό
   έργων. Κατά τη διάρκεια της δεκαετίας του 1820 ο Κουνιγιόσι δημιούργησε
   μια σειρά ηρωικών τριπτύχων στα οποία αρχίσει να διαφαίνεται ένα διακριτό
   προσωπικό ύφος. Το 1827 έλαβε την πρώτη του μεγάλη παραγγελία 108 ήρωες
   των φημοφιλών Σουικόντεν που ήταν βασισμένη στην πολύ δημοφιλή Κινέζικη
   ιστορία Σουιχου ζουάν. Στην σειρά αυτή έργων του ο Κουνιγιόσι ζωγράφισε
   ξεχωριστά τους ήρωες που είχαν στα σώματά τους τατουάζ, ένας νεωτερισμός
   που έγινε εξαιρετικά δημοφιλής στο Έντο και δημιούργησε μια ολόκληρη μόδα
   στην εποχή εκείνη. Οι σειρές Σουικόντεν έγιναν ανάρπαστες και η ζήτησή
   τους ήταν τεράστια. Ο Κουνιγιόσι ήταν πλέον ένας καταξιωμένος καλλιτέχνης
   ουκίγιο-ε. Συνέχισε να παράγει έργα με πολεμιστές, αντλώντας τη
   θεματολογία του από πολεμικές ιστορίες όπως η Ιστορία του Χέκε και Η
   άνοδος και πτώση του Μιναμότο και Τάιρα. οι πολεμικές του απεικονίσεις
   ήταν μοναδικές αφού εμφάνιζε τους πολεμιστές σε μυθικές σκηνές με ανείπωτη
   ένταση, πράξενες εμφανίσεις και υπερφυσικές δυνάμεις. Τέτοια έργα ήταν και
   Το φάντασμα του Ταίρα Τομομόρι στον κόλπο του Νταιμότσου και το τρίπτυχο
   του 1839 Η γέφυρα Γκοντζ. Το νέο θεματικό στυλ σαγήνευσε το κοινό και
   ικανοποιούσε την δημόσια δίψα για το ανεξήγητο, το φανταστικό και το
   περίεργο.

   Οι μεταρρυθμίσεις Τενπό του 1841-1843 που είχαν ως σκοπό να αντιμετωπίσουν
   την οικονομική κρίση που μάστιζε την Ιαπωνία τα χρόνια εκείνα, απαγόρευσε
   την εικονογράφηση ευγενών και ηθοποιών ουκίγιο-ε για να ελέγξει την άμετρη
   επίδειξη πλούτου και πολυτέλειας. Η απαγόρευση αυτή είχε οπωσδήποτε κάποια
   επίδραση στο έργο του Κουνιγιόσι που παρήγαγε κωμικά έργα (γκίγκα-ε).
   Πολλά από τα χιουμορίστικά έργα του ήταν και συμβολικά και σε κάποια από
   αυτά κριτικάριζε τους κυβερνώντες σογκούν (όπως το 1843 τον Μιναμότο
   Γοριμίτσου στο κρεβάτι καταδιωκόμενος από μια αράχνη και δαίμονες). Τα
   έργα του αυτά έγιναν ιδιαίτερα δημοφιλή σε ένα διαρκώς ανάστατο και
   δυσαρεστημένο πολιτικά κοινό.

   Κατά τη διάρκεια της δεκαετίας πριν τις μεταρρυθμίσεις ο Κουνιγιόσι
   δημιούργησε πολλές παραστάσεις τοπίων φουκέιγκα που ήταν εκτός
   απαγορεύσεως. Ανάμεσα σε αυτά του τα έργα ήταν τα Διάσημα προιόντα της
   επαρχίας (1828-30), Διάσημες απόψεις της Ανατολικής Πρωτεύουσας (1830).

   [IMG]
   [IMG]
   Ο διάσημος ρόνιν Μιγιαμότο Μουσάσι σκοτώνει ένα γιγάντιο νούε

   Στην αρχή της δεκαετίας του 1840, ο Κουνιγιόσι εικονογράφησε ηθοποιούς
   αδιαφορώντας για την απαγόρευση που ίσχυε, χρησιμοποιούσε καρικατούρες και
   κόμικ για να απεικονίσει τους χαρακτήρες του. Επίσης χρησιμποοιούσε
   φιγούρες ζώων κυρίως αιλουροειδών στη θέση των ανθρώπινων φιγούρων σε ένα
   σατυρικό τόνο. Ο Κουνιγιόσι έιναι γνωστός για τις ιδιαίτερα ευρείες
   συνθέσεις του, που μεγενθύνοντας τα οπτικά στοιχεία της εικόνας κατάφερνε
   να αποδώσει μία πιο δραματική και γλαφυρή απεικόνιση των θεμάτων του (για
   παράδειγμα το έργο του Η κόρη του Μασακάντο, πριγκίπισσα Τακιγιάσα στο
   παλιό παλάτι Σόμα). Το 1856 υπέφερε από παράλυση που του δημιούργησε
   μεγάλα κινητικά προβλήματα. Πρίν το θάνατό του το 1861 μπόρεσε να ζήσει
   για να δεί το άνοιγμα του λιμανιού της Γιοκοχάμας στους ξένους και
   ζωγράφισε τα έργα του Γιοκοχάμα-ε, Άποψη της Χοντσό και Οι γειτονιές της
   ηδονής της Γιοκοχάμα.

[Επεξεργασία] Μαθητές

   Ο Κουνιγιόσι ήταν ένας άριστος δάσκαλος και έχε πολλούς μαθητές που
   συνέχισαν το πόστο του στην Σχολή Ουταγκάουα. Ανάμεσα στους πιο γνωστούς
   ήταν οι Γιοσιτόσι (ο τελευτάιος μεγάλος του ουκίγιο-ε), Γιοσιτόρα,
   Γιοσιίκου, Γιοσικάζου και Γιοσιφούτζι.

[Επεξεργασία] Γνωστές αφίσες του Κουνιγιόσι

     • Εικονογραφημένη βιογραφία του Δημιουργού (π. 1831)
     • Διάσημες απόψεις της Ανατολικής Πρωτεύουσας (π. 1834)
     • Ήρωες των Σουικόντεν της πατρίδας μας (π. 1836)
     • Ιστορίες σοφών και ενάρετων γυναικών (π. 1841-1842)
     • 53 παράλληλοι δρόμοι του Τοκάιντο (1843-1845) (με τους Χιροσίτζε και
       Τογιοκούνι)
     • 24 πρότυπα υιικής αφοσίωσης (1843-1846)
     • Καθρέφτης των 24 προτύπων υιικής αφοσίωσης (1844-1846)
     • 6 κρυσταλλικοί ποταμοί (1847-1848)
     • 24 πρότυπα υιικής αφοσίωσης (π. 1848)
     • 69 σταθμοί κατά μήκος του Κισοκάιντο (1852)
     • Πορτραίτα αληθινής αφωσίωσης των σαμουράι (1852)
     • 24 Στρατηγοί της επαρχίας Κάι (1853)
     • Πορτραίτο του Γκοσάκου Σομεγκόρο

[Επεξεργασία] Βιβλιογραφία

     • B. W. Robinson, Kuniyoshi (Victoria and Albert, London, 1961)
     • B. W. Robinson, Kuniyoshi: The Warrior Prints (Cornell University,
       Ithaca, 1982) contains the definitive listing of his prints
     • Robert Schaap, Timothy T. Clark, Matthi Forrer, Inagaki Shin'ichi,
       Heroes and Ghosts: Japanese Prints By Kuniyoshi 1797-1861 (Hotei,
       Leiden, 1998) is now the definitive work on him
     • Merlin C. Dailey, David Stansbury, Utagawa Kuniyoshi: An Exhibition of
       the Work of Utagawa Kuniyoshi Based on the Raymond A. Bidwell
       Collection of Japanese Prints at the Springfield Museum of Fine
       Arts(Museum of Fine Arts, Springfield, 1980)
     • Merlin C. Dailey, The Raymond A. Bidwell Collections of Prints by
       Utagawa Kuniyoshi (Museum of Fine Arts, Springfield, 1968) Note:
       completely different volume from the preceding

[Επεξεργασία] Εξωτερικοί σύνδεσμοι

     • Κουνιγιόσι
     • Ουταγκάουα Κουνιγιόσι
     • Καρικατούρες ουκίγιο-ε 1842-1905
     • Σύντομη βιογραφία του Κουνιγιόσι

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Kuniyoshi της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   π • σ • ε
                             Καλλιτέχνες Ουκίγιο-ε
                      Γιαναγκάουα Σιγλενόμπου  · Γιοσιίκου  · Γιοσικάζου  ·
                      Γιοσιτόρα  · Γιοσιτόσι  · Γιοσιφούτζι  · Ισικάγουα
                      Τογιονόμπου  · Κανό Μασανόμπου  · Κανό Ειτόκου  · Κανό
                      Μοτονόμπου  · Κανό Σανσέτσου  · Κανό Χιντεγιόρου  ·
                      Κανό Σανράκου  · Κανό Εινό  · Κανό Ταν'γιού  · Κανό
                      Χογκάι  · Κατσουκάουα Σουνσό  · Κιγιομίτσου  ·
   The Great Wave off Κιταγκάουα Ουταμάρο  · Κουνιμάσα  · Κουνισάντα  ·
   Kanagawa.jpg       Κουνιτσίκα  · Κοτσόρο  · Νισικάουα Σουκενόμπου  ·
                      Ογκούρι Σοταν  · Ουταγκάουα Κουνιγιόσι  · Μιγιαγκάουα
                      Ισσό  · Ουταμάρο  · Σουζούκι Χαρουνόμπου  · Τογιοκούνι
                       · Τόσι Γιοσίντα  · Τσομπούν Σαέσι  · Σαράκου  · Σουνκό
                       · Τογιοχάρου  · Τογιοχίρο  · Τομιόκα Εισεν  ·
                      Τοριγιάμα Σέκιεν  · Τοριι Κιγιονάγκα  · Τοριι
                      Κιγιομίτσου  · Χασιμότο Γκαχό  · Χιρόσι Γιοσίντα  ·
                      Χιροσίτζε  · Χισικάουα Μορονόμπου  · Χοκουσάι

               Στοιχεία προσώπου
   ΟΝΟΜΑ               Κουνιγιόσι, Ουταγκάουα
   ΑΛΛΑ ΟΝΟΜΑΤΑ        歌川国芳
   ΜΙΚΡΗ ΠΕΡΙΓΡΑΦΗ
   ΗΜΕΡΟΜΗΝΙΑ ΓΕΝΝΗΣΗΣ
   ΕΤΟΣ ΓΕΝΝΗΣΗΣ       1797
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ ΘΑΝΑΤΟΥ
   ΕΤΟΣ ΘΑΝΑΤΟΥ        1861
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%9A%CE%BF%CF%85%CE%BD%CE%B9%CE%B3%CE%B9%CF%8C%CF%83%CE%B9"
   Κατηγορίες: Θάνατοι το 1861 | Ιάπωνες ζωγράφοι | Γεννήσεις το 1797

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Català
     • Česky
     • Deutsch
     • English
     • Español
     • Eesti
     • فارسی
     • Français
     • Bahasa Indonesia
     • 日本語
     • Português
     • Русский
     • ไทย
     • Українська
     • 中文

     • Τελευταία τροποποίηση 11:06, 21 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
