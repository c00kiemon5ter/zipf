   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Ελ Γκρέκο (ταινία)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   El Greco (Ελ Γκρέκο)
   Αρχείο:El-greco-poster.jpg
       Σκηνοθέτης     Γιάννης Σμαραγδής
          Σενάριο        Τζάκι Παβλένκο,
                                Γιάννης Σμαραγδής
                                Νικ Άσντον,
                                Χουάν Ντιέγκο Μπότο,
   Πρωταγωνιστούν Λάκης Λαζόπουλος,
                                Λάγια Μαρούλ,
                                Δήμητρα Ματσούκα,
                                Σωτήρης Μουστάκας
    Πρώτη προβολή   18/10/2007
          Μουσική        Βαγγέλης Παπαθανασίου
         Διάρκεια       119 λεπτά
           Γλώσσα         Αγγλικά, Ελληνικά,
                                Ισπανικά
   Σελίδα IMDb

   El Greco (στα ελληνικά Ελ Γκρέκο), είναι ο
   τίτλος μίας ελληνικής κινηματογραφικής
   ιστορικής ταινίας διεθνούς παραγωγής,
   του 2007, σε σκηνοθεσία Γιάννη Σμαραγδή,
   και σενάριο Τζάκι Παβλένκο, και Γιάννη
   Σμαραγδή, με πρωταγωνιστές τους Νικ
   Άσντον, Χουάν Ντιέγκο Μπότο, Λάκη
   Λαζόπουλο, Δήμητρα Ματσούκα, Λάγια
   Μαρούλ και Σωτήρη Μουστάκα.

   Πίνακας περιεχομένων

     * 1 Υπόθεση της ταινίας
     * 2 Πληροφορίες για την ταινία
     * 3 Στοιχεία της ταινίας
     * 4 Διανομή

[Επεξεργασία] Υπόθεση της ταινίας

   Η ταινία μας μεταφέρει στο 16ο αιώνα με
   αφετηρία την Κρήτη, στη Βενετία ως το
   Τολέδο της Ισπανίας, ακολουθώντας την
   περιπετειώδη αναζήτηση του Δομήνικου
   Θεοτοκόπουλου ή Ελ Γκρέκο για ελευθερία
   και έρωτα. Εκείνη την εποχή η Κρήτη, η
   ιδιαίτερη πατρίδα του ζωγράφου,
   βρίσκεται υπό την κατοχή των Ενετών. Ο
   πατέρας του Δομήνικου Θεοτοκόπουλου
   είναι αντάρτης και μάχεται τους
   κατακτητές, ενώ ο νεαρός καλλιτέχνης
   απολαμβάνει ήδη μεγάλη φήμη και
   επιτυχία. Μαζί με το στενό του φίλο
   Νικολό, που τον συνοδεύει παντού και τον
   προστατεύει, ο Γκρέκο θα βρεθεί στη
   Βενετία, ακολουθώντας την πανέμορφη
   Φραντζέσκα ντα Ρίμι. Εκεί θα θητεύσει
   στο εργαστήριο του μεγάλου ζωγράφου της
   Αναγέννησης Τιτσιάνο, ενώ θα γνωρίσει
   τον Ισπανό ιδεαλιστή ιερωμένο Νίνο ντε
   Γκεβάρα, που θα επηρεάσει καθοριστικά τη
   ζωή του. Ο Γκεβάρα γοητεύεται από το
   ταλέντο του Έλληνα ζωγράφου και τον
   θαυμάζει, αν και διαφωνεί με την
   ιδιότυπη στάση του σε ό,τι αφορά στην
   τέχνη και στο Θεό. Οι δυο τους
   αναπτύσσουν μια ξεχωριστή φιλία.
   Φθάνοντας στην Ισπανία, ο Θεοτοκόπουλος
   κατακτά παγκόσμια φήμη ως καλλιτέχνης,
   ενώ βρίσκει το μεγάλο έρωτα της ζωής του
   στο πρόσωπο της Χερόνιμα. Αποκτά
   ισχυρούς φίλους και είναι ευτυχισμένος
   που εργάζεται στην Ισπανία, ως τη στιγμή
   που θα δεχτεί το πρώτο χτύπημα της
   μοίρας. Μέσα στη δυστυχία του, θα
   ξανασυναντηθεί με ένα αγαπημένο πρόσωπο
   από το παρελθόν: τον Νίνο ντε Γκεβάρα, ο
   οποίος τώρα πια είναι Μέγας
   Ιεροεξεταστής και στέλνει τους
   «αιρετικούς» στην πυρά. Η μετάλλαξη του
   φίλου του σοκάρει τον Γκρέκο, ενώ το
   συγκλονιστικό θέαμα των ανθρώπων στην
   πυρά τον ωθεί να απεικονίσει με σχεδόν
   υπερφυσικό τρόπο την ψυχή των αθώων,
   κάνοντάς τους να φαίνονται άγιοι. Αυτό
   εξοργίζει τον Γκεβάρα.

   Στη μάχη που θα διεξαχθεί ανάμεσά τους,
   το φως πολεμά το σκοτάδι. Τα όπλα του
   Γκεβάρα είναι η εξουσία και ο θάνατος,
   ενώ ο Γκρέκο προτάσσει τους πίνακές του,
   το φως και τις αξίες του ανυπότακτου
   κρητικού πολιτισμού που τον γέννησε.

[Επεξεργασία] Πληροφορίες για την ταινία

     * Η ταινία του Γιάννη Σμαραγδή είναι
       βασισμένη στο βιβλίο «El Greco -Ο Ζωγράφος
       του Θεού» του Δημήτρη Σιατόπουλου,
       αφηγείται την επική ιστορία του
       διασημότερου Κρητικού ζωγράφου της
       Αναγέννησης, του ασυμβίβαστου
       δημιουργού και υπερασπιστή της
       ελευθερίας Δομήνικου Θεοτοκόπουλου,
       γνωστότερου σε όλο τον κόσμο ως Ελ
       Γκρέκο.
     * Για την ταινία εργάστηκαν πολλοί
       Έλληνες και Ευρωπαίοι συντελεστές,
       καθώς το καστ είναι διεθνές, ενώ
       συμπαραγωγοί είναι ο Ισπανός Ραϊμόν
       Μασλόρενς και ο Ούγγρος Ντένες
       Τζέκερες.
     * Γυρίσματα έγιναν στην Κρήτη, τη Ρόδο,
       την Ισπανία και τη Βενετία. Αξίζει να
       σημειωθεί πως μεταξύ των Ελλήνων
       ηθοποιών που λαμβάνουν μέρος στην
       ταινία συγκαταλέγονται ο Λάκης
       Λαζόπουλος, που υποδύεται τον
       αφοσιωμένο φίλο του Ελ Γκρέκο, Νικολό,
       αλλά και ο Σωτήρης Μουστάκας στην
       τελευταία του εμφάνιση πριν πεθάνει,
       στο ρόλο του ζωγράφου Τιτσιάνο,
       δασκάλου του Ελ Γκρέκο, τον οποίο
       υποδύεται ο Βρετανός ηθοποιός Νικ
       Άσντον.

[Επεξεργασία] Στοιχεία της ταινίας

   Σκηνοθεσία: Γιάννης Σμαραγδής Σενάριο:
   Τζάκι Παβλένκο, Γιάννης Σμαραγδής
   Παραγωγοί: Ελένη Σμαραγδή, Ραϊμόν
   Μασλόρενς, Ντένες Τζέκερες Μουσική:
   Βαγγέλης Παπαθανασίου Έλληνες
   Παραγωγοί:

     * ΕΚΚ,
     * ΕΡΤ,
     * Le Spot Production,
     * Nova,
     * Graal,
     * Δήμος Ηρακλείου,
     * ΤΕΔΚ Ηρακλείου,
     * Max Production

   Διανομή: Audio Visual SA

[Επεξεργασία] Διανομή

     * Νικ Άσντον - Ελ Γκρέκο, Δομήνικος
       Θεοτοκόπουλος
     * Χουάν Ντιέγκο Μπότο - Νίνο ντε Γκεβάρα
     * Λάκης Λαζόπουλος - Νικολός
     * Λάγια Μαρούλ - Χερόνιμα
     * Δήμητρα Ματσούκα - Φραντζέσκα ντα Ρίμι
     * Σωτήρης Μουστάκας - Τιτσιάνο

   Ανακτήθηκε από
   "http://el.wikipedia.org/wiki/%CE%95%CE%BB_%CE%93%CE%BA%CF%81%CE%AD%CE%BA%CE%BF_(%CF%84%CE%B1%CE%B9%CE%BD%CE%AF%CE%B1)"
   Κατηγορία: Ελληνικές ταινίες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Español
     * Français
     * Italiano

     * Τελευταία τροποποίηση 07:12, 3 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
