   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Ελληνικές Ειδικές Δυνάμεις

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Οι Ελληνικές Ειδικές Δυνάμεις είναι στρατιωτικά συγκροτούμενα ένοπλα
   τμήματα που υπάγονται στις Ένοπλες Δυνάμεις ή στα Σώματα Ασφαλείας της
   Ελλάδας.

   Πίνακας περιεχομένων

     • 1 Κατηγορίες Ειδικών Δυνάμεων
     • 2 Ιστορία
     • 3 Δραστηριότητες

          • 3.1 Σε καιρό πολέμου
          • 3.2 Αθλητικές Εκδηλώσεις
          • 3.3 Επιδείξεις
          • 3.4 Κοινωνική προσφορά

     • 4 Συνεργασία με άλλες Αρχές
     • 5 Κατάταξη στις Ειδικές Δυνάμεις
     • 6 Εξωτερικοί σύνδεσμοι

[Επεξεργασία] Κατηγορίες Ειδικών Δυνάμεων

   Οι Ελληνικές Ειδικές Δυνάμεις περιλαμβάνουν τις:

     • Δυνάμεις Ορεινών Καταδρομών: Γνωστοί και σαν ΛΟΚ (Λόχος Ορεινών
       Καταδρομών). Ειδικεύονται στον ορεινό αγώνα, την επιβίωση και τον
       ανορθόδοξο πόλεμο.

     • Δυνάμεις Αμφίβιων Καταδρομών: Αποστολή τους είναι η προστασία των
       ελληνικών νησιών. Επανδρώνουν νησιά, νησίδες και βραχονησίδες.

     • Δυνάμεις Αλεξιπτωτιστών: Λαμβάνουν βασική και ειδική εκπαίδευση στα
       αλεξίπτωτα και τις εναέριες αποστολές. Χαρακτηριστικό τους, εκτός από
       τον πράσινο μπερέ, η περίφημη 'πουλάδα' στο στήθος που κοσμεί τη στολή
       τους.

     • Δυνάμεις Πεζοναυτών: Ήταν οι μόνοι καταδρομείς που φορούσαν, αντί για
       πράσινο, μπλε μπερέ, όμως τα τελευταία χρόνια καθιερώθηκε και σε
       αυτούς ο κλασσικός πράσινος μπερές. Εκπαιδεύονται σε αποβατικές
       ενέργειες με πλοία του Στόλου και πλωτά μέσα των Ειδικών Δυνάμεων. Η
       εκπαίδευσή τους, τα στελέχη τους και οι ασκήσεις τους είναι κοινές με
       τις υπόλοιπες δυνάμεις καταδρομών. Τάγματα πεζοναυτών 521ΤΠΝ, 505ΚΕΝ
       (Κ.Ε. Νεοσυλλέκτων), 575ΤΠΝ είναι οι μονάδες υπηρεσία των Ελλήνων
       Πεζοναυτών ( Βόλος, Αθήνα ).

     • Αερομεταφερόμενες Δυνάμεις Στρατού Ξηράς: Πρόκειται για την 71Α/Μ
       ταξιαρχία πεζικού, χαρακτηριστικό της οποίας είναι ο κόκκινος μπερές.
       Η ταξιαρχία εξειδικεύεται στις αεραποβάσεις σε συνεργασία με τα
       ελικόπτερα του στρατού ξηράς. Πέραν αυτού, η ταξιαρχία δρα ως ένας
       συνηθισμένος σχηματισμός πεζικού. Ο εξοπλισμός και η εκπαίδευση του
       προσωπικού της ταξιαρχίας δεν διαφέρει και πολύ από αυτόν των μονάδων
       καταδρομών.

     • Μονάδες Υποβρυχίων Καταστροφών ΠΝ: Γνωστοί και σαν 'βατραχάνθρωποι'.
       Ανήκουν στο Πολεμικό Ναυτικό. Ξεχωρίζουν για τη σκληρή εκπαίδευση και
       το υψηλό επίπεδο μαχητικής τους ικανότητας. Αναλαμβάνουν αποστολές
       υποβρυχίων καταστροφών, εξουδετέρωσης ναρκών και άλλων ειδικών
       επιχειρήσεων.

     • Τάγμα Εκκαθαρίσεως Ναρκοπεδίων Ξηράς (Τ.Ε.Ν.Ξ.) : Ανήκουν στο
       Μηχανικό. Το τάγμα δέχεται μόνο εθελοντές από τους οποίους επιλέγονται
       μετά από σκληρή εκπαίδευση, θεωρητική και πρακτική, οι άριστοι.
       Έμβλημα του τάγματος είναι μια νεκροκεφαλή. Το τάγμα έχει πολλές
       απώλειες σε ανθρώπινες ζωές εν καιρώ ειρήνης. Στις αρμοδιότητές του
       συγκαταλέγονται η συντήρηση και εκκαθάριση ναρκοπεδίων ακόμα και
       βοήθεια στην Ελληνική Αστυνομία σε βομβιστικές ενέργειες. Λόγω της
       επικινδυνότητάς του οι στρατιώτες υπηρετούν μειωμένη θητεία,
       πληρώνονται μισθό, έχουν ωράριο μισθωτού (7.00-14.15) και δεν εκτελούν
       στρατιωτικές υπηρεσίες. Το καλοκαίρι το τάγμα μοιράζεται σε κλιμάκια
       σε όλη την Ελλάδα.

     • Τάγμα Εναέριου Εφοδιασμού: Είναι το 865 Τ.ΕΝ.ΕΦ. Πρόκειται για μια
       μονάδα του σώματος εφοδιασμού-μεταφορών με κύριο ρόλο τον εφοδιασμό
       από αέρος των μάχιμων τμημάτων του στρατού. Η μονάδα λειτουργεί με την
       συνδρομή των αεροπορικών μέσων των ενόπλων δυνάμεων. Όλα τα στελέχη
       της ονομάζονται "Ρίπτες", εκπαιδεύονται πάνω σε σύγχρονες τακτικές που
       αφορούν την αποστολή τους και επίσης δέχονται εκπαίδευση αλεξιπτωτιστή
       και φορούν πράσινο μπερέ.

     • Επιμέρους Ειδικές Δυνάμεις της Αστυνομίας, του Λιμενικού Σώματος και
       της Πυροσβεστικής Υπηρεσίας με πρώτο και κύριο αντικείμενο σήμερα την
       αντιμετώπιση (πρόβλεψη και εξουδετέρωση) των τρομοκρατικών επιθέσεων.

[Επεξεργασία] Ιστορία

   Ιστορικά αν και η απαρχή της αναγκαιότητας συγκρότησης τέτοιων ειδικών
   δυνάμεων διαφαίνεται στην Ελληνική Μυθολογία από τη συγκρότηση της ομάδας
   των Αργοναυτών στην Αργοναυτική εκστρατεία ως καθεαυτού ιστορική απαρχή
   θεωρείται η συγκρότηση ειδικής στρατιωτικής μονάδας, αντίστοιχης σημερινής
   αλπινιστών, με την οποία ο Μέγας Αλέξανδρος κατέλαβε δύσβατα περάσματα,
   όπως τις Κιλίκιες πύλες, τις Αμανίδες κ.ά.

   Η ιστορία των ειδικών δυνάμεων ξεκινάει από την αρχαιότητα και είναι
   ιστορικά αποδεδειγμένη. Ο πατέρας της ιστορίας, Ηρόδοτος, είχε αναφερθεί
   στην επίλεκτη περσική δύναμη των αθανάτων. Οι στρατοί των αρχαίων
   ελληνικών πόλεων-κρατών είχαν τις περισσότερες φορές ειδικά τμήματα που
   ξεχώριζαν από των υπόλοιπο στρατό π.χ. ο Ιερός Λόχος των Θηβαίων, οι
   εταίροι του μακεδονικού στρατού. Οι ρωμαϊκός στρατός είχε τους
   πραιτωριανούς που υπάγονταν κατευθείαν στον ρωμαίο αυτοκράτορα.

   Ο πρόγονος των σημερινών Ελληνικών Ειδικών Δυνάμεων είναι τα SΑS (
   Βρετανικές Ειδικές Δυνάμεις ). Ο Ταγματάρχης Καλίνσκι που έδρασε στον Β΄
   Παγκόσμιο Πόλεμο, εμπνεύστηκε απο τις Βρετανικές Δυνάμεις το πρότυπο αυτό
   και θεώρησε απαραίτητη τη δημιουργία αντίστοιχων Στρατιωτικών τμήμάτων και
   στην Ελλάδα.

[Επεξεργασία] Δραστηριότητες

  [Επεξεργασία] Σε καιρό πολέμου

   Οι ειδικές δυνάμεις εκπαιδεύονται για να εκτελούν ειδικές επιχειρήσεις που
   περιλαμβάνουν από ανάπτυξη ειδικών ζωνών ασφαλείας μέχρι διεξαγωγή
   ανορθόδοξου πολέμου, αναζήτηση, αναγνώριση, και εξουδετέρωση στόχων είτε
   εντός επικράτειας είτε σε συμμαχικό ή εχθρικό έδαφος. Οι ειδικές δυνάμεις
   είναι ομάδες υψηλού επιπέδου εκπαίδευσης, που εφοδιάζονται με τελευταίας
   τεχνολογίας υλικό και εξειδικεύονται στην αυτάρκεια, στην αόρατη παραλλαγή
   και στην ταχύτητα δράσης και εξουδετέρωσης.

  [Επεξεργασία] Αθλητικές Εκδηλώσεις

   Οι ειδικές δυνάμεις, εκτός από τις καθημερινές τους δραστηριότητες
   συμμετέχουν σε διάφορες αθλητικές εκδηλώσεις όπως: στρατιωτικούς
   αθλητικούς αγώνες, σκοπευτικούς αγώνες, αγώνες στίβου, αγώνες
   αλεξιπτωτιστών, αγώνες χιονοδρομίας, κ.λ.π.

   Στις δραστηριότητες αυτές οι ειδικές δυνάμεις έχουν διαπρέψει αρκετές
   φορές, κερδίζοντας έπαθλα, μετάλλια, διπλώματα, βραβεία κ.ά. Παράδειγμα
   αποτελεί το τρόπαιο της Κορέας, που κοσμεί το γραφείο του Δντού της
   ΔΕΔ/ΓΕΣ.

  [Επεξεργασία] Επιδείξεις

   Οι ειδικές δυνάμεις πραγματοποιούν κατά καιρούς θεαματικές, αλλά και
   ριψοκίνδυνες στρατιωτικές επιδείξεις, σε έλληνες και ξένους επισήμους.
   Χαρακτηριστικές είναι οι επιδείξεις που πραγματοποιούνται στο ΚΕΕΔ.

  [Επεξεργασία] Κοινωνική προσφορά

   Οι ειδικές δυνάμεις σε καιρώ ειρήνης, μπορούν να προσφέρουν τις υπηρεσίες
   τους για:

     • Τη συνδρομή τους σε έκτακτες καταστάσεις (θεομηνίες, σεισμούς,
       πυρκαγιές, ατυχήματα, διασώσεις).
     • Την προστασία του δασικού μας πλούτου (βοήθεια στην κατάσβεση
       πυρκαγιών, δενδροφυτεύσεις).
     • Τη διάσωση ή ανεύρεση ατόμων που έχουν αποκλειστεί ή χαθεί σε
       δυσπρόσιτες ορεινές περιοχές.
     • Την εθελοντική αιμοδοσία στελεχών και οπλιτών.

[Επεξεργασία] Συνεργασία με άλλες Αρχές

   Οι Ειδικές Δυνάμεις συνεργάζονται με όλες τις Στρατιωτικές και Αστυνομικές
   Αρχές της Χώρας καθώς και με τις Υπηρεσίες Πληροφοριών. Οι ειδικές
   δυνάμεις επίσης παρέχουν στρατιωτική εκπαίδευση ανορθόδοξου πολέμου και σε
   νεοσύστατες όμοιες ομάδες άλλων χωρών.

[Επεξεργασία] Κατάταξη στις Ειδικές Δυνάμεις

   Κάθε Έλληνας όταν συμπληρώσει τα 18 του χρόνια είναι υποχρεωμένος να
   περάσει περιοδεύων. Εκεί συμπληρώνει το Δελτίο Απογραφής Εφέδρου, όπου και
   δηλώνει προτίμηση για το Σώμα που θέλει να υπηρετήσει. Εκτός από τα τρία
   σώματα (Στρατός Ξηράς, Πολεμικό Ναυτικό, Πολεμική Αεροπορία), μπορεί να
   επιλέξει και τις Ειδικές Δυνάμεις.

   Ακόμα και αν δεν έρθει χαρτί κατάταξης στο στρατεύσιμο για το Κέντρο
   Ειδικών Δυνάμεων στο Μεγάλο Πεύκο, όταν αυτός θα παρουσιαστεί σε άλλο
   Κέντρο του Στρατού Ξηράς θα ερωτηθεί για τον αν θέλει να υπηρετήσει στις
   Ειδικές Δυνάμεις.

   Η επιλογή του προσωπικού γίνεται με υψηλά κριτήρια (ανάλογα του
   αντικειμένου δράσης) και αρκετές φορές η εκπαίδευση τους ξεπερνάει τα δύο
   χρόνια. Για μερικές εξειδικευμένες αποστολές είναι αναγκαία και η
   μετεκπαίδευση. Επειδή πολλές επιχειρήσεις αυτών συνήθως είναι
   διαβαθμισμένες, το προσωπικό περνάει από παρατεταμένες δοκιμασίες αναλόγου
   αντικειμένου.

[Επεξεργασία] Εξωτερικοί σύνδεσμοι

     • Υπουργείο Εθνικής Άμυνα (Σελίδα για τις Ειδικές Δυνάμεις)
     • Γενικό Επιτελείο Στρατού
     • Ιστορία ειδικών δυνάμεων

   Ανακτήθηκε από
   "http://el.wikipedia.org/wiki/%CE%95%CE%BB%CE%BB%CE%B7%CE%BD%CE%B9%CE%BA%CE%AD%CF%82_%CE%95%CE%B9%CE%B4%CE%B9%CE%BA%CE%AD%CF%82_%CE%94%CF%85%CE%BD%CE%AC%CE%BC%CE%B5%CE%B9%CF%82"
   Κατηγορίες: Ειδικές Δυνάμεις | Ελληνικές Ένοπλες Δυνάμεις

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 21:03, 8 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
