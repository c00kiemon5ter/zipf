   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Το καφέ της Χαράς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       27/09/2010.

                       Το καφέ της Χαράς
                Είδος               Κωμωδία
               Εικόνα
             Διάρκεια            45' (ανά επεισόδιο)
           Δημιουργοί          Χάρης Ρώμας
                                         Άννα Χατζησοφιά
             Παραγωγή            ΑΝΤ1
        Πρωταγωνιστές       Χάρης Ρώμας
                                         Ρένια Λουιζίδου
                 Χώρα                Flag of Greece.svg Ελλάδα
   Τηλεοπτικός Σταθμός ΑΝΤ1
              Προβολή             2003 – 2006
    Αριθμος Επεισοδίων  88
        Μουσική τίτλων      {{{Μουσική τίτλων}}}
   [{{{Ιστοσελίδα}}} Επίσημη Ιστοσελίδα]
   Σελίδα IMDb

   To καφέ της Χαράς είναι τίτλος κωμικής
   τηλεοπτικής σειράς που προβλήθηκε από
   τον ΑΝΤ1 και διήρκησε τρεις σεζόν, από το
   2003 έως το 2006. Σκηνοθέτης της σειράς είναι
   ο Κώστας Λυχναράς και το σενάριο
   υπογράφουν ο Χάρης Ρώμας και η Άννα
   Χατζησοφιά. Πρωταγωνιστούν οι ηθοποιοί:
   Ρένια Λουιζίδου, Χάρης Ρώμας, Τζόυς
   Ευείδη, Βασίλης Χαλακατεβάκης, Κώστας
   Φλοκατούλας, Χριστίνα Τσάφου, Φωτεινή
   Ντεμίρη, Χάρης Γρηγορόπουλος, Στέλιος
   Γούτης, Ράνια Ιωαννίδου, Σοφία Μουτίδου,
   Περικλής Λιανός, Ελένη Λιάσκα, Δημήτρης
   Τσακαλάς, Χαρά Ισμύρου, Δημήτρης
   Μαχαίρας, Γιάννης Παπαθανάσης.

   Πίνακας περιεχομένων

     * 1 Υπόθεση
     * 2 Χαρακτήρες

          * 2.1 Περίανδρος Πώποτας
          * 2.2 Χαρά Χάσκα
          * 2.3 Σταυρούλα Πώποτα-Φατσέα
          * 2.4 Βαγγέλης Φατσέας
          * 2.5 Τρελαντώνης
          * 2.6 Κανέλλα Πουλοπούλου

     * 3 Διανομή
     * 4 Έκτακτες συμμετοχές

[Επεξεργασία] Υπόθεση

   Η υπόθεση της σειράς διαδραματίζεται
   στο Κολοκοτρωνίτσι, ένα "φανταστικό
   χωριό" στο νομό Αρκαδίας. Δήμαρχος του
   χωριού είναι ο Περίανδρος Πώποτας (Χάρης
   Ρώμας), γόνος πλούσιου γαιοκτήμονα. Ο
   Πώποτας σπούδασε στο Λονδίνο με
   μεταπτυχιακό στη Λαογραφία. Ζει με το
   γιο του Εμμανουήλ και την οικιακή βοηθό
   του, Τασία (Μαρία Καννελοπούλου), μια
   ανύπαντρη γυναίκα περίπου 50 ετών, η
   οποία για χάρη του Περιάνδρου και της
   αδελφής του Σταυρούλας δεν παντρεύτηκε,
   προκειμένου όπως λέει η ίδια "να τους
   μεγαλώσει". Στο χωριό όλοι οι άνθρωποι
   ακολουθούν τη συμβουλή του δημάρχου
   τους "Τάξις και ηθική!". Ο Περίανδρος δεν
   είναι διατεθειμένος να αφήσει το
   Κολοκοτρωνίτσι να εκμοντερνιστεί και το
   σχέδιό του μοιάζει να πηγαίνει μια χαρά.
   Όλα αλλάζουν, όμως, από τη στιγμή που μία
   ανύπαντρη μητέρα, η Χαρά (Ρένια
   Λουιζίδου) έρχεται να ζήσει στο χωριό
   μαζί με την κόρη της.
   Η Χαρά είναι πολύ μοντέρνα, κάτι που
   εξοργίζει τον Περίανδρο, ο οποίος
   προσπαθεί, μάταια, να τη διώξει. Η Χαρά
   ανοίγει ένα καφέ, το "Καφέ της Χαράς", το
   οποίο γίνεται πολύ δημοφιλές. Στον πρώτο
   κύκλο βλέπουμε τον Πόπωτα και τη Χαρά να
   παίρνουν μέρος σε αντιπαραθέσεις, να
   διαφώνουν και να φτάνουν στα άκρα
   προκειμένου να ικανοποιήσουν τον
   εγωισμό τους. Στον δεύτερο κύκλο
   έρχονται αντίστοιχα η πρώην και δήθεν
   πεθαμένη γυναίκα του Περίανδρου που
   είναι τραγουδίστρια της όπερας στο
   εξωτερικό (σχεδόν στην ίδια βαθμίδα με
   τη Μαρία Κάλλας) και ο πατέρας της
   Βάλλιας, της κόρης της Χαράς. Στον τρίτο
   κύκλο ο Περίανδρος και η Χαρά
   ερωτεύονται και ετοιμάζονται να
   παντρευτούν. Όμως, λίγο πριν το γάμο η
   Χαρά φεύγει για πάντα από το χωριό γιατί
   ξέρει πόσο διαφορετικοί είναι οι κόσμοι
   τους.
   Παράλληλα, παρακολουθούμε και άλλες
   ιστορίες, όπως αυτή της αδερφής του
   Δημάρχου, Σταυρούλας (Τζόυς Ευείδη) η
   οποία προσπαθεί να κάνει παιδιά και
   τσακώνεται συνεχώς με τον άντρα της, την
   ιστορία δύο οικογενειών που τσακώνονται
   μεταξύ τους για μια συκιά και τελικά
   γίνονται συμπέθεροι και πολλές άλλες.

   Η σειρά συγκέντρωσε μεγάλο ποσοστό
   τηλεθέασης με αποκορύφωμα το 60% που
   συγκέντρωσε στην αρχή της δεύτερης
   σεζόν.^[εκκρεμεί παραπομπή]

[Επεξεργασία] Χαρακτήρες

  [Επεξεργασία] Περίανδρος Πώποτας

   Ο δήμαρχος του Κολοκοτρονιτσίου. Ανήκει
   σε μια πολύ σημαντική οικογένεια της
   Αρκαδίας. Έχει σπουδάσει στο Λονδίνο και
   έχει μεταπτυχιακό στην Λαογραφία. Το
   σύνθημα του είναι Τάξις και Ηθική και οι
   κάτοικοι του Κολοκοτρονιτσίου το
   πίστευαν απόλυτα. Τους έχει μάθει έναν
   παλαιολιθικό τρόπο ζωής. Όπως ότι οι
   γυναίκες δεν έχουν δικαιώματα και
   κάνουν ότι τους πουν οι άντρες τους, όταν
   κάποια γυναίκα γνωρίσει και ερωτευτεί
   έναν άντρα τον παντρεύεται δίχως
   δεύτερη σκέψη, στο καφενεία δεν μπαίνουν
   γυναίκες κτλ. Ζει με τον γιο του
   Εμμανουήλ και την οικιακή βοηθά Τασία
   που δεν παντρεύτηκε ποτέ για να
   μεγαλώσει αυτόν και την αδερφή του. Έχει
   μια αδερφή, την Σταυρούλα που είναι
   παντρεμένη με τον Φατσέα που αυτός ποτέ
   δεν τον δέχτηκε. Όταν έμαθε ότι η Χαρά θα
   κάνει ένα καφέ στο Κολοκοτρονίτσι έβαλε
   μόνιμο στόχο να την κάνει να πάει στην
   Αθήνα. Όμως σιγά-σιγά την ερωτεύτηκε.
   Πολλές φορές είχαν χωρίσει και αυτές τις
   περιόδους αυτός έκανε πως δεν τον ένιαζε
   αυτή ενώ στην πραγματικότητα την ήθελε.
   Στον δεύτερο κύκλο εμφανίστηκε η πρώην
   γυναίκα του και μητέρα του Εμμανουήλ,
   Πηνελόπη Μαρκάτου που έλεγε ότι ήταν
   πεθαμένη. Στην αρχή ήταν αρνητικός στο
   να δει ο γιος του την μάνα του αλλά
   τελικά τον άφησε. Όταν όμως κατάλαβε ότι
   θέλει να πάρει μαζί της τον Εμμανουήλ
   στο εξωτερικό τότε τον απομάκρυνε από
   την Πηνελόπη και τον άφηνε να την βλέπει
   μόνο το καλοκαίρι. Ενώ ταυτόχρονα τον
   ερωτεύτηκε και η Χαρά. Στον τρίτο κύκλο
   επισημοποίησε τον έρωτα του με την Χαρά
   και ενώ ήταν έτοιμοι να παντρευτούν η
   Χαρά έφυγε (αυτή την φορά για πάντα)
   γιατί δεν ταίριαζαν οι κόσμοι τους

  [Επεξεργασία] Χαρά Χάσκα

   Η Χαρά είναι μια δυναμική γυναίκα που
   έχει μια κόρη εκτός γάμου, την Βάλλια. Η
   Χαρά ζούσε στην Αθήνα, δούλευε σε μια
   διαφημιστική εταιρία και πήγαινε για
   προαγωγή. Όμως ο φίλος της, της έκλεψε
   την ιδέα για μια διαφήμιση και πήρε
   αυτός την προαγωγή. Μετά από αυτό το σοκ
   η Χαρά πήρε την κόρη της και πήγε στο
   Κολοκοτρονίτσι όπου εκεί κληρονόμησε το
   σπίτι και το μαγαζί μιας θείας της. Στον
   δρόμο για το Κολοκοτρονίτσι συνάντησε
   τον Περίανδρο Πώποτα και από τότε άρχισε
   η αντιπάθεια τους. Όταν πήγε στο χωριό οι
   κάτοικοι δεν την ήθελαν και την λέγανε
   <<Η πρωτευουσιάνα με το εξώγαμο>>. Όμως
   αποφασίζει να κάνει την ανατροπή και να
   ανοίξει ένα Lounge καφέ με τίτλο Το καφέ της
   Χαράς. Στην αρχή δεν έχει πελάτες αλλά
   επειδή στο καφενείο δεν πάταγε κανένας
   αναγκάζονται να πηγαίνουν στο Καφέ της
   Χαράς . Στον πρώτο κύκλο βλέπουμε την
   επιτυχία του Καφέ και τους καβγάδες της
   με τον Περίανδρο όμως ταυτόχρονα είχε
   αρραβωνιαστεί τον Άρη, τον γιο του παπά.
   Όταν όμως τον είδε να την απατά με την
   Ματούλα τον χώρισε.. Στον δεύτερο κύκλο
   έρχεται ο πατέρας της Βάλλιας και
   γνωστός παρουσιαστής αθλητικών Αστέρης
   Νεγρεπόντης ενώ ταυτόχρονα ερωτεύεται
   τον Περίανδρο. Όμως έφυγε στο τελευταίο
   επεισόδιο του 2ου κύκλου επειδή η Αγλαΐα
   της έκαψε το μαγαζί. Στις αρχές του
   τρίτου κύκλου ο Άρης είχε ένα ατύχημα
   και έπαθε επιλεκτική αμνησία και η μνήμη
   του έμεινε στον αρραβώνα του με την Χαρά.
   Έτσι όλο το χωριό έπαιξε θεατρο για χάρη
   του Άρη. Στον τρίτο κύκλο, ο Περίανδρος
   και η Χαρά επισημοποίησαν τον έρωτα τους
   και ενώ ήταν έτοιμοι να παντρευτούν η
   Χαρά φεύγει γιατί δεν ταίριαζαν οι
   κόσμοι τους.

  [Επεξεργασία] Σταυρούλα Πώποτα-Φατσέα

   Η Σταυρούλα είναι μια καλή γυναίκα που
   είναι παντρεμένη με τον Βαγγέλη Φατσέα
   (αν και έχουν χωρίσει δύο φορές). Είναι
   τόσο καλή που πολλές φορές πιάνεται
   κορόιδο. Αγαπάει πολύ τον Φατσέα και για
   αυτό τον έχει παντρευτεί τρεις φορές.
   Όλα τα χρόνια που είναι παντρεμένη δεν
   έχει αποκτήσει παιδιά και σε όλη την
   διάρκεια της σειράς πίστευε ότι αυτή
   έχει πρόβλημα και δεν έκαναν παιδιά.
   Όταν ανακάλυψε ότι ο Φατσέας δεν έχει
   πρόβλημα ήταν σίγουρη ότι έχει αυτή.
   Όταν όμως γνώρισε την Μπουλίτσα είδε στα
   μάτια της το παιδί που δεν είχε μέχρι
   τότε και για αυτό την υιοθέτησε. Στην
   αρχή ήταν παντρεμένη 10-15 χρόνια αλλά την
   χώρισε στις αρχές του 1ου κύκλου γιατί
   νόμιζε ο Φατσέας ότι είναι έγκυος αλλά
   μετά ανακάλυψε ότι δεν είναι. Μετά στις
   αρχές του 2ου κύκλου αυτός έκανε
   απόπειρα αυτοκτονίας και όσο καιρό τον
   βοηθούσε να αναρρώσει ξαναέγιναν
   ζευγάρι. Λίγες μέρες αφού ανάρρωσε την
   ζήτησε σε γάμο και λίγο καιρό μετά
   ξαναπαντρεύτηκαν. Μετά στα μέσα του 3ου
   κύκλου ανακάλυψε ότι ο Φατσέας είχε
   σχέση με την Ματούλα και ξαναχώρισαν.
   Όμως στα τέλη του 3ου κύκλου
   αποκαλύφθηκε ότι δεν έχει πρόβλημα
   γιατί αυτή έμεινε έγκυος από τον Φατσέα
   και τον ξαναπαντρεύτηκε. Όταν γνώρισε
   την Χαρά είδε στα μάτια της την ιδανική
   φίλη. Μάλιστα κάποιες φορές περνάει στο
   μαγαζί της και μιλάνε. Είναι η μοναδική
   γυναίκα που είναι μέσα στο καφενείο του
   Φατσέα. Το ανοίγει αυτή κάθε πρωί (εκτός
   από μια περίοδο στα τελευταία επεισόδια
   του 2ου κύκλου μεχρι στα πρώτα επεισόδια
   του 3ου κύκλου που σερβιρε ο Φατσέας). Ο
   Θόδωρος είναι ερωτευμένος μαζί της και
   τον καιρό που είχε χωρίσει με τον Φατσέα
   προσπαθούσε να τον ερωτευτεί και αυτή
   αλλά δεν μπορούσε.

  [Επεξεργασία] Βαγγέλης Φατσέας

   Ο Βαγγέλης έχει το μοναδικό καφενείο στο
   Κολοκοτρονίτσι. Όταν είναι στο καφενείο
   ή θα παίζει χαρτιά ή θα πίνει καφέ. Ποτέ
   δεν σερβίρει γιατί νομίζει ότι θα τον
   πουν ντιντι (εκτός από μια περίοδο στα
   τελευταία επεισόδια του 2ου κύκλου μέχρι
   στα πρώτα επεισόδια του 3ου κύκλου που
   ήταν ευγενικός). Αποκαλεί συχνά τον
   Περίανδρο κουνιαδάκι γεγονός που
   εκνευρίζει τον Περίανδρο. Προσπαθεί να
   βγάλει λεφτά με κάθε τρόπο και για αυτό
   στα τέλη του 1ου κύκλου αρραβωνιάστηκε
   την Ρόδη, μια πλούσια αλλά χοντρή κοπέλα.
   Όταν όμως είδε ότι δεν θα πάρει προίκα
   την έδιωξε και με έναν φίλο του φύτευε
   ναρκωτικά και τα πούλαγε. Όμως η
   αστυνομία επειδή είχε φτάσει στα ίχνη
   τους τα έκαψαν στο τελευταίο επεισόδιο
   του 1ου κύκλου. Παρόλο που βρίζει και
   απατάει την Σταυρούλα κατά βάθος την
   αγαπάει και αυτό το δείχνει όταν έκανε
   απόπειρα αυτοκτονίας στις αρχές του 2ου
   κύκλου. Όλοι ακόμα και αυτός πίστευε ότι
   η Σταυρούλα είχε πρόβλημα και δεν έκαναν
   παιδιά. Όταν βγήκαν οι εξετάσεις που
   έλεγαν ότι ο Φατσέας μπορεί να κάνει
   παιδιά σιγουρεύτηκε. Όταν είδε την
   Μπουλίτσα αρχικά δεν την έβλεπε σαν κόρη
   του αλλά καθώς πέρναγε ο καιρός την είδε
   σαν την κόρη που θα ήθελε να είχε. Στην
   αρχή του 3ου κύκλου κερδισε το Τζόκερ
   αλλά στην πραγματικότητα το λαχείο του
   Τρελαντώνη κέρδισε. Όμως αυτός πήρε τα
   λεφτα και έκανε τον μεγιστάνα σχεδόν
   μέχρι το τέλος. Όμως στο τέλος του 3ου
   κύκλου αποκαλύφθηκε ότι κανένας δεν
   είχε πρόβλημα γιατί η Σταυρούλα έμεινε
   έγκυος από αυτόν.

  [Επεξεργασία] Τρελαντώνης

   Ο Τρελαντώνης είναι ο τρελός του χωριού.
   Μιλάει συνέχεια με ποιηματάκια. Δεν
   ξέρουμε αν έχει γονείς ή αδέρφια αν και
   πιθανόν είναι να μην έχει. Ζει σε ένα
   σπίτι στο δάσος και συχνά τα παράνομα
   ζευγαράκια πάνε εκεί. Πριν έρθει η Χαρά
   στο χωριό δεν είχε κανέναν φίλο και δεν
   έκανε παρέα με κανέναν. Όμως όταν ήρθε η
   Χαρα βρήκε μια οικογένεια . Είναι το
   σχολικό της Βάλλιας και την πάει κάθε
   μέρα στο σχολείο. Όταν κάποιες φορές η
   Χαρά θα έφευγε από το χωριό έκλαιγε και
   έλεγε λυπητερά ποιηματάκια. Πολλές
   φορές μιλάει για κάποιον Τρελοκυριάκο
   στο Μεγαλοχώρι που είναι φίλος του. Στις
   αρχές του 3ου κύκλου τον κατηγόρησαν για
   κλοπή 500 ευρώ από τον πατέρα του Διονύση
   αλλά στην πραγματικότητα τα 500 ευρώ τα
   πήρε ο ίδιος ο Διονύσης.

  [Επεξεργασία] Κανέλλα Πουλοπούλου

   Η Κανέλλα είναι η γυναίκα του Λευτέρη,
   του φούρναρη του Κολοκοτρονιτσίου. Έχει
   μια κόρη την Γωγώ και μια χρόνια έχθρα με
   τους Πολυμενείς. Διότι οι Πουλόπουλοι
   έχουν ένα κτήμα με μία συκιά, οι
   Πολυμενείς όμως παίρνουν κάποια σύκα
   γιατί πέφτουν στο δικό τους κτήμα. Για
   αυτόν τον λόγο είναι σε διαμάχοι γιατι
   οι Πουλόπουλου λένε ότι τους κλέβουν τα
   σύκα ενώ οι Πολυμένεις οτι δεν κλέβουν
   κάτι. Όμως καθόλη την διάρκεια της
   σειράς υπήρχε ένας έρωτας ανάμεσα στην
   κόρη των Πουλόπουλων και τον γιο των
   Πολυμενέων. Υπηρχε μια σχέση στην μέση
   του 1ου κύκλου, όμως το καταλαβαν οι
   γονείς τους και έκαναν ότι χώρισαν. Αλλά
   στην πραγματικότητα είχαν ακόμα σχέση
   κρυφά απο όλους. Στην μέση περίπου 2ου
   κύκλου η Γωγώ έμεινε έγκυος και λίγο
   καιρό η Γωγώ γέννησε. Με τον καιρό και οι
   Πουλόπουλου και οι Πολυμενείς αγάπησαν
   το μωρό. Στα τέλη του 3ου κύκλου η Κανέλα
   νόμιζε ότι ο Λευτέρης είχε σχέση με την
   συμπεθέρα της. Τις πρώτες μέρες του
   κραταγε μούτρα και για αυτό σχεδίασε με
   τον συμπέθερο να κάνουν και αυτοί το
   ζευγάρι. Έτσι ο Λευτέρης είπε ότι με την
   συμπεθέρα απλα μιλάγανε για τα παιδια
   τους. Στο τελευταίο επισόδειο ήταν όλοι
   ευτυχισμένοι και μονιασμένοι.

[Επεξεργασία] Διανομή

            Ηθοποιός                         Ρόλος
   Χάρης Ρώμας               Περίανδρος Πώποτας
   Ρένια Λουιζίδου       Χαρά Χάσκα
   Τζόυς Ευείδη             Σταυρούλα
                                       Πώποτα-Φατσέα
   Γεράσιμος                  Βαγγέλης Φατσέας
   Σκιαδαρέσης
   Χάρης                          Τρελαντώνης
   Γρηγορόπουλος
   Φωτεινή Ντεμίρη       Κανέλλα Πουλοπούλου
   Βασίλης                      Λευτέρης
   Χαλακατεβάκης          Πουλόπουλος
   Χριστίνα Τσάφου       Χάιδω Πολυμενέα
   Κώστας Φλωκατούλας Τάσος Πολυμενέας
   Ράνια Ιωαννίδου       Μαρίκα (Παπαδιά)
   Στέλιος Γούτης         Παπατριαντάφυλλος
   Σοφία Μουτίδου         Αγλαΐα (Δασκάλα Α'
                                       και Β' κύκλος)
   Αναστασία Νίκου       Ελεονώρα Αρκουδέα
                                       (Δασκάλα Γ' κύκλος)
                                       Θόδωρος Πιπίνης
   Περικλής Λιανός       (Γραμματικός του
                                       Δημάρχου)
   Μαρία                          Τασία
   Κανελλοπούλου
   Γιάννης                      Σταύρακας
   Παπαθανάσης
   Ελένη Λιάσκα             Γωγώ Πουλοπούλου
   Χαρούλα Σμύρου         Ματούλα
   Δημήτρης Τσακαλάς   Βασίλης (Μπίλλυ)
                                       Πολυμενέας
   Δημήτρης Μαχαίρας   Διονύσης
   Πάρης Σκαρτσολιάς   Εμμανουήλ
                                       (Μανωλάκης) Πώποτας
   Έφη Ρασιά                   Βάλλια Χάσκα
   Χριστίνα-Ιουστίνα   Μπουλίτσα
   Αρχόντη

[Επεξεργασία] Έκτακτες συμμετοχές

     * Χρήστος Μάντακας (Αστέρης
       Νεγρεπόντης, πατέρας της Βάλλιας)
     * Ευαγγελία Μουμούρη (Δοξούλα, χήρα,
       ερωμένη Φατσέα)
     * Κερασία Σαμαρά (Πηνελόπη, πρώην
       σύζυγος Περίανδρου και μητέρα του
       Εμμανουήλ)
     * Γιώργος Καραμίχος (Άρης,
       αρραβωννιαστικός Χαράς)
     * Μαργαρίτα Βαρλάμου (Μόνικα, Ιταλίδα
       αρραβωνιαστικιά Άρη)
     * Ευτυχία Φαναριώτη (Ρόδη,
       αρραβωνιαστικιά Φατσέα και υποψήφια
       αρραβωνιαστικιά Περίανδρου)
     * Μάρα Μπαρόλα (Κατιούσα, υποτιθεμενη
       θεία της Μπουλίτσας)
     * Πασχάλης Τσαρούχας (Εμμανουήλ
       Πώποτας, πατέρας Περίανδρου και
       Σταυρούλας)
     * Σοφία Παυλίδου (Μητέρα Περίανδρου και
       Σταυρούλας)
     * Στέλιος Καλαθάς (Δικηγόρος Πηνελόπης)
     * Λίλιαν Αρχοντή (Ταμίλα)

   Ανακτήθηκε από
   "http://el.wikipedia.org/wiki/%CE%A4%CE%BF_%CE%BA%CE%B1%CF%86%CE%AD_%CF%84%CE%B7%CF%82_%CE%A7%CE%B1%CF%81%CE%AC%CF%82"
   Κατηγορία: Ελληνικές τηλεοπτικές σειρές
   Κρυμμένες κατηγορίες: Άρθρα που
   χρειάζονται παραπομπές από 09/2010 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 15:05, 31 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
