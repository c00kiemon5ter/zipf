   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Λάνγκστον Χιουζ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   O Λάνγκστον Χιουζ το 1936

   Ο Λάνγκστον Χιουζ (Langston Hughes) ήταν
   αφροαμερικάνος ποιητής, από τις πλέον
   αντιπροσωπευτικές φυσιογνωμίες και
   εμπνευσμένους ποιητές της φυλής του.
   Γεννήθηκε στο Τζόπλιν του Μισούρι το 1902
   και πέθανε στη Νέα Υόρκη το 1967.

   Οι γονείς του ζούσαν χωρισμένοι κι έτσι
   ο μικρός Λάνγκστον στάλθηκε να ζήσει με
   τη γιαγιά του στο Λώρενς του Κάνσας. Εκεί
   βρήκε αργότερα δουλειά κι η μητέρα του
   σε θέση γραμματέα ενός νέγρου δικηγόρου.
   Ήθελε να δώσει στο παιδί της κάποια
   μόρφωση και το έστειλε στο σχολείο της
   περιοχής. Ήταν σχολείο λευκών κι οι
   σχολικές αρχές αρνήθηκαν να το δεχτούν.
   Μα η μητέρα του πολέμησε για το δικαίωμα
   του παιδιού της. Έμειναν έκπληκτοι με
   την τόλμη της και τελικά ο Λάνγκστον
   έγινε δεκτός.

   Δέχτηκε το μίσος των δασκάλων, οπαδών
   των φυλετικών διακρίσεων, αντιμετώπισε
   την οργανωμένη αντίδραση των συμμαθητών
   του, υπόμεινε το αργό τσάκισμα του
   εγωισμού του. Στο τέλος μπόρεσε να
   παρακολουθήσει γυμνάσιο στο Κλίβελαντ
   του Οχάιο, όπου άρχισε να διαμορφώνεται
   η προσωπικότητά του.

   Ήταν για τη σχολική εφημερίδα, την
   Κουκουβάγια του Καμπαναριού, που έγραψε
   τα πρώτα του ποιήματα. Σ' όλη τη διάρκεια
   των γυμνασιακών του χρόνων έγραφε
   στίχους. Με την αποφοίτησή του ήταν πια
   δόκιμος ποιητής. Ταξιδεύοντας με το
   τρένο για να συναντήσει τον πατέρα του
   στο Μεξικό, έγραψε ένα από τα πιο
   αντιπροσωπευτικά ποιήματά του, Ο Νέγρος
   μιλάει για ποτάμια. Ο πατέρας του
   φρόντισε να τον στείλει για σπουδές. Ο
   Λανγκστον διάλεξε το Πανεπιστήμιο
   Κολούμπια. Μετά ενάμισι χρόνο τα
   παράτησε - συμπλήρωσε όμως αργότερα τη
   μόρφωσή του στο Πανεπιστήμιο Λίνκολν -
   κι άρχισε τα ταξίδια σ' αναζήτηση
   δουλειάς και περιπέτειας.

   Η φήμη του ως ποιητή καθιερώθηκε, όταν
   γύρισε ξανά στην Αμερική. Αυτό έγινε και
   με τη συμπαράσταση του μεγάλου
   Αμερικανού ποιητή Βέιτσελ Λίντσυ. Από
   εκείνη τη στιγμή η άνοδος του Λάνγκστον
   ήταν σταθερή. Τα έργα του αντανακλούν τα
   αισθήματά του για το λαό του με τις χαρές
   και τις λύπες του, τη φτώχεια του και τις
   ελπίδες του. Ο στίχος του είναι μια
   λυρική διαμαρτυρία, ένα σιγανό παράπονο,
   μια ναρκωμένη ελπίδα.

   Τα Βαριεστημένα Μπλουζ (1926), τα Όμορφα
   Ρούχα για τον Εβραίο (1927), ο Αξιαγάπητος
   θάνατος (1931), Ο Φύλακας του Ονείρου (1932),
   Ένα καινούργιο τραγούδι (1938), Ο Σαίξπηρ
   στο Χάρλεμ (1942), Αγροί θαυμάτων (1947) και
   Εισιτήριο μιας διαδρομής (1949) είναι
   συλλογές με ποιήματα πονεμένα, με
   κραυγές απόγνωσης, γραμμένα με πύρινη
   σφραγίδα, ποτισμένα με καυτό δάκρυ και
   μια διάχυτη λαχτάρα για ισότητα και
   αδελφοσύνη. Η ποιητική συλλογή του "Ο
   Πάνθηρας και το Μαστίγιο" (1967) εκδόθηκε
   μετά το θάνατό του.

   Ο Χιουζ ταξίδεψε στη Σοβιετική Ένωση,
   προσχώρησε στο κομμουνιστικό κόμμα για
   πολλά χρόνια, μα στο 1950 κατήγγειλε την
   κομμουνιστική ιδεολογία,
   συνειδητοποιώντας την ουτοπία της. Η
   ιστορία της ζωής του γράφτηκε από τον
   ίδιο στο αυτοβιογραφικό έργο του Η
   μεγάλη θάλασσα, που δημοσιεύτηκε το 1940.
   Είναι η ιστορία ενός ανθρώπου που
   αγάπησε το λαό του. Κατανόησε τη σημασία
   της ανθρώπινης ύπαρξης κι αγωνίστηκε με
   ψυχική απληστία γι αυτό το ιδανικό του. Ο
   στίχος του έγινε φραγγέλιο και σπάθα
   δίκοπη για τους εχθρούς του, ελπίδα και
   συνάμα αγωνία για τους ανθρώπους της
   φυλής του, μήνυμα πανανθρώπινο ισότητας
   και αγάπης για την οικουμένη.

   Τα βραβεία Γκουγκενχάιμ και Γουίτερ
   Μπίνερ (1926) και η αναγνώρισή του από την
   Αμερικανική Ακαδημία Τεχνών και
   Γραμμάτων αποτελούν ελάχιστο δείγμα της
   αξίας του σταυροφόρου αυτού των
   νέγρικων δικαιωμάτων.

[Επεξεργασία] Πηγές

   Commons logo
   Τα Κοινά έχουν πολυμέσα σχετικά με το
   θέμα
   Λάνγκστον Χιουζ

     * Δημήτρη Σφήκα: "Νεγρο-αμερικάνοι
       Ποιητές: τα Παιδιά του Νότου",
       Φιλολογική "Βραδυνή", Αθήνα, 2, 9 & 16
       Σεπτεμβρίου 1963.
     * Δημήτρη Σφήκα: "Λάνγκστον Χιουζ: 'Ενα
       ορόσημο στη Νέγρικη Ποίηση" (Στη μνήμη
       του ποιητή που έφυγε), Φιλολογική
       "Βραδυνή", Αθήνα, 9 Σεπτεμβρίου 1968.
     * Εγκυκλοπαίδεια "Πάπυρος - Λαρούς -
       Μπριτάνικα", τόμ. 61, λήμα Λάνγκστον
       Χιουζ, Εκδόσεις Πάπυρος, Αθήνα, 1996.

   Ανακτήθηκε από
   "http://el.wikipedia.org/wiki/%CE%9B%CE%AC%CE%BD%CE%B3%CE%BA%CF%83%CF%84%CE%BF%CE%BD_%CE%A7%CE%B9%CE%BF%CF%85%CE%B6"
   Κατηγορίες: Αμερικανοί ποιητές |
   Αμερικανοί θεατρικοί συγγραφείς |
   Αμερικανοί λογοτέχνες | Γεννήσεις το 1902 |
   Θάνατοι το 1967

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Aragonés
     * Български
     * Dansk
     * Deutsch
     * English
     * Esperanto
     * Español
     * Euskara
     * فارسی
     * Français
     * Bahasa Indonesia
     * Ido
     * Íslenska
     * Italiano
     * 日本語
     * 한국어
     * Latviešu
     * Nederlands
     * Polski
     * Português
     * Русский
     * Simple English
     * Svenska
     * தமிழ்
     * Тоҷикӣ
     * Tagalog
     * Türkçe
     * Українська
     * Tiếng Việt
     * Winaray
     * 中文
     * Bân-lâm-gú

     * Τελευταία τροποποίηση 20:58, 27 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
