   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Λουτροχώρι Πέλλας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°43′23″N 22°06′33″E﻿ / ﻿40.7231, 22.1092

              GreeceFlag of Greek Macedonia.png
                          Λουτροχώρι
      Agii Pantes Loutrochori.jpg
      Ι. Ν. Αγίων Πάντων, η έδρα της ενορίας του χωριού.
                            Χάρτες
              Η θέση του στον χάρτη της Ελλάδας
   Λουτροχώρι (Ελλάδα)
                          Λουτροχώρι
   Λουτροχώρι
        Η θέση του στον χάρτη του Δ.Σκύδρας - Ν.Πέλλας
   Λουτροχώρι (Πέλλα )
                          Λουτροχώρι
   Λουτροχώρι
                           Έμβλημα
                Το έμβλημα του Δήμου Σκύδρας.
                         Πληροφορίες
   Χώρα:                   Ελλάς Coat of arms of Greece.svg
   Γεωγρ. διαμέρισμα:      Μακεδονία
   Περιφέρεια:             Κεντρική Μακεδονία
   Νομός:                  Πέλλας
   Πληθυσμός:              466 (2001^[1])
   Έκταση συνολικά:        7,506 χμ² (ή 7.506,625 στρέμ.)
   *Έκταση οικισμού:       0,276 χμ² (ή 276,237 στρέμ.)
   Πυκν. πληθ. συνολικά:   62 κάτοικοι/χμ²
   *Πυκν. πληθ. οικισμού:  1.688 κάτοικοι/χμ²
   Υψόμετρο (Μέσο):        90 μ.
   Ταχυδρομικός κώδικας:   585 00
   Tηλεφωνικός κώδικας:    (0030) 23810 - 7****
   Πινακίδες αυτοκινήτων : EE
   Τ.Α.Κ. (LAU):           GR-591109 02^[1]
   Διεύθυνση Δημαρχείου :  Εθνικής Αντίστασης 20 Σκύδρα
                           (Δήμος Σκύδρας 585 00)
   Δικτυακός τόπος:        Δημοτ. σχολ. Λουτροχωρίου
                           Νηπιαγωγείο Λουτροχωρίου

   Το Λουτροχώρι (αλλιώς Λουτροχώριov ή Μπάνια, ποντιακά: Λουτροχώρ , στο
   εξωτερικό: Loutrochori) είναι ένα χωριό, oικισμός τoυ Δήμoυ Σκύδρας του
   νομού Πέλλας στην Μακεδονία. Ανήκει στο δημοτικό διαμέρισμα Πετραίας ,
   μαζί με την Πετραία και το Πλεύρωμα . Κατά την απογραφή του 2001 το
   Λουτροχώρι είχε 466 κατοίκους. Είναι χτισμένο στους πρόπoδες του όρους
   Kάμπερ στα όρια τών νoμών Πέλλας και Ημαθίας και έχει μέσο υψόμετρο
   περίπoυ 90 μέτρα^[2]. Το Λουτροχώρι ιδρύθηκε από Πόντιους πρόσφυγες^[3]
   που εγκαταστάθηκαν στη περιοχή στις αρχές του προηγούμενου αιώνα^[4]. Άξιο
   αναφοράς, είναι ότι στο Λουτροχώρι υπάρχουν oι ομώνυμες ιαματικές
   μεταλλικές πηγές και Λουτρά^[5], οι οποίες είναι πανελληνίως γνωστές για
   τις ποικιλόμορφες θεραπευτικές τους ιδιότητες. Επίσης, η ποδοσφαιρική
   ομάδα του τοπικού Αριστοτέλη, κατέχει από τη περίοδο 1990/91 ένα
   ποδοσφαιρικό ρεκόρ σε εθνικό επίπεδο, καθώς είναι το μικρότερο πληθυσμιακά
   χωριό της Ελλάδας, που η ομάδα του κατάφερε να αγωνιστεί στην Δ΄ Εθνική.

   Πίνακας περιεχομένων

     • 1 Ιστορία
     • 2 Ονομασία

          • 2.1 Μπάνια
          • 2.2 Λουτροχώρι

     • 3 Μεταλλικά ύδατα

          • 3.1 Iαματικές πηγές Λουτροχωρίου

     • 4 Πληθυσμός
     • 5 Γεωγραφία

          • 5.1 Oι Aπoστάσεις από :

               • 5.1.1 Γειτονικά χωριά
               • 5.1.2 Αστικά κέντρα
               • 5.1.3 Κοντινότερα Αεροδρόμια

          • 5.2 Κλίμα

     • 6 Πολιτισμός

          • 6.1 Αθλητισμός
          • 6.2 Αξιοθέατα
          • 6.3 Παραδοσιακός Ποντιακός Σύλλογος
          • 6.4 Τοπικές παραδοσιακές εκδηλώσεις

     • 7 Οικονομία
     • 8 Διακεκριμένοι Λουτροχωριώτες
     • 9 Σημειώσεις
     • 10 Εξωτερικοί σύνδεσμοι

[Επεξεργασία] Ιστορία

   Η ευρύτερη περιοχή τoυ Λουτροχωρίου ήταν κατοικημένη από την αρχαιότητα.
   Κατά παράθεση γνωμών των αρχαίων ιστορικών διαπιστώνεται ότι η περιοχή
   ήταν γνωστή κυρίως για τα ύδατα και τα λουτρά της.

   Τα αρχαία Λουτρά αποτελούσαν γεωγραφικά, τα κεντρικά Λουτρά της
   Μακεδονικής Βασιλικής Δυναστείας του Φιλίππου Β' και του Μ. Αλεξάνδρου και
   βρισκόντουσαν στο κέντρο του τριγώνου Αιγών - Βεργίνας - Πέλλας, των τριών
   τελευταίων κατα σειρά πρωτευουσών του βόρειου αρχαίου Ελληνικού βασιλείου
   της Μακεδονίας.

   Αργότερα, η περιοχή υπήρξε υπο Ρωμαϊκή (146 π.Χ. - 324), Βυζαντινή (324 -
   1430) και Οθωμανική (1430 - 1912) κυριαρχία.

   Τυχαία ευρήματα από τα τέλη του 19ου αιώνα, όπως επιγραφές και γλυπτά,
   έδειξαν ότι στη περιοχή υπήρχαν και κάποιοι τάφοι (στη αρχ. μακεδ.
   διάλ.:μπάνια) από την αρχαιότητα.

   To σημερινό Λουτροχώρι είναι ένα σύγχρονο χωριό με μικρή σχετικά ιστορία
   καθώς δημιουργήθηκε, στις αρχές του προηγούμενου αιώνα, το 1912/13^[4],
   μετά τον επιτυχή Μακεδονικό αγώνα και τους νικηφόρους Βαλκανικούς
   Πολέμους, όπου απελευθερώθηκε η ευρύτερη περιοχή της Μακεδόνιας απο τον
   Ελληνικό στρατό και ενώθηκε με την υπόλοιπη απελευθερωμένη Ελλάδα.

   Η εγκατάσταση στη περιοχή των πρώτων Ελλήνων Ποντίων προσφύγων που ίδρυσαν
   το χωριό^[3], πραγματοποιήθηκε σε δύο φάσεις. Η πρώτη έγινε με την ίδρυση
   του χωριού το 1912/13, με την ονομασία Μπάνια, από έξι προσφυγικές
   οικογένειες από την περιοχή του Κάρς (στα τότε σύνορα Ρωσίας - Τουρκίας)
   του Πόντου, ενώ ακολούθησε τα επόμενα χρόνια μια δεύτερη και μεγαλύτερη σε
   όγκο εγκατάσταση, που έλαβε χώρα μετά τη γενοκτονία των Ποντίων και με την
   ανταλλαγή των πληθυσμών της Μικρασιατικής καταστροφής.

   Μερικά χρόνια αργότερα και συγκεκριμένα το 1926, έγινε λόγω της σημαντικής
   αύξησης του πληθυσμού και της επιτακτικής ανάγκης που δημιουργήθηκε από
   αυτό, η πρώτη ιστορικά επέκταση στο σχέδιο του οικισμού προς τα
   Βορειοδυτικά και ταυτόχρονα η αλλαγή της επίσημης ονομασίας του σε
   Λουτροχώριον (απο: λουτρό + χωριόν, δηλαδή: χωριό με λουτρά)^[6].

[Επεξεργασία] Ονομασία

   Οι πρώτοι Πόντιοι πρόσφυγες όταν ιδρύσανε το χωριό το 1912/13, το ονόμασαν
   Μπάνια. Σύμφωνα με το ΦΕΚ: 413/1926, το χωριό μετονομάστηκε στις 15
   Νοεμβρίου 1926, σε Λουτροχώρι.

  [Επεξεργασία] Μπάνια

   Σχετικά με τη προηγούμενη ονομασία του χωριού, Μπάνια, υπάρχουν δύο
   θεωρίες.

     • 1. Είναι αρχαιοελληνικής μακεδονικής προέλευσης και οφείλεται στα
       τυχαία ευρήματα που βρέθηκαν στη περιοχή και συγκεκριμένα σε επιγραφές
       τάφων και γλυπτών στα τέλη του 19ου αιώνα στα βόρεια και
       βορειοανατολικά του χωριού (επικρατέστερή εκδοχή).

     • 2. Προέρχεται από την εναλλαγή της αρχαιοελληνικής κοινής: βαλανεῖον,
       → αρχικά, στο λατινικό: balneum, → μετέπειτα, στο ιταλικό: bagno → και
       τέλος, στο νεολληνικό: μπάνιο /πληθ.: μπάνια, δηλαδή λουτρό /πληθ.:
       λουτρά και οφείλεται στις ομώνυμες ιαματικές πηγές λουτρά ή μπάνια,
       της περιοχής (λιγότερη πιθανή εκδοχή).

  [Επεξεργασία] Λουτροχώρι

   Η σημερινή του ονομασία Λουτροχώρι, συνεπάγεται από τη δεύτερη (2η)
   παραπάνω θεωρία σε συνδυασμό με τη λέξη χωριό (απο: λουτρό + χωριόν, →
   δηλαδή: χωριό με λουτρά).

[Επεξεργασία] Μεταλλικά ύδατα

  [Επεξεργασία] Iαματικές πηγές Λουτροχωρίου

   Δείτε επίσης: Λουτρά Λουτροχωρίου Πέλλας

   Στο Λουτροχώρι , υπάρχουν oι ιαματικές μεταλλικές πηγές Λουτρά.^[5], Το
   Ιαματικό Νερό Λουτροχωρίου, έχει χαρακτηριστεί από το Εργαστήριο
   Αναλυτικής Χημείας της Πολυτεχνικής Σχολής του Αριστοτελείου Πανεπιστημίου
   Θεσσαλονίκης υπόθερμο, υποτονικό, μεσομεταλλικό και θειούχο, με 17 μέταλλα
   και ιχνοστοιχεία ( HCO3 - Na - Ca - Cl - Mg - HS - B - K ) ενώ η Ολομέλεια
   του Κεντρικού Συμβουλίου Υγείας του Υπουργείου Υγείας το κατατάσσει στην
   κατηγορία των Ιαματικών Νερών και υποδεικνύει τις θεραπευτικές ενδείξεις
   του για δερματολογική χρήση, δερματικές παθήσεις και ερεθισμούς,
   ρευματοπάθειες, αρθροπάθειες, εκφυλιστικές εκβάσεις τραυμάτων, για
   παθήσεις του πεπτικού συστήματος (όταν χορηγείται από το στόμα), των
   πνευμόνων (αναπνευστικού) και για παθήσεις του μυοσκελετικού συστήματος
   (υπό μορφή λουτροθεραπείας).^[7] Το νερό έχει θερµοκρασία 18 °C (64 °F),
   είναι ψυχρό και είναι κατάλληλο για πόσιμο.^[8]

   Η αξία των πηγών είχε εκτιμηθεί ιδιαίτερα από τα αρχαία κιόλας χρόνια,
   πρώτοι, όμως οι Γερμανοί έκαναν ανάλυση των νερών και πιστοποίησαν τις
   ιαματικές (θεραπευτικές) τους ιδιότητες. Σήμερα το νερό χρησιμοποιείτα και
   για την Παρασκευή φυσικών καλλυντικών γνωστής εταιρίας.

[Επεξεργασία] Πληθυσμός

   Ο οικισμός του Λουτροχωρίου ιδρύθηκε από Πόντιους πρόσφυγες, προερχόμενους
   από τα χωριά Aλίσοφι και Tιρκεσόν της περιοχής του Καρς, ενώ κάποιοι από
   αυτούς κατάγονταν από τις περιοχές της Τραπεζούντας και της Σεβάστειας. Οι
   πρόσφυγες εγκαταστάθηκαν στην περιοχή στις αρχές του προηγούμενου αιώνα.
   Οι σημερινοί κάτοικοι του χωριού, παρόλο που είναι κυρίως τρίτης και
   τέταρτης γενιάς, παρατηρείται ότι διατηρούν αναλλοίωτα, πολλά από τα ήθη
   και έθιμα των προγόνων τους.

┌──────────────────────────────────────────────────────────────────────────────────────┐
│Ιστορικός πληθυσμός                                                                   │
│(Απογραφές, 1913-2001)                                                                │
├────────┬────────┬────────┬────────┬─────────────────────┬────────┬────────┬─────────┬┤
│  Έτος  │Κάτοικοι│Μεταβολή│Ποσοστό │  Πυκνότ. πληθυσμού  │Ποσοστό │Ποσοστό │ Ποσοστό ││
│        │        │        │        │ Συνολικά (Οικισμού) │ Δήμου  │ Νομού  │  Χώρας  ││
├────────┼────────┼────────┼────────┼─────────────────────┼────────┼────────┼─────────┤│
│1913^[4]│  ---   │  ---   │  ---   │         ---         │  ---   │  ---   │   ---   ││
├────────┼────────┼────────┼────────┼─────────────────────┼────────┼────────┼─────────┤│
│  1920  │  ---   │  ---   │  ---   │         ---         │  ---   │  ---   │   ---   ││
├────────┼────────┼────────┼────────┼─────────────────────┼────────┼────────┼─────────┤│
│1928^[3]│  115   │  ---   │  ---   │ 15 /χμ² (417 /χμ²)  │  ---   │≈ 0,12% │≈ 0,0019%││
├────────┼────────┼────────┼────────┼─────────────────────┼────────┼────────┼─────────┤│
│  1940  │  ---   │  ---   │  ---   │         ---         │  ---   │  ---   │   ---   ││
├────────┼────────┼────────┼────────┼─────────────────────┼────────┼────────┼─────────┤│
│1951^[2]│  367   │  ---   │  ---   │49 /χμ² (1.330 /χμ²) │≈ 3,77% │≈ 0,31% │≈ 0,0048%││
├────────┼────────┼────────┼────────┼─────────────────────┼────────┼────────┼─────────┤│
│1961^[2]│  435   │  + 68  │+ 18,53%│58 /χμ² (1.576 /χμ²) │≈ 3,51% │≈ 0,33% │≈ 0,0052%││
├────────┼────────┼────────┼────────┼─────────────────────┼────────┼────────┼─────────┤│
│1971^[2]│  391   │  - 44  │- 10,12%│52 /χμ² (1.417 /χμ²) │≈ 2,94% │≈ 0,31% │≈ 0,0045%││
├────────┼────────┼────────┼────────┼─────────────────────┼────────┼────────┼─────────┤│
│1981^[2]│  772   │ + 381  │+ 97,44%│103 /χμ² (2.797 /χμ²)│≈ 5,32% │≈ 0,58% │≈ 0,0080%││
├────────┼────────┼────────┼────────┼─────────────────────┼────────┼────────┼─────────┤│
│1991^[2]│  483   │ - 289  │- 37,43%│64 /χμ² (1.750 /χμ²) │≈ 3,17% │≈ 0,35% │≈ 0,0048%││
├────────┼────────┼────────┼────────┼─────────────────────┼────────┼────────┼─────────┤│
│2001^[2]│  466   │  - 17  │- 3,52 %│62 /χμ² (1.688 /χμ²) │≈ 2,98% │≈ 0,32% │≈ 0,0043%││
├────────┼────────┼────────┼────────┼─────────────────────┼────────┼────────┼─────────┤│
│2007^[9]│  445   │  - 21  │- 4,51 %│59 /χμ² (1.612 /χμ²) │≈ 2,88% │≈ 0,30% │≈ 0,0040%││
└────────┴────────┴────────┴────────┴─────────────────────┴────────┴────────┴─────────┴┘

[Επεξεργασία] Γεωγραφία

   Η επιφάνεια του σημερινού οικισμού είναι 0,276237 τ.χλμ. ή 276,237
   στρέμματα, ενώ η συνολική επιφάνεια του χωριού μαζί με τα αγροκτήματα
   ανέρχεται σε 7,506625 τ.χλμ. ή 7.506,625 στρέμματα. ^[2]

  [Επεξεργασία] Oι Aπoστάσεις από :

    [Επεξεργασία] Γειτονικά     [Επεξεργασία] Αστικά        [Επεξεργασία] Κοντινότερα Αεροδρόμια
    χωριά                       κέντρα
                                                        ┌─────────────┬─────────┬───────────────────┬─────┐
┌─────────────────┬───────┐ ┌─────────────────┬───────┐ │  Ονομασία   │IATA/ICAO│       Πόλη        │ χλμ │
│  Xωριά - Νομός  │χλμ. - │ │     Πόλεις      │χλμ. - │ │ Αεροδρομίου │         │                   │     │
│                 │ μιλ.  │ │                 │ μιλ.  │ ├─────────────┼─────────┼───────────────────┼─────┤
├──────────┬──────┼───┬───┤ ├─────────────────┼───┬───┤ │Αλεξάνδρειας │----- /  │Αλεξάνδρεια        │39.8 │
│Πολλά Νερά│Ημαθία│2.0│1.5│ │Νάουσα           │15 │9  │ │             │LGAX     │                   │     │
├──────────┼──────┼───┼───┤ ├─────────────────┼───┼───┤ ├─────────────┼─────────┼───────────────────┼─────┤
│Πλεύρωμα  │Πέλλα │2.0│1.5│ │Έδεσσα           │20 │12 │ │Φίλιππος     │KZI /    │Κοζάνη             │64.6 │
├──────────┼──────┼───┼───┤ ├─────────────────┼───┼───┤ │             │LGKZ     │                   │     │
│Ριζό      │Πέλλα │2.5│1.6│ │Βέροια           │25 │15 │ ├─────────────┼─────────┼───────────────────┼─────┤
├──────────┼──────┼───┼───┤ ├─────────────────┼───┼───┤ │Μακεδονία    │SKG /    │Θεσσαλονίκη        │91.9 │
│Πετραία   │Πέλλα │3.0│1.8│ │Γιαννιτσά        │33 │20 │ │             │LGTS     │                   │     │
├──────────┼──────┼───┼───┤ ├─────────────────┼───┼───┤ ├─────────────┼─────────┼───────────────────┼─────┤
│Μαρίνα    │Ημαθία│3.1│1.9│ │Κοζάνη           │75 │45 │ │Αριστοτέλης  │KSO /    │Καστοριά           │92.5 │
├──────────┼──────┼───┼───┤ ├─────────────────┼───┼───┤ │             │LGKA     │                   │     │
│Αρσένι    │Πέλλα │4.5│2.7│ │Θεσσαλονίκη      │77 │46 │ ├─────────────┼─────────┼───────────────────┼─────┤
├──────────┼──────┼───┼───┤ ├─────────────────┼───┼───┤ │Θεσσαλία     │LRA /    │Λάρισα             │148.5│
│Επισκοπή  │Ημαθία│4.6│2.8│ │Λάρισα           │187│113│ │             │LGLR     │                   │     │
├──────────┼──────┼───┼───┤ ├─────────────────┼───┼───┤ ├─────────────┼─────────┼───────────────────┼─────┤
│Σεβαστιανά│Πέλλα │5.1│3.1│ │Καβάλα           │253│153│ │Στεφανοβίκειο│----- /  │Στεφανοβίκειο-Βόλος│182.1│
├──────────┼──────┼───┼───┤ ├─────────────────┼───┼───┤ │             │LGSV     │                   │     │
│Καισαριανά│Πέλλα │6.1│3.7│ │Αθήνα            │540│326│ ├─────────────┼─────────┼───────────────────┼─────┤
├──────────┼──────┼───┼───┤ ├─────────────────┼───┼───┤ │Μέγας        │KVA /    │Καβάλα             │228.6│
│Σκύδρα    │Πέλλα │6.1│3.7│ │Κωνσταντινούπολις│683│413│ │Αλέξανδρος   │LGKV     │                   │     │
└──────────┴──────┴───┴───┘ └─────────────────┴───┴───┘ ├─────────────┼─────────┼───────────────────┼─────┤
                                                        │Νέας Αγχιάλου│VOL /    │Νέα Αγχίαλος-Βόλος │231.4│
                                                        │             │LGBL     │                   │     │
                                                        └─────────────┴─────────┴───────────────────┴─────┘

  [Επεξεργασία] Κλίμα

   Το Λουτροχώρι έχει μεσογειακό εύκρατο κλίμα, με ήπιους, βροχερούς χειμώνες
   και ζεστά, ξηρά καλοκαίρια.

Κλιματολογικά Στοιχεία
   Μήνας     Ιαν  Φεβ  Μαρ  Απρ   Μαϊ  Ιουν  Ιουλ   Αυγ  Σεπ  Οκτ  Νοε  Δεκ  Έτος
Μέση μέγιστη 7    9    14   18   24    29    31    32    27   22   14   8    19,5
θερμ. σε °C  (44) (48) (57) (64) (75)  (84)  (88)  (90)  (81) (71) (55) (46) (67)
    (°F)
Μέση
ελάχιστη     1    3    6    8    12    17    19    18    15   12   6    3    10
θερμ. σε °C  (34) (37) (43) (47) (54)  (62)  (66)  (64)  (59) (54) (43) (37) (50)
(°F)
Διαφορά      6    6    8    10   12    12    12    14    12   10   8    5    9,5
μέσης θερμ.  (10) (11) (14) (17) (21)  (22)  (22)  (26)  (22) (17) (12) (9)  (17)
σε °C (°F) .
                                                                             470
Βροχόπτωση   43   51   45   35   41    28    27    23    34   39   51   53   (39,2
σε mm                                                                        /
                                                                             μήνα)
Ρεκόρ        19   22   26   32   38    40    41    42    34   31   25   22   31
θερμοκρασίας (66) (72) (79) (90) (100) (104) (106) (108) (93) (88) (77) (72) (88)
σε °C
Πηγές: Fallingrain, , Freemeteo και Multimap

[Επεξεργασία] Πολιτισμός

  [Επεξεργασία] Αθλητισμός

   [IMG]
   [IMG]
   Το έμβλημα του ΑΕΣ Αριστοτέλη Λουτροχωρίου.

   Ο αθλητικός εκπολιτιστικός σύλλογος Αριστοτέλης Λουτροχωρίου (Α.Ε.Σ.
   Αριστοτέλης Λουτροχωρίου) είναι ποδοσφαιρικός σύλλογος που ιδρύθηκε το
   1976 στο Λουτροχώρι. Η ποδοσφαιρική ομάδα του Αριστοτέλη προπονείται και
   έχει ως έδρα της το - πρώην κοινοτικό και νυν - δημοτικό γήπεδο του
   Λουτροχωρίου, που βρίσκεται στη βορειοδυτική πλευρά του χωριού, δίπλα στο
   δασύλιο και πριν το όρος Κάμπερ. Το γήπεδο του Λουτροχωρίου, διαθέτει
   φυσικό χλοοτάπητα, σύγχρονα αποδυτήρια και προβολείς υψηλής τάσης και
   αποτελεί συνάμα, το σημείο επαφής αρκετών νέων, καθώς και το χώρο
   προετοιμασίας και προπονήσεων, κάποιων μεγαλύτερων συλλόγων της περιοχής.
   Ο σύλλογος έχει μία συνεχή ανοδική πορεία και έχει διακριθεί ιδιαίτερα σε
   κάποιες αγωνιστικές περιόδους δημιουργώντας μάλιστα και κάποια ρεκόρ.
   Όπως:

     • 1987-88 - Η συμμετοχή τριών νεαρών ποδοσφαιριστών του συλλόγου, ως
       βασικά στελέχη της πρωταθλήτριας Ελλάδος ομάδας του Τ.Ε.Λ. Έδεσσας,
       στο πανελλήνιο πρωτάθλ. Λυκείων.
     • 1989-90 - Η κατάκτηση του πρωταθλήματος της Α΄ ερασιτεχνικής
       κατηγορίας της Ε.Π.Σ. Νομού Πέλλας, μόλις 14 χρόνια μετά την ίδρυσή
       του. Ένα ρεκόρ για τα ελληνικά δεδομένα!!!
     • 1990-91 - Ο σύλλογος από το μικρότερο πληθυσμιακά χωριό της Ελλάδος,
       που αγωνίστηκε στη Δ΄ Εθνική ποδοσφαιρική κατηγορία.

   ┌──────────┬──────────────────────┬────┐
   │Αγων. περ.│Κατηγορία ΕΠΣ Ν.Πέλλας│Θέση│
   ├──────────┼──────────────────────┼────┤
   │2008-09   │Β΄ Ερασιτεχνική       │ 1η │
   ├──────────┼──────────────────────┼────┤
   │2009-10   │Α΄ Ερασιτεχνική       │12η │
   └──────────┴──────────────────────┴────┘

  [Επεξεργασία] Αξιοθέατα

     • H πλατεία του χωριού.
     • Tο πανέμορφο Εξωκλήσσι Προφήτης Ηλίας στους πρόπoδες του όρους Kάμπερ
       στα όρια τών νoμών Πέλλας και Ημαθίας.
     • Oι υδροθειούχες ιαματικές πηγές.
     • H λιμνούλα ή όπως την ονομάζουν οι κάτοικοι η πηγή.[1]
     • O Πευκώνας δίπλα στο Στάδιο του Λουτροχωρίου.

  [Επεξεργασία] Παραδοσιακός Ποντιακός Σύλλογος

   ┌────────────┬────────────────────────────────────┬──────────────────────┐
   │Έτος ίδρυσης│             Κατηγορία              │       Ονομασία       │
   ├────────────┼────────────────────────────────────┼──────────────────────┤
   │1995        │Moρφωτικός Ποντιακός Σύλλογος       │"To Kάρς" Λουτροχωρίου│
   │            │(Πολιτιστικός)                      │                      │
   └────────────┴────────────────────────────────────┴──────────────────────┘

  [Επεξεργασία] Τοπικές παραδοσιακές εκδηλώσεις

     • "Καθαρά Δευτέρα": ( 40 ημέρες πριν το Πάσχα ) Γιορτή χαρταετού.
       Παραδοσιακή μουσική, χοροί και τραγούδι.
     • "Αναλήψεως": ( 40 ημέρες μετά το Πάσχα ) Παραδοσιακό θρησκευτικό
       πανηγύρι στο πανέμορφο χώρο του ναού της Αναλήψεως στην πλατεία του
       χωριού. Παραδοσιακή μουσική, χοροί και τραγούδι.
     • "Προφήτη Ηλία": ( 20 Ιουλίoυ ) Παραδοσιακό θρησκευτικό πανηγύρι στο
       πανέμορφο Εξωκλήσσι Προφήτης Ηλίας στο όρος Kάμπερ. Παραδοσιακή
       μουσική, χοροί και τραγούδι.

[Επεξεργασία] Οικονομία

   Aπο το 1980, το Λουτροχώρι χαρακτηρίζεται από υψηλά επίπεδα εκβιομηχάνισης
   καθώς λειτουργούν δίπλα στον oικισμό 2 ("Βερλάν ΑΕ" και "Κoλβλάν", της
   "Μακεδονικής" του Ομίλου Κλωνατέξ) εργοστάσια βαμβακοϋφαντουργίας και
   παραγωγής κατασκευής ενδυμάτων. Αυτό βοήθησε οικονομικά την ανάπτυξη του
   oικισμού καθώς κύρια ασχολία και πηγή εισοδήματος των κατοίκων πριν την
   εγκατάσταση των εργοστασίων ήταν η γεωργία και η κτηνοτροφία.

   Κύριες καλλιέργειες είναι τα ροδάκινα, κεράσια, μήλα, σιτηρά, αμπέλια,
   δαμάσκηνα, και τα τελευταία χρόνια ακτινίδια και ελιές. Το ζωικό κεφάλαιο
   αποτελείται από αίγοπρόβατα και βοοειδή.

   To Λουτροχώρι παράγει από τις καλύτερες ποικιλίες ροδάκινων, μήλων και
   κερασιών που ξεχωρίζουν στις εγχώριες και διεθνείς αγορές.

[Επεξεργασία] Διακεκριμένοι Λουτροχωριώτες

     • Δρ. Δεληανίδου Ν. Σιμέλα. - Καθηγήτρια Πανεπιστημίου.
     • Παπαδόπουλος Δ. Ευστάθιος (Στάθης). - Έφηβος Βουλευτής Ν.Πέλλας το
       1998, συνιδρυτής της Ποντιακή Βικιπαίδεια.
     • Παπαδόπουλος Δ. Κοσμάς (Μάκης). - Πρωταθλητής Ελλάδος στο ποδοσφαιρικό
       πρωτάθλημα Λυκείων το 1988.
     • Τελιανίδης Δ. Σολομών (Σόλων). - Πρωταθλητής Ελλάδος στο ποδοσφαιρικό
       πρωτάθλημα Λυκείων το 1988.
     • Τελιανίδου Γ. Αναστασία (Τασία). - Ρεπόρτερ στην εκπομπή "Kαλημέρα"
       της τηλεόρασης του Alter.
     • Τουρατζίδης Α. Ευστάθιος (Στάθης). - Πρωταθλητής Ελλάδος στο
       ποδοσφαιρικό πρωτάθλημα Λυκείων το 1988.
     • Φερεκίδης Ι. Αναστάσιος (Τάσος). - Επαγγελματίας ποδοσφαιριστής.

[Επεξεργασία] Σημειώσεις

    1. ↑ ^1,0 ^1,1 Απογραφή 2001. Εθνική Στατιστική Υπηρεσία Ελλάδος (ΕΣΥΕ),
       (PDF GR-591109 02:Λουτροχώρι, 466 κάτοικοι 875 KB)
    2. ↑ ^2,0 ^2,1 ^2,2 ^2,3 ^2,4 ^2,5 ^2,6 ^2,7 Συγκριτικά στοιχεία
       απογραφών, ετών 1951-2001, του Δήμου Σκύδρας.
    3. ↑ ^3,0 ^3,1 ^3,2 Κατάλογος των προσφυγικών συνοικισμών της Μακεδονίας.
       Στοιχεία: Επιτροπή Αποκαταστάσεως Προσφύγων (ΕΑΠ).
    4. ↑ ^4,0 ^4,1 ^4,2 Ίδρυση του οικισμού, βάση των στοιχείων του Δήμου
       Σκύδρας, απο τα αρχεία της πρώην Κοινότητας Πετραίας.
    5. ↑ ^5,0 ^5,1 Σύνδεσμος Δήμων και Κοινοτήτων Ιαματικών Πηγών Ελλάδας.
       Πληροφορίες:Πηγές Κεντρικής Μακεδονίας, Ανατολικής Μακεδονίας και
       Θράκης
    6. ↑ Πανδέκτης-Μετονομασίες των Οικισμών της Ελλάδας. Στοιχεία:
       Ινστιτούτο Νεοελληνικών Ερευνών.
    7. ↑ Σύνδεσμος Δήμων και Κοινοτήτων Ιαματικών Πηγών Ελλάδας.
       Πληροφορίες:Πηγές Ηπειρωτικής Ελλάδος
    8. ↑ Σύνδεσμος Δήμων και Κοινοτήτων Ιαματικών Πηγών Ελλάδας.
       Πληροφορίες:Πηγές Λουτροχωρίου Δήμος Σκύδρας
    9. ↑ Υπολογισμός, βάση των στοιχείων του Δήμου.

[Επεξεργασία] Εξωτερικοί σύνδεσμοι

     • To Λουτροχώρι από το διάστημα
     • O Xάρτης του Λουτροχωρίου
     • O Xάρτης του Λουτροχωρίου (3d)
     • O Xάρτης της Κεντρικής Μακεδονίας, το Λουτροχώρι BΔ (20)

                                 Γύρω χωριά   
     Καισαριανά, Φλαμουριά      Σεβαστιανά, Ριζάρι       Ριζό, Σκύδρα 
    Αγία Φωτεινή, Πολλά Νερά  Brosen windrose el.svg   Πετραία, Αρσένι 
     Ροδοχώρι, Γιαννακοχώρι      Μαρίνα, Λευκάδια     Πλεύρωμα, Επισκοπή 

   Ανακτήθηκε από
   "http://el.wikipedia.org/wiki/%CE%9B%CE%BF%CF%85%CF%84%CF%81%CE%BF%CF%87%CF%8E%CF%81%CE%B9_%CE%A0%CE%AD%CE%BB%CE%BB%CE%B1%CF%82"
   Κατηγορία: Χωριά του νομού Πέλλας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Deutsch
     • English
     • Hrvatski
     • Nederlands
     • Polski
     • Ποντιακά
     • Türkçe

     • Τελευταία τροποποίηση 17:11, 12 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
