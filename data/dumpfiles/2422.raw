   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

               Λιμήν Χερσονήσου Ηρακλείου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                           Ελλάδα
                  Λιμήν Χερσονήσου
   -------------------------------------------------------------
   Χώρα                                 Ελλάδα
   Γεωγρ. διαμέρισμα         Κρήτη
   Περιφέρεια                     Κρήτη
   Νομός                               Ηρακλείου
   Δήμος                               Χερσονήσου
   Αρ. δημ. διαμερισμάτων 6
   Πληθυσμός δήμου            8.497
   Πληθυσμός πόλης            2.981
   Υψόμετρο                         10 μ
   Ταχ. κωδικός                   70014
   Τηλ. κωδικός                   28970-2

   [IMG]
   [IMG]
   Ο Λιμήν Χερσονήσου

   Ο Λιμήν Χερσονήσου είναι παραθαλάσσιος
   οικισμός και πρώην κοινότητα της
   επαρχίας Πεδιάδος στο νομό Ηρακλείου, με
   2981 κατοίκους το 2001. Σήμερα αποτελεί
   κωμόπολη, Δημοτικό διαμέρισμα και έδρα
   του Δήμου Χερσονήσου. Η θέση του είναι
   στο 26,1 χλμ. της κεντρικής οδικής
   αρτηρίας προς Άγιο Νικόλαο, στη θέση της
   αρχαίας πόλης με το ίδιο όνομα. Στο
   Λιμένα Χερσονήσου, ο οποίος είναι
   τουριστικά ανεπτυγμένος, λειτουργούν
   μεταξύ άλλων ΚΕΠ, Δημοτικό σχολείο, 2
   Νηπιαγωγεία, Γυμνάσιο και Λύκειο,
   ταχυδρομείο, ΟΤΕ, καθώς επίσης
   περιφερειακό ιατρείο. Κύριες ασχολίες
   είναι ο τουρισμός, η ελαιοκομία, η
   αμπελοκαλλιέργεια και η καλλιέργεια
   πρώιμων κηπευτικών. Στον οικισμό
   συναντάμε τις εκκλησίες του
   Ευαγγελισμού της Θεοτόκου και την
   παλαιά της Αγίας Παρασκευής στο Καστρί.

   Πίνακας περιεχομένων

     * 1 Δημοτικό Διαμέρισμα
     * 2 Ιστορικά στοιχεία

          * 2.1 Αρχαιολογία
          * 2.2 Ρωμαϊκά και βυζαντινά χρόνια
          * 2.3 Νεότερα χρόνια

     * 3 Βιβλιογραφία
     * 4 Δείτε επίσης
     * 5 Εξωτερικοί σύνδεσμοι
     * 6 Σημειώσεις

[Επεξεργασία] Δημοτικό Διαμέρισμα

   Το Δημοτικό διαμέρισμα (Δ.δ. Λιμένος
   Χερσονήσου, συνολικά 4.308 κάτοικοι το 2001)
   απαρτίζεται από τους εξής οικισμούς:

     * ο Λιμήν Χερσονήσου [ 2.981 ] , έδρα.
     * ο Ανισσαράς [ 291 ] , τουριστικά
       αναπτυγμένος, με ξενοδοχεία και
       κατάλληλα καταλύματα.
     * το Κουτουλουφάρι [ 586 ]
     * το Πισκοπιανό [ 450 ]

[Επεξεργασία] Ιστορικά στοιχεία

  [Επεξεργασία] Αρχαιολογία

   Στη θέση του σημερινοί οικισμού του
   Λιμένος Χερσονήσου υπήρχε κατά την
   αρχαιότητα η πόλη Χερρόνησος ή
   Χερσόνησος. Η ύπαρξή της χρονολογείται
   από τα μινωικά χρόνια και έφτασε σε ακμή
   κατά τη ρωμαϊκή και στην πρώτη βυζαντινή
   περίοδο. Στο Λιμένα της μινωικής
   Χερσονήσου οδηγήθηκαν οι απόγονοι των
   Τυρρηνών από κάποιον Λακεδαιμόνιο με το
   όνομα Πόλλις. Οι απόγονοι των Τυρρηνών
   έφεραν μαζί τους το ξόανο της θεάς
   Αρτέμιδας , το οποίο είχαν κληρονομήσει
   από τους προγόνους τους. Το βράδυ
   άκουσαν τρομακτικούς θορύβους και
   τρόμαξαν, μπήκαν στα καράβια και έφυγαν
   αφού άφησαν στην ξηρά το ξόανο της θεάς
   του κυνηγιού. Σύμφωνα με κάποιον χρησμό,
   έπρεπε να εγκατασταθούν στο μέρος όπου
   θα έχαναν το ξόανο της Αρτέμιδας και την
   άγκυρα του πλοίου. Ο Πόλλις παρατήρησε
   ότι έλειπε και το άκρο της άγκυρας.
   Αποβιβάστηκαν ξανά στη Χερσόνησο,
   νίκησαν τους κατοίκους και
   εγκαταστάθηκαν εκεί. Στον ίδιο τόπο
   έκτισαν ναό προς τιμήν της Βριτομάρτιος
   Αρτέμιδος, που αναφέρει ο Στράβων. Τα
   ερείπια του ναού αυτού ανακαλύφθηκαν
   στη θέση Ελληνικό Λιβάδι. Στο εξωκλήσιο
   του Αγίου Νικολάου ανακαλύφθηκε δίστιχη
   επιγραφή, που ανάγεται στον 1ο αιώνα π.Χ.
   και που αναφέρεται στην Άρτεμη^[1].

   Στη συνέχεια κατέλαβαν επίσης τη Λύττο
   και την αποίκισαν. Στη θέση Πόλη
   ανακαλύφθηκε επίσης πολύστιχη επιγραφή,
   που περιγράφει τους όρους κάποιας
   συνθήκης μεταξύ Γορτυνίων και Κνωσίων.

  [Επεξεργασία] Ρωμαϊκά και βυζαντινά χρόνια

   Στα ρωμαϊκά χρόνια η Χερσόνησος είχε
   λιμένα με προβλήτες και στεγασμένα
   νεώρεια. Επίσης, στην πόλη βρίσκονταν
   σιντριβάνια με ψηφιδωτά και μικρούς
   καταρράκτες. Το νερό μεταφερόταν από
   επιβλητικό υδραγωγείο που βρισκόταν στη
   Λύττο και του οποίου σώζονται ερείπια
   στη θέση Ξεροκαμάρες, κοντά στον οικισμό
   Ποταμιές. Είχε επίσης θέατρο, από το
   οποίο επίσης σώθηκαν ερείπια. Η πόλη
   διέθετε δικά της νομίσματα, στα οποία
   απεικονιζόταν η Άρτεμη, η Αθηνά ή ο
   Απόλλων και ο αετός με τα φτερά ανοικτά,
   όπως στα νομίσματα της Λύττου. Επίσης,
   αναγραφόταν η λέξη ΧΕΡΣΟΝΑΣΙΟΝ.

   Κατά τα βυζαντινά χρόνια αποτέλεσε έδρα
   επισκοπής, ιδρυθείσα από τον Τίτο. Στο
   ξωκλήσι του Αγίου Νικολάου, ο Αναστάσιος
   Ορλάνδος αποκάλυψε το 1955
   παλαιοχριστιανική βασιλική που
   χρονολογείται από τον 6ο αιώνα και
   κοσμείται με ψηφιδωτά. Ο ίδιος καθηγητής
   έφερε στο φως ακόμα μία μεγάλη
   παλαιοχριστιανική βασιλική στην κορυφή
   του λόφου Καστρί.

  [Επεξεργασία] Νεότερα χρόνια

   Ο σημερινός οικισμός δεν αναφέρεται
   στην απογραφή του 1881. Για πρώτη φορά το
   βρίσκουμε στην απογραφή του 1900 με 133
   κατοίκους. Την περίοδο εκείνη ιδρύθηκε
   σταθμός Χωροφυλακής και υποτελωνείο.
   Όταν έγινε κοινότητα, υπήχθησαν σε αυτήν
   οι οικισμοί Κουτουλουφάρι και
   Πισκοπιανό.

[Επεξεργασία] Βιβλιογραφία

     * Το Ηράκλειον και ο Νομός του, Έκδοση
       Νομαρχίας Ηρακλείου.

[Επεξεργασία] Δείτε επίσης

     * Χερσόνησος Ηρακλείου

[Επεξεργασία] Εξωτερικοί σύνδεσμοι

     * Περισσότερα ιστορικά στοιχεία

[Επεξεργασία] Σημειώσεις

    1. ↑ Η επιγραφή γράφει: ΕΥΚΛΕΙΔΑΣ ΚΑΙ
       ΛΥΚΟΣ ΟΙ ΑΛΕΞΙΜΑΧΩ ΒΡΙΤΟΜΑΡΠΙ
       ΧΑΡΙΣΤΗΡΙΟΝ

   π • σ • ε
          Δημοτικά διαμερίσματα του Δήμου
                              Χερσονήσου
   Λιμήν Χερσονήσου  · Αβδού  · Γωνιές  ·
   Κερά  · Ποταμιές  · Χερσόνησος

   Ανακτήθηκε από
   "http://el.wikipedia.org/wiki/%CE%9B%CE%B9%CE%BC%CE%AE%CE%BD_%CE%A7%CE%B5%CF%81%CF%83%CE%BF%CE%BD%CE%AE%CF%83%CE%BF%CF%85_%CE%97%CF%81%CE%B1%CE%BA%CE%BB%CE%B5%CE%AF%CE%BF%CF%85"
   Κατηγορίες: Χωριά του νομού Ηρακλείου |
   Δήμος Χερσονήσου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Italiano
     * Nederlands
     * Polski

     * Τελευταία τροποποίηση 21:48, 7 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
