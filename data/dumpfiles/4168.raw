   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Firewall

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Στην επιστήμη των υπολογιστών ο όρος
   firewall ή τείχος προστασίας
   χρησιμοποιείται για να δηλώσει κάποια
   συσκευή ή πρόγραμμα που είναι έτσι
   ρυθμισμένο ούτως ώστε να επιτρέπει ή να
   απορρίπτει πακέτα δεδομένων που περνούν
   από ένα δίκτυο υπολογιστών σε ένα άλλο.

   Πίνακας περιεχομένων

     * 1 Λειτουργία
     * 2 Ιστορικά στοιχεία

          * 2.1 1η γενιά - Φίλτρα πακέτων
          * 2.2 2η γενιά - Φίλτρα κατάστασης
          * 2.3 3η γενιά - Επίπεδο εφαρμογών
          * 2.4 Σήμερα

     * 3 Δείτε επίσης
     * 4 Εξωτερικές συνδέσεις

[Επεξεργασία] Λειτουργία

   [IMG]
   [IMG]
   Μία τυπική διάταξη firewall.

   Η κύρια λειτουργία ενός firewall είναι η
   ρύθμιση της κυκλοφορίας δεδομένων
   ανάμεσα σε δύο δίκτυα υπολογιστών.
   Συνήθως τα δύο αυτά δίκτυα είναι το
   Διαδίκτυο και το τοπικό/εταιρικό δίκτυο.
   Ένα firewall παρεμβάλλεται ανάμεσα σε δύο
   δίκτυα που έχουν διαφορετικό επίπεδο
   εμπιστοσύνης. Το Διαδίκτυο έχει μικρό
   βαθμό εμπιστοσύνης (low level of trust), ενώ το
   εταιρικό δίκτυο ή το οικιακό δίκτυο
   διαθέτουν τον μέγιστο βαθμό
   εμπιστοσύνης. Ένα περιμετρικό δίκτυο
   (perimeter network) ή μία Demilitarized Zone (DMZ) διαθέτουν
   μεσαίο επίπεδο εμπιστοσύνης.

   Ο σκοπός της τοποθέτησης ενός firewall είναι
   η πρόληψη επιθέσεων στο τοπικό δίκτυο
   και η αντιμετώπισή τους. Παρόλα αυτά
   όμως, ένα firewall μπορεί να αποδειχθεί
   άχρηστο εάν δεν ρυθμιστεί σωστά. Η σωστή
   πρακτική είναι το firewall να ρυθμίζεται
   ούτως ώστε να απορρίπτει όλες τις
   συνδέσεις εκτός αυτών που επιτρέπει ο
   διαχειριστής του δικτύου (default-deny). Για να
   ρυθμιστεί σωστά ένα firewall θα πρέπει ο
   διαχειριστής του δικτύου να έχει μία
   ολοκληρωμένη εικόνα για τις ανάγκες του
   δικτύου και επίσης να διαθέτει πολύ
   καλές γνώσεις πάνω στα δίκτυα
   υπολογιστών. Πολλοί διαχειριστές δεν
   έχουν αυτά τα προσόντα και ρυθμίζουν το
   firewall ούτως ώστε να δέχεται όλες τις
   συνδέσεις εκτός από εκείνες που ο
   διαχειριστής απαγορεύει (default-allow). Η
   ρύθμιση αυτή καθιστά το δίκτυο ευάλωτο
   σε επιθέσεις από εξωτερικούς χρήστες.

[Επεξεργασία] Ιστορικά στοιχεία

   Ο όρος firewall είναι αρκετά παλιός.
   Πρωτοεμφανίστηκε στις αρχές του 20^ού
   αιώνα, όταν οι άνθρωποι χρησιμοποιούσαν
   στα σπίτια τους τούβλα για τους
   εσωτερικούς τοίχους ούτως ώστε να τα
   κάνουν πιο ανθεκτικά στην διάδοση της
   φωτιάς. Σήμερα ο όρος αυτός έφτασε να
   σημαίνει το λογισμικό ή υλικό που
   παρεμβάλλεται μεταξύ δικτύων
   υπολογιστών ούτως ώστε να αποτρέψει την
   διάδοση ιών, δούρειων ίππων και τις
   επιθέσεις από κακόβουλους χρήστες.

   Η τεχνολογία του firewall εμφανίστηκε στα
   τέλη της δεκαετίας του 1980, όταν ακόμη το
   Διαδίκτυο ήταν σε πρώιμα στάδια. Εκείνη
   την εποχή είχαν παρατηρηθεί αρκετές
   "τρύπες" ασφαλείας στο Διαδίκτυο οπότε
   έπρεπε να βρεθεί μία λύση. Η λύση αυτή
   ήταν η δημιουργία της τεχνολογίας firewall.

  [Επεξεργασία] 1η γενιά - Φίλτρα πακέτων

   Το πρώτο ερευνητικό δημοσίευμα πάνω
   στην τεχνολογία firewall προέκυψε το 1988 όταν
   οι μηχανικοί της DEC (Digital Equipment Corporation)
   ανέπτυξαν φίλτρα πακέτων δεδομένων (data
   packet filters). Τα φίλτρα αυτά θεωρούνται ως η
   πρώτη γενιά firewall.

   Τα φίλτρα πακέτων δρουν ως εξής:
   Διαβάζουν τα πακέτα δεδομένων που
   διακινούνται από το ένα δίκτυο στο άλλο
   και, εάν κάποιο πακέτο ταιριάζει με
   κάποιο συγκεκριμένο κανόνα, τότε το
   απορρίπτουν. Ο διαχειριστής του δικτύου
   είναι σε θέση να ορίσει τους κανόνες
   βάσει των οποίων θα απορρίπτονται τα
   πακέτα. Αυτός ο τύπος firewall δεν
   ενδιαφέρεται για το εάν κάποιο πακέτο
   ανήκει σε μία σύνδεση, δηλαδή δεν
   αποθηκεύει πληροφορίες σχετικά με την
   κατάσταση των διαφόρων συνδέσεων από το
   ένα δίκτυο στο άλλο (stateless packet filtering).
   Αντιθέτως, φιλτράρει κάθε πακέτο με βάση
   την πληροφορία που περιέχεται στο ίδιο
   το πακέτο (π.χ. διεύθυνση IP προέλευσης,
   διεύθυνση IP προορισμού, πρωτόκολλο,
   αριθμός θύρας κοκ). Επειδή τα πρωτόκολλα
   TCP και UDP χρησιμοποιούν τις ευρέως
   διαδεδομένες θύρες (Well known ports), ένα firewall
   πρώτης γενιάς μπορεί να ξεχωρίσει τα
   πακέτα που αφορούν διάφορες
   λειτουργίες, όπως για παράδειγμα το email,
   την μεταφορά αρχείων, την περιήγηση στο
   Διαδίκτυο κοκ.

  [Επεξεργασία] 2η γενιά - Φίλτρα κατάστασης

   Η δεύτερη γενιά firewall αναπτύχθηκε από
   τρεις ερευνητές στα εργαστήρια της AT&T
   Bell: Dave Presetto, Howard Trickey και Kshitij Nigam.

   Τα firewall της δεύτερης γενιάς δρουν όπως
   τα firewall πρώτης γενιάς με κάποιες
   επιπρόσθετες λειτουργίες. Μία από αυτές
   είναι το γεγονός ότι πλέον εξετάζουν και
   την κατάσταση (state) του κάθε πακέτου,
   δηλαδή την σύνδεση από την οποία
   προήλθε. Για τον λόγο αυτό και
   αναφέρονται ως φίλτρα κατάστασης (stateful
   firewalls). Τα φίλτρα αυτά κρατούν ανά πάσα
   στιγμή πληροφορίες για τον αριθμό και το
   είδος των συνδέσεων μεταξύ των δύο
   δικτύων και επιπλέον μπορούν να
   ξεχωρίσουν εάν ένα πακέτο αποτελεί την
   αρχή ή το τέλος μία νέας σύνδεσης ή μέρος
   μίας ήδη υπάρχουσας.

   Οι διαχειριστές τέτοιων firewalls μπορούν να
   ορίσουν τους κανόνες βάσει των οποίων θα
   επιτρέπεται η δημιουργία συνδέσεων από
   το εξωτερικό δίκτυο (Διαδίκτυο) προς το
   τοπικό/εταιρικό δίκτυο. Με τον τρόπο
   αυτό γίνεται πιο εύκολη η πρόληψη
   διαφόρων ειδών επιθέσεων, όπως για
   παράδειγμα ή επίθεση SYN flood.

  [Επεξεργασία] 3η γενιά - Επίπεδο εφαρμογών

   Η τρίτη γενιά firewall βασίζεται πλέον στο
   επίπεδο εφαρμογών σύμφωνα με το μοντέλο
   αναφοράς OSI (Open Systems Interconnection). Το κύριο
   χαρακτηριστικό αυτής της γενιάς firewall
   είναι ότι μπορεί να αντιλαμβάνεται ποια
   προγράμματα και πρωτόκολλα προσπαθούν
   να δημιουργήσουν μία νέα σύνδεση (πχ FTP -
   File Transfer Protocol, DNS - Domain Name System, περιήγηση
   στο Διαδίκτυο κοκ). Με τον τρόπο αυτό
   μπορούν να εντοπιστούν εφαρμογές που
   προσπαθούν να δημιουργήσουν
   ανεπιθύμητες συνδέσεις ή καταχρήσεις
   ενός πρωτοκόλλου ή μιας υπηρεσίας.

  [Επεξεργασία] Σήμερα

   Σήμερα σιγά σιγά εδραιώνονται τα firewalls
   4ης γενιάς, τα οποία διαθέτουν γραφικό
   περιβάλλον μέσω του οποίου μπορεί ο
   χρήστης να κάνει τις επιλογές του όσον
   αφορά την ασφάλεια του δικτύου του και
   να θέσει τους κανόνες βάσει τον οποίων
   θα απορρίπτονται κάποια πακέτα ή
   συνδέσεις. Τα firewalls 4ης γενιάς μπορούν
   πλέον να ενσωματωθούν στο λειτουργικό
   σύστημα και συνεργάζονται στενά με άλλα
   συστήματα ασφαλείας, όπως για
   παράδειγμα το IPS - Intrusion Prevention System.

[Επεξεργασία] Δείτε επίσης

     * Δίκτυο υπολογιστών
     * Τοπικό δίκτυο υπολογιστών
     * Δούρειος Ίππος (Λογισμικό)
     * Ιός (πληροφορική)
     * Gateway
     * Access control list

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το
   θέμα
   Firewall

     * Συχνές ερωτήσεις και απαντήσεις όσον
       αφορά τα firewalls.
     * Η ιστορία των firewalls.

   Ανακτήθηκε από "http://el.wikipedia.org/wiki/Firewall"
   Κατηγορία: Διαδίκτυο

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Azərbaycanca
     * Български
     * বাংলা
     * Bosanski
     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Galego
     * עברית
     * हिन्दी
     * Hrvatski
     * Hornjoserbsce
     * Magyar
     * Bahasa Indonesia
     * Italiano
     * 日本語
     * Қазақша
     * 한국어
     * Lëtzebuergesch
     * Latviešu
     * Македонски
     * മലയാളം
     * Bahasa Melayu
     * မြန်မာဘာသာ
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Srpskohrvatski / Српскохрватски
     * Simple English
     * Slovenčina
     * Slovenščina
     * Српски / Srpski
     * Svenska
     * தமிழ்
     * ไทย
     * Türkçe
     * Українська
     * اردو
     * Tiếng Việt
     * ייִדיש
     * 中文
     * Bân-lâm-gú

     * Τελευταία τροποποίηση 18:12, 30 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
