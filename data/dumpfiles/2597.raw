   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Τήνια

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       13/05/2010.

   Τα Τήνια ήταν αθλητικοί αγώνες που
   έγιναν στην Τήνο στις 15 ως 17 Αυγούστου 1895
   με συμμετοχή 100 και πλέον αθλητών από όλο
   τον ελληνικό χώρο και αποτέλεσαν
   προανάκρουσμα των Ολυμπιακών Αγώνων του
   1896.

   Πίνακας περιεχομένων

     * 1 Ιστορικά στοιχεία
     * 2 Συμμετοχές
     * 3 Αγωνίσματα
     * 4 Νικητές
     * 5 Εξωτερικές συνδέσεις

[Επεξεργασία] Ιστορικά στοιχεία

   Μετά το διεθνές συνέδριο "Διά την
   μελέτην των αρχών του φιλαθλητισμού και
   την αναβίωσιν των Ολυμπιακών Αγώνων",
   που είχε γίνει στο Παρίσι τον Ιούνιο του
   1894, στο οποίο είχε αποφασιστεί αναβίωση
   των αρχαίων Ολυμπιάδων και είχε
   ανατεθεί η διεξαγωγή των Α΄ Σύγχρονων
   Ολυμπιακών Αγώνων στην Αθήνα, δεν είχε
   διοργανωθεί κάποιο αθλητικό γεγονός,
   ώστε η Ελλάδα να προετοιμαστεί για τη
   διοργάνωση από αγωνιστικής πλευράς.

   Για το σκοπό αυτό το Δεκαπενταύγουστο
   του 1895 διοργανώθηκαν τριήμεροι αγώνες,
   τα "Τήνια", από το νεοσύστατο τότε Εθνικό
   Γ.Σ. (είχε ιδρυθεί το 1893) με τη συνεργασία
   του Ιδρύματος της Ευαγγελιστρίας της
   Τήνου, της Αδελφότητας Τηνίων και του
   Δήμου Τηνίων. Οι αγώνες περιλάμβαναν
   διάφορα αθλήματα και αποτέλεσαν
   προανάκρουσμα των Ολυμπιακών Αγώνων που
   ακολούθησαν την επόμενη άνοιξη του 1896
   στην Αθήνα. Ταυτόχρονα, αποτέλεσαν τον
   κρίκο που συνέδεσε την αναβίωση των
   Ολυμπιακών Αγώνων με τα "Ολύμπια", τις
   λεγόμενες Ζάππειες Ολυμπιάδες, που
   είχαν διεξαχθεί στην Αθήνα τέσσερις
   φορές στο β΄ μισό του 19ου αιώνα, με
   τελευταία το 1889.

   Πρωτεργάτης των αγώνων υπήρξε ο νεαρός
   φίλαθλος Ξενοφών Σώχος που καταγόταν
   από το χωριό Υστέρνια της Τήνου και ήταν
   μέλος του Πανελλήνιου Γ.Σ. Όμως, ο
   πρόεδρος του Πανελληνίου δεν ασπάστηκε
   την ιδέα. Έτσι ο Σώχος, εκπροσωπώντας την
   Αδελφότητα Τηνίων, απευθύνθηκε στο Δ.Σ.
   του Εθνικού Γ.Σ., που αποδέχθηκε την
   πρόταση. Μέρος της δαπάνης των αγώνων
   ανέλαβε το "Πανελλήνιο Ιερό Ίδρυμα
   Ευαγγελιστρίας Τήνου", του οποίου την
   προεδρία είχε ο ιατρός Ν. Αρμακόλλας.
   Προσέφερε αρχικά 2.000 δρχ. για τους αγώνες
   και στη συνέχεια άλλες 1.000 δρχ. Η
   συνεισφορά του Δήμου Τήνου ήταν 70 δρχ.
   Συνολικά κόστισαν 10.000 δρχ. Οι ανάγκες
   καλύφθηκαν από έρανο στις παροικίες του
   εξωτερικού και έτσι συγκεντρώθηκε το
   ποσό για την διεξαγωγή τους.

   Στα Τήνια εφαρμόστηκαν, για πρώτη φορά
   οι νέοι διεθνείς αθλητικοί κανονισμοί,
   δόθηκαν μετάλλια στους δύο πρώτους σε
   κάθε αγώνισμα, ασημένιο και χάλκινο,
   όπως στην Ολυμπιάδα του 1896 και
   δοκιμάστηκαν διάφορες καινοτομίες, όπως
   η χρήση πιστολιού από τον αφέτη των
   αγώνων δρόμου. Επίσης, υπήρξε ένα είδος
   πανηγυρικής τελετής έναρξης με
   λαμπαδηφορία και μουσική από τη
   Φιλαρμονική. Οι αθλητές φιλοξενήθηκαν
   και τους παρατέθηκε γεύμα. Αν και η
   οργάνωση επηρεάστηκε από το δυνατό
   άνεμο, η τέλεσή τους υπήρξε πολυσήμαντη
   για την προετοιμασία της Α΄ Σύγχρονης
   Ολυμπιάδας και για την ανάπτυξη του
   ελληνικού αθλητισμού.

[Επεξεργασία] Συμμετοχές

   Τα Τήνια είχαν πανελλήνιο χαρακτήρα και
   έλαβαν μέρος αθλητές από ελληνικά
   αθλητικά σωματεία πολλών πόλεων. Πολλοί
   από τους αθλητές που έλαβαν μέρος
   διακρίθηκαν στους Ολυμπιακούς την
   επόμενη χρονιά, ενώ άλλοι εξελίχθηκαν σε
   γυμναστές και διαφημιστές του αθλητικού
   ιδεώδους. Από όσα είναι γνωστά
   συμμετείχαν:

     * Από την Αθήνα

          * Εθνικός Γ.Σ.
          * Πανελλήνιος Γ.Σ.

     * Από τον Πειραιά

          * Όμιλος Πεζοπόρων Πειραιώς
          * Όμιλος Ερετών

     * Από τη Σμύρνη

          * Γυμνάσιον
          * Ορφεύς (οι πρόδρομοι του Πανιωνίου)

     * Από την Πάτρα

          * Παναχαϊκός Γ.Σ.)
          * Γυμναστική Εταιρεία Πατρών

     * Από τη Σύρο

          * Όμιλος Ερετών Ερμούπολης

   Ο Παναχαϊκός Γ.Σ. αποχώρησε από τους
   αγώνες, όταν κατά την πρώτη μέρα στο
   "άλμα είς μήκος από βατήρα", όπου
   αγωνιζόταν ο αθλητής του Νικόλαος
   Αθανασίου, θεώρησε ότι αδικήθηκε από την
   Ελλανόδικο Επιτροπή.

[Επεξεργασία] Αγωνίσματα

   Τελέστηκαν 30 αγωνίσματα από όλα τα
   δημοφιλή αθλήματα της εποχής, ως εξής:

     * Στίβος (7): δρόμοι, άλματα, ρίψεις
     * Γυμναστική (5): εφαλτήριο, μονόζυγο,
       δίζυγο, κρίκοι, ίππος
     * Πάλη (1)
     * Άρση βαρών (2): με ένα και με δυό χέρια
     * Αναρρίχηση (2): επι κάλω, σε ιστό
     * Κολύμβηση
     * Σκοποβολή
     * Κωπηλασία: δεν έγινε λόγω
       θαλασσοταραχής, πλην ενός αυτοσχέδιου
       αγώνα λέμβων λιμένος

[Επεξεργασία] Νικητές

     * Στίβος

          * 100 μ.

               * 1. Κωνσταντίνος Μουράτης (Ορφεύς
                 Σμύρνης)
               * 2. Γ. Μάσων
               * 3. Αλέξανδρος Τουφερής (Εθνικός
                 Γ.Σ.)

          * 800μ.

               * 1. Στέφανος Τουρνάς (Γ.Ε. Πατρών)

          * 1500 μ.

               * 1. Δημήτριος Τομπρώφ (Ορφεύς
                 Σμύρνης)
               * 2. Χρ. Χριστογιαννόπουλος
                 (Γυμνάσιον Σμύρνης)
               * 3. Ι. Λαζαρόπουλος - Ν.
                 Κονταξόπουλος (Γυμνάσιον
                 Σμύρνης)

          * τριπλούν

               * 1. Γεώργιος Τσίτας (Πανελλήνιος
                 Γ.Σ.)
               * 2. Κωνσταντίνος Μουράτης (Ορφεύς
                 Σμύρνης)

          * άλμα είς μήκος από βατήρα

               * 1. Σκλατσογιάννης (Πανελλήνιος)
               * 2. Νικόλαος Αθανασίου
                 (Παναχαϊκός)

          * δισκοβολία

               * 1. Γεώργιος Τσίτας (Πανελλήνιος
                 Γ.Σ.)

          * σφαιροβολία

               * 1.
               * 2. Βασίλειος Παπαγεωργίου
                 (Παναχαϊκός)

          * λιθοβολία

               * 1. Ηλιακάκης

     * Γυμναστική

          * εφαλτήριο

               * 1. Καρκίνης

          * άλμα σε ιππικό εφαλτήριο

               * 1. Λεωνίδας Τσικλητήρας (Γ.Ε.
                 Πατρών)
               * 2. Σόλων Ξενόπουλος (Γ.Ε. Πατρών)
               * 3. Π. Καραλής (Γ.Ε. Πατρών)

          * ασκήσεις σε μονόζυγο

               * 1. Στέφανος Τουρνάς (Γ.Ε. Πατρών)
               * 2. Λεωνίδας Τσικλητήρας (Γ.Ε.
                 Πατρών)

          * ασκήσεις σε δίζυγο

               * 1. Χαράλαμπος Κοτής (ΓΕΠ)
               * 2.
               * 3. Ν. Κονταξόπουλος (Γυμνάσιον
                 Σμύρνης)

          * κρίκοι
          * ίππος

     * Πάλη

          * Κωνσταντίνος Τσίτας (Πανελλήνιος
            Γ.Σ.)

     * Άρση βαρών

          * με ένα χέρι

               * 1. Βασίλειος Παπαγεωργίου
                 (Παναχαϊκός)

          * με δύο χέρια

               * 1. Σωτήριος Βερσής (Πανελλήνιος)
               * 2. Χρήστος Δουβανάς (Γ.Ε. Πατρών)

     * Αναρρίχηση

          * επι κάλω

               * 1.
               * 2. Γ. Σεφερλής (Γ.Ε. Πατρών)

          * σε ιστό:

     * Κολύμβηση

          * 1. Αντώνιος Πεπανός (Γ.Ε. Πατρών)
          * 2. Σόλων Ξενόπουλος (Γ.Ε. Πατρών)

     * Σκοποβολή
     * Κωπηλασία

          * αγώνας λέμβων λιμένος

[Επεξεργασία] Εξωτερικές συνδέσεις

     * http://www.tovima.gr/default.asp?pid=46&ct=5&artId=127629&dt=11/08/2002
     * http://archive.enet.gr/online/online_text/c=112,dt=29.04.2006,id=19681388,25475564,41881452,47682796,55507564
     * http://www.runningnews.gr/?id=1953&range=4
     * http://archive.enet.gr/online/online_text/c=113,dt=19.08.2003,id=41560576

   Ανακτήθηκε από
   "http://el.wikipedia.org/wiki/%CE%A4%CE%AE%CE%BD%CE%B9%CE%B1"
   Κατηγορίες: Αθλητικές διοργανώσεις |
   Τήνος
   Κρυμμένες κατηγορίες: Άρθρα που
   χρειάζονται παραπομπές από 05/2010 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 15:50, 13 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
