   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Αν Μπάξτερ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                   Αν Μπάξτερ
   Anne Baxter in All About Eve trailer.jpg
   Η Αν Μπάξτερ στο τρέιλερ της ταινίας του Τζόζεφ Λ. Μάνκιεβιτς Όλα για την
   Εύα
      Γέννηση    7 Μαΐου 1923 Μίτσιγκαν Σίτι,Ιντιάνα, Ηνωμένες Πολιτείες της
                 Αμερικής Country flag
      Θάνατος    12 Δεκεμβρίου 1985 (62 ετών) Νέα Υόρκη, Ηνωμένες Πολιτείες
                 της Αμερικής Country flag
    Εθνικότητα   Αμερικανική
    Υπηκοότητα   Αμερικανική
   Είδος Τέχνης  ηθοποιός
    Βραβεύσεις   Όσκαρ Β' γυναικείου ρόλου (1)


   Η Αν Μπάξτερ (αγγλικά Anne Baxter), (7 Μαΐου 1923 - 12 Δεκεμβρίου 1985),
   ήταν Αμερικανίδα ηθοποιός του κινηματογράφου, βραβευμένη με όσκαρ Β'
   γυναικείου ρόλου το 1946, για την ταινία του Έντμουντ Γκούλντινγκ Στην
   κόψη του ξυραφιού (The Razor's Edge, 1946). Η Μπάξτερ είναι επίσης γνωστή
   για τη συμμετοχή της στις ταινίες: Οι υπέροχοι Άμπερσον (The Magnificent
   Ambersons, 1948), Όλα για την Εύα (All About Eve, 1950), Η εξομολόγησις (I
   Confess, 1953), Η γαλάζια γαρδένια (The Blue Gardenia, 1953) και Οι δέκα
   εντολές (The Ten Commandments, 1956).

   Η Αν Μπάξτερ γεννήθηκε στο Μίτσιγκαν της Ιντιάνα το 1923. Ήταν η κόρη του
   Κένεθ Στιούαρτ Μπάξτερ και της συζύγου του Κάθριν Ράιτ, κόρης του
   παγκοσμίου φήμης αρχιτέκτονα Φρανκ Λόιντ Ράιτ. Οι γονείς της μετακόμισαν
   στη Νέα Υόρκη όταν η Αν ήταν μωρό και διαμονή της εκεί, της έδωσε την
   ευκαιρία να ασχοληθεί με την υποκριτική. Υπήρξε μαθήτρια της διάσημης
   καθηγήτριας υποκριτικής Μαρία Όουσπενσκαγια και σε ηλικία 13 ετών είχε ήδη
   εμφανιστεί θεατρικές παραγωγές στο Μπρόντγουεϊ αποσπώντας διθυραμβικές
   κριτικές. Το 1940, σε ηλικία 16 ετών, έκανε το πρώτο της κινηματογραφικό
   της δοκιμαστικό για την ταινία του Άλφρεντ Χίτσκοκ Ρεβέκκα (Rebecca,
   1940). Η Μπάξτερ θεωρήθηκε πολύ νέα από το Χίτσκοκ για το ρόλο της
   δεύτερης κυρίας Ντε Γουίντερ, που ανέλαβε τελικά η Τζόαν Φοντέιν. Λίγους
   μήνες αργότερα υπέγραψε συμβόλαιο με την 20th Century Fox. Πρώτη της
   ταινία ήταν το 20 Mule Team. Οι σημαντικότερες ταινίες που γύρισε τη
   δεκαετία του 40 είναι: Tα έξι ορφανά (The Pied Piper, 1942), Οι υπέροχοι
   Άμπερσον (The Magnificent Ambersons, 1942) του Όρσον Ουέλς, Κατάσκοποι του
   Αλαμέιν (Five Graves to Cairo, 1943) του Μπίλι Γουάιλντερ, Μαγεμένος
   εραστής (The Luck Of The Irish, 1948), καθώς και η ταινία που της χάρισε
   το όσκαρ Β' γυναικείου ρόλου Στην κόψη του ξυραφιού (The Razor's Edge,
   1946). Το 1950 επελέγη να ερμηνεύσει το ρόλο της Εύας "Ιβ" Χάρινγκτον στην
   ταινία του Τζόζεφ Λ. Μάνκιεβιτς Όλα για την Εύα (All About Eve, 1950) πλάι
   στη Μπέτι Ντέιβις και τον Τζορτζ Σάντερς. Για αυτό το ρόλο, που έμελλε να
   είναι και ο σημαντικότερος της καριέρας της, έλαβε τη μοναδική της
   υποψηφιότητα για όσκαρ Α' γυναικείου ρόλου. Εκείνη τη χρονιά, το όσκαρ
   πήγε στη Τζούλι Χόλιντεϊ για την ταινία Γεννημένη χθες (Born Yesterday,
   1950). Το 1953 η Μπάξτερ συμπρωταγωνίστησε με τον Μοντγκόμερι Κλιφτ στην
   ταινία του Άλφρεντ Χίτσκοκ Η εξομολόγησις (I Confess) και το 1956
   υποδύθηκε τη Νεφερτίτη στην επική υπερπαραγωγή του Σέσιλ Μπι Ντε Μιλ Οι
   δέκα εντολές (The Ten Commandments). Κατά τη δεκαετία του 60 η Μπάξτερ
   συνέχισε να εμφανίζεται τόσο σε κινηματογραφικές όσο και σε τηλεοπτικές
   παραγωγές, ενώ το 1970 αντικατέστησε τη Λορίν Μπακόλ, στη θεατρική
   παράσταση Applause, βασισμένη στην ταινία Όλα για την Εύα. Το 1983 η
   Μπάξτερ αντικατέστησε τη Μπέτι Ντέιβις, που είχε αρρωστήσει, στην
   τηλεοπτική σειρά Hotel. Το 1985, ενώ περπατούσε στη Madison Avenue της
   Νέας Υόρκης πλήγηκε από εγκεφαλικά ανευρίσματα και απεβίωσε 8 μέρες
   αργότερα.

   Η Μπάξτερ είχε παντρευτεί τρεις φορές, εκ των οποίων την πρώτη με τον
   ηθοποιό Τζον Χόντιακ κι είχε αποκτήσει τρεις κόρες.

[Επεξεργασία] Επιλεγμένη φιλμογραφία

   [IMG]
   [IMG]
   Η Αν Μπάξτερ, ως Νεφερτίτη, στις Δέκα Εντολές

     • 1941 - Swamp Water - Ματωμένος βάλτος
     • 1942 - The Pied Piper - Τα Εξι Ορφανά
     • 1942 - The Magnificent Ambersons - Οι Υπέροχοι Αμπερσονς
     • 1943 - Crash Drive - Φλογισμένα κύματα
     • 1943 - The North Star - Θύελλα στην Ουκρανία
     • 1943 - Five Graves to Cairo - Κατάσκοποι του Αλαμέιν
     • 1946 - The Razor`s Edge - Στην Κόψη του Ξυραφιού
     • 1948 - The Luck of the Irish - Μαγεμένος Εραστής
     • 1950 - All About Eve - Όλα για την Εύα
     • 1951 - O. Henry`s Full House - Το Τελευταίο Φύλλο
     • 1953 - I Confess - Η Εξομολόγησις
     • 1953 - The Blue Gardenia - Η γαλάζια γαρδένια
     • 1954 - Carnival Story - Επικίνδυνες Φιγούρες
     • 1955 - The Spoilers - Η προδομένη εντολή
     • 1955 - Bedevilled - Τη γνώρισα στο Παρίσι
     • 1956 - The Ten Commandments - Οι Δέκα Εντολές
     • 1956 - Three Violent People - Τρεις βίαιοι άνθρωποι
     • 1958 - Chase a Crooked Shadow - Το κυνήγι της μαύρης σκιάς
     • 1959 - Summer of the Seventeenth Doll - Ο πόθος δεν τελειώνει ποτέ
     • 1960 - Cimarron - Εξόρμηση Γιγάντων
     • 1962 - Mix Me a Person - Το έγκλημα μιας νύχτας
     • 1962 - Walk on the Wild Side - Το σπίτι της αμαρτίας
     • 1965 - The Family Jewels - Ο Τζέρι Λιούις και η φαμίλια του / Ο
       μεγάλος σαματατζής
     • 1971 - Fool's parade - Ο άνθρωπος δυναμίτης
     • 1980 - Jane Austen in Manhattan

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Αν Μπάξτερ

     • Η Αν Μπάξτερ στο imdb
     • Η Αν Μπάξτερ στο cine.gr
     • Η Αν Μπάξτερ στο ibdb

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Anne Baxter της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%91%CE%BD_%CE%9C%CF%80%CE%AC%CE%BE%CF%84%CE%B5%CF%81"
   Κατηγορίες: Αμερικανοί ηθοποιοί | Βραβευμένες με Όσκαρ Β' Γυναικείου Ρόλου
   | Γεννήσεις το 1923 | Θάνατοι το 1985

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Aragonés
     • Català
     • Deutsch
     • English
     • Español
     • Euskara
     • Français
     • Hrvatski
     • Bahasa Indonesia
     • Italiano
     • Nederlands
     • 日本語
     • ‪Norsk (bokmål)‬
     • Polski
     • Português
     • Русский
     • Српски / Srpski
     • Suomi
     • Svenska
     • ไทย
     • 中文

     • Τελευταία τροποποίηση 17:50, 15 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
