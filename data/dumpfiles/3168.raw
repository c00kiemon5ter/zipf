   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Ασβεστόλιθος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Απολιθωματοφόρος ασβεστόλιθος

   Ο ασβεστόλιθος είναι ιζηματογενές
   πέτρωμα, του οποίου το βασικό συστατικό
   είναι ο ασβεστίτης (CaCO[3]). Συχνά περιέχει
   απολιθώματα, από τα οποία μπορεί να
   εκτιμηθεί η ηλικία και η προέλευσή του. Η
   μεταμόρφωση του ασβεστόλιθου δίνει στο
   πέτρωμα εντονότερο κρυσταλλικό
   χαρακτήρα σχηματίζοντας το μάρμαρο.

   Ο ασβεστόλιθος, εκτός του ασβεστίτη,
   συχνά περιέχει πυριτικές προσμίξεις,
   όπως κρυπτοκρυσταλλικές μορφές του
   χαλαζία (πυριτόλιθο ή χαλαζίτη), άργιλο
   και άμμο και μικρές ποσότητες
   μεταλλικών αλάτων. Ο σχηματισμός του
   μπορεί να οφείλεται στην χημική
   αντίδραση ευδιάλυτων αλάτων του
   ασβεστίου με διοξείδιο του άνθρακα, όπως
   π.χ. στην αντίδραση:

                        CaCl[2] + H[2]O + CO[2] → CaCO[3] + 2HCl

   Το CaCO[3], ως αδιάλυτο στο νερό,
   καταβυθίζεται και αποτίθεται,
   συγκολλώμενο με άλλα συστατικά του
   περιβάλλοντος με την διαδικασία της
   διαγένεσης. Ο ασβεστόλιθος που
   δημιουργείται με αυτόν τον τρόπο
   χαρακτηρίζεται ως "χημικό ίζημα". Ειδική
   μορφή αυτού του τύπου ασβεστολίθου
   είναι οι σταλακτίτες και οι σταλαγμίτες
   των σπηλαίων (σταλακτιτικός
   ασβεστόλιθος). Μια ακόμη μορφή αυτού του
   τύπου είναι ο τραβερτίνης,
   ασβεστολιθική απόθεση σε κοίτες θερμών
   υδάτων, των οποίων η διαλυτική
   ικανότητα, καθώς ψύχονται, ελαττώνεται,
   με συνέπεια να αποθέτουν τα ως τότε
   διαλυμένα συστατικά τους.

   Σε άλλες περιπτώσεις, ο ασβεστόλιθος
   μπορεί να σχηματιστεί από σκελετούς ή
   κελύφη υδροβίων οργανισμών: Μετά τον
   θάνατο του οργανισμού, το κέλυφός του
   καταβυθίζεται στον πυθμένα και το
   οργανικό τμήμα του οργανισμού
   καταστρέφεται, ενώ το κέλυφος (ή ο
   σκελετός) παραμένει. Τα ασβεστιτικά αυτά
   υπολείμματα συγκολλώμενα με την
   διαγένεση δημιουργούν την
   ασβεστολιθική απόθεση. Ο ασβεστόλιθος
   που δημιουργείται κατ' αυτό τον τρόπο
   χαρακτηρίζεται ως "οργανογενής" και,
   όπως είναι λογικό, είναι πιο πλούσιος σε
   απολιθώματα. Μορφές αυτού του τύπου
   ασβεστολίθου αποτελούν η κρητίς (κοινώς
   κιμωλία) και ο ωολιθικός ασβεστόλιθος, ο
   οποίος εμφανίζεται να αποτελείται από
   μικρά, συγκολλημένα μεταξύ τους
   σφαιρίδια, τους ωολίθους.

   Το βασικό συστατικό του πετρώματος έχει
   λευκό χρώμα, γι' αυτό και ο ασβεστόλιθος
   είναι λευκός ή ανοικτόχρωμος γκρίζος.
   Ανάλογα με τις προσμίξεις του, όμως,
   εμφανίζεται σχεδόν σε κάθε χρώμα,
   συνηθέστερα γκρίζο σκούρο ή και
   κοκκινωπό (σιδηρομιγής ασβεστόλιθος).

   Χαρακτηριστικοί σχηματισμοί που
   απαντώνται στα ασβεστολιθικά φαινόμενα
   χαρακτηρίζονται ως καρστικά φαινόμενα:
   Σε μεγάλες, αρχικά συμπαγείς μάζες
   ασβεστολίθου παρατηρούνται κοιλώματα,
   σπήλαια, ποικίλα φλεβοειδή ανοίγματα,
   σχηματισμοί χύτρας κτλ., που οφείλονται
   στην διάβρωση. Σε ασβεστολίθους που
   περιέχουν, ως κύριο συστατικό, εκτός από
   ασβεστίτη και δολομίτη ((CaMg(CO[3])[2])
   συνιστούν τους δολομιτικούς
   ασβεστολίθους, όπως συμβαίνει στις
   Δολομιτικές Άλπεις της Κεντρικής
   Ευρώπης.

   Η οροσειρά των Άλπεων στην Ευρώπη είναι
   σχεδόν εξ ολοκλήρου σχηματισμένη από
   ασβεστόλιθο. Συνέπεια αυτού του
   γεγονότος είναι και όλες οι ελληνικές
   οροσειρές να αποτελούνται, κατά κύριο
   λόγο, από ασβεστόλιθο.

   Η βασική χρήση του ασβεστολίθου είναι
   στην αρχιτεκτονική, όπου
   χρησιμοποιείται ως οικοδομικό υλικό
   είτε αυτούσιος, σε λιγότερο ή
   περισσότερο λαξευμένα τμήματα, είτε σε
   μίγμα για την κατασκευή του
   σκυροδέματος (τόσο η άμμος όσο και το
   χαλίκι στο κοινό σκυρόδεμα είναι
   ασβεστολιθικής σύστασης).

[Επεξεργασία] Σημείωση

     * Σύμφωνα με την ελληνική νομοθεσία και
       συγκεκριμένα με το άρθρο 1, § 3, του
       Μεταλλευτικού Κώδικα (Π.Δ. 28-10-1919) ο
       ασβεστόλιθος έχει χαρακτηριστεί
       λατομικό ορυκτό.

[Επεξεργασία] Πηγές

     * Δ. Ψαριανός, Φυσική Γεωγραφία, Αθήνα,
       1971
     * Εγκυκλοπαίδεια Encarta
     * Georgia State University

   Ανακτήθηκε από
   "http://el.wikipedia.org/wiki/%CE%91%CF%83%CE%B2%CE%B5%CF%83%CF%84%CF%8C%CE%BB%CE%B9%CE%B8%CE%BF%CF%82"
   Κατηγορίες: Γεωλογία | Πετρώματα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Aragonés
     * العربية
     * Български
     * Bosanski
     * Català
     * Česky
     * Cymraeg
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Frysk
     * Galego
     * עברית
     * हिन्दी
     * Hrvatski
     * Magyar
     * Bahasa Indonesia
     * Íslenska
     * Italiano
     * 日本語
     * 한국어
     * Lietuvių
     * Latviešu
     * Malti
     * नेपाली
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Runa Simi
     * Русский
     * Simple English
     * Slovenčina
     * Slovenščina
     * Српски / Srpski
     * Svenska
     * Kiswahili
     * ไทย
     * Türkçe
     * Українська
     * Tiếng Việt
     * 中文
     * Bân-lâm-gú
     * 粵語

     * Τελευταία τροποποίηση 01:22, 5 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
