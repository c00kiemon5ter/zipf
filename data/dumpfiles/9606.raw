   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Ναζιστικά στρατόπεδα συγκέντρωσης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Βλέπε επίσης το σχετικό άρθρο Κατάλογος των Γερμανικών στρατοπέδων
   συγκέντρωσης

   Το Ολοκαύτωμα (Φάσεις)
             Αρχικά στοιχεία
   Φυλετική πολιτική · Ευθανασία
   Στρατόπεδα συγκέντρωσης (Κατάλογος)
                     Εβραίοι
   Ναζιστική Γερμανία, από το 1933 έως το 1939
   Τα Πογκρόμ:
   Η Νύχτα των Κρυστάλλων (Kristallnacht) ·
   Πογκρόμ του Γιασί ·Πογκρόμ του Λβιφ·
   Πογκρόμ του Τζεντβάμπνε...
   Τα Γκέτο: Βαρσοβία, Λουτζ
   Κρακοβία, Τερέζιενσταντ...
   Einsatzgruppen (Μονάδες Ειδικής Δράσης):
   Μπαμπί Γιάρ, Ρούμπουλα
   Πανέριαϊ, Σφαγή της Οδησσού...
   Τελική Λύση: Διάσκεψη της Βάνζεε
   Επιχείρηση Ράινχαρντ
   Στρατόπεδα θανάτου: Κέλμνο, Μπέλζεκ
   Σομπιμπόρ, Τρεμπλίνκα, Μαϊντάνεκ, Άουσβιτς
   Αντίσταση: ZOB · ZZW
   Εξέγερση των Γκέτο (Βαρσοβία)
   Τέλος του Πολέμου: Πορείες θανάτου
   Μπερίχα· Σέριτ χα-Πλετά
                    Άλλα θύματα
   Αθίγγανοι · Ομοφυλόφιλοι
   Ανάπηρα άτομα · Σλάβοι της Ανατολικής Ευρώπης
   Πολωνοί · Σοβιετικοί αιχμάλωτοι πολέμου
   Μάρτυρες του Ιεχωβά
             Τα μέρη που φέρουν ευθύνη
   Ναζιστική Γερμανία: Χίτλερ · Άιχμαν
   Χίμλερ · SS (Ες-Ες) · Γκεστάπο
   Συνεργάτες: Ρουμανία · Κροατία
   Ουγγαρία · Κυβέρνηση του Βισύ · Σλοβακία
   Ιταλία· Ουκρανικά/Λετονικά/Λιθουανικά στοιχεία
   Δίκες της Νυρεμβέργης · Άλλες δίκες

   Πριν και κατά τη διάρκεια του Β' Παγκοσμίου Πολέμου η Ναζιστική Γερμανία
   διατηρούσε στρατόπεδα συγκέντρωσης (Konzentrationslager,
   Κοντσεντρατσιόνσλαγκερ ή KZ) σε όλη την επικράτεια που βρισκόταν στον
   έλεγχό της. Τα πρώτα Ναζιστικά στρατόπεδα βρίσκονταν στο έδαφος της
   Γερμανίας και ήταν κυρίως στρατόπεδα εργασίας. Κατά τη διάρκεια του
   πολέμου, στα εκατομμύρια των κρατουμένων των στρατοπέδων συγκέντρωσης
   περιλαμβάνονταν Εβραίοι, Πολωνοί, Σοβιετικοί, αιχμάλωτοι πολέμου,
   ομοφυλόφιλοι, Τσιγγάνοι, Μάρτυρες του Ιεχωβά και άλλοι. Εκατομμύρια
   κρατούμενοι των στρατοπέδων συγκέντρωσης έχασαν τη ζωή τους λόγω
   κακομεταχείρισης, ασθενειών, ασιτίας και υπερβολικής εργασίας.

   Από το 1941 οι Ναζιστές άρχισαν να δημιουργούν τα στρατόπεδα εξόντωσης ή
   θανάτου με μόνο σκοπό την βιομηχανική δολοφονία των Εβραίων της Ευρώπης,
   μέσω της «Τελικής Λύσης». Αυτά τα στρατόπεδα εγκαταστάθηκαν στις
   κατεχόμενες Πολωνία και Λευκορωσία, στην περιοχή του «Γενικού Κυβερνείου»
   (Generalgouvernement). Περισσότεροι από τρία εκατομμύρια Εβραίοι επρόκειτο
   να βρουν το θάνατο στα στρατόπεδα εξόντωσης, κυρίως μέσω δηλητηριωδών
   αερίων στους "θαλάμους αερίων", αν και πολλοί κρατούμενοι σκοτώθηκαν σε
   ομαδικές εκτελέσεις και με άλλους τρόπους. Αυτά τα στρατόπεδα θανάτου, στα
   οποία περιλαμβάνονται του Μπέλζεκ, του Σομπιμπόρ, της Τρεμπλίνκα και του
   Άουσβιτς-Μπίρκεναου, συνήθως αναφέρονται ως «στρατόπεδα συγκέντρωσης», αν
   και οι ειδικοί του Ολοκαυτώματος κάνουν διαχωρισμό μεταξύ των στρατοπέδων
   συγκέντρωσης και των στρατοπέδων θανάτου.

   Πίνακας περιεχομένων

     • 1 Τα στρατόπεδα πριν τον πόλεμο
     • 2 Τα στρατόπεδα κατά τη διάρκεια του πολέμου
     • 3 Τα στρατόπεδα μετά τον πόλεμο
     • 4 Βλέπε επίσης
     • 5 Εξωτερικοί σύνδεσμοι

[Επεξεργασία] Τα στρατόπεδα πριν τον πόλεμο

   Τα στρατόπεδα συγκέντρωσης δημιουργήθηκαν ήδη από τις αρχές της Ναζιστικής
   διακυβέρνησης στη Γερμανία το 1933. Οι Ναζιστές δημιούργησαν στρατόπεδα
   συγκέντρωσης μέσα στην Γερμανία, πολλά από τα οποία κατασκευάστηκαν από
   τις τοπικές αρχές, με σκοπό τον εγκλεισμό σε αυτά των πολιτικών
   κρατουμένων και των ανεπιθύμητων ατόμων. Τα αρχικά στρατόπεδα συγκέντρωσης
   σταδιακά απέκτησαν ενιαίο έλεγχο και μέχρι το 1939 είχαν τεθεί σε
   λειτουργία έξι από τα μεγαλύτερα στρατόπεδα συγκέντρωσης: το Νταχάου
   (1933), το Σάξενχαουζεν (1936), το Μπούχενβαλντ (1937), το Φλόσενμπεργκ
   (1938), το Μαουτχάουζεν (1938) και το Ράβενσμπρικ (1939).

   Το 1938 τα Ες-Ες άρχισαν να εκμεταλλεύονται την καταναγκαστική εργασία σε
   αυτά τα στρατόπεδα με σκοπό το κέρδος. Πολλές γερμανικές εταιρίες
   χρησιμοποίησαν εργατικό δυναμικό από στρατόπεδα συγκέντρωσης, ειδικά κατά
   τη διάρκεια του Πολέμου.

[Επεξεργασία] Τα στρατόπεδα κατά τη διάρκεια του πολέμου

   [IMG]
   [IMG]
   Τα κυριότερα Ναζιστικά στρατόπεδα συγκέντρωσης στην Ευρώπη, τα έτη
   1943-1944.

   Μετά το 1939, με την έναρξη του Β' Παγκοσμίου Πολέμου, τα στρατόπεδα
   συγκέντρωσης έγιναν σταδιακά οι τόποι όπου όσοι θεωρούνταν εχθροί των
   Ναζί, περιλαμβανομένων των Εβραίων και των αιχμαλώτων πολέμου, είτε
   θανατώνονταν είτε υποχρεώνονταν σε καταναγκαστική εργασία είτε κρατούνταν
   σε συνθήκες υποσιτισμού και βασανιστηρίων. Κατά τη διάρκεια του πολέμου,
   τα στρατόπεδα συγκέντρωσης για τους "ανεπιθύμητους" διεσπάρησαν σε όλη την
   Ευρώπη, δημιουργώντας νέα στρατόπεδα σε περιοχές πυκνοκατοικημένες από
   "ανεπιθύμητους", όπως οι περιοχές με μεγάλους πληθυσμούς Εβραίων,
   Πολωνικής ιντελιγκέντσια, κομμουνιστών ή Τσιγγάνων. Τα περισσότερα
   στρατόπεδα βρίσκονταν στην περιοχή της Γενικού Κυβερνείου στην Πολωνία. Η
   μεταφορά των κρατουμένων γινόταν συνήθως κάτω από τρομερές συνθήκες με τη
   χρήση αμαξοστοιχιών για τη μεταφορά εμπορευμάτων, μέσα στα οποία πολλοί
   πέθαιναν πριν φτάσουν στον προορισμό τους. Στρατόπεδα συγκέντρωσης υπήρχαν
   και μέσα στη Γερμανία και, μολονότι δεν είχαν σχεδιαστεί με σκοπό τη
   συστηματική εξόντωση, πολλοί κρατούμενοι σε αυτά πέθαιναν εξαιτίας των
   σκληρών συνθηκών που επικρατούσαν ή των εκτελέσεων.

   Με την έναρξη εφαρμογής του σχεδίου της τελικής λύσης, δημιουργήθηκαν τα
   λεγόμενα "στρατόπεδα εξόντωσης". Σκοπός τους δεν ήταν ο εγκλεισμός και η
   καταναγκαστική εργασία, όπως στα στρατόπεδα συγκέντρωσης, αλλά η
   συστηματική και χωρίς οίκτο εξόντωση όσων μεταφέρονταν σε αυτά. Τα
   στρατόπεδα εξόντωσης δημιουργήθηκαν εκτός Γερμανικού εδάφους, στο έδαφος
   της κατεχόμενης Πολωνίας.

   Σε κάποιες περιπτώσεις τα στρατόπεδα συγκέντρωσης χρησιμοποιούνταν για τον
   εγκλεισμό σημαντικών κρατουμένων, όπως οι στρατηγοί που ήταν αναμειγμένοι
   στην απόπειρα δολοφονίας του Χίτλερ της 20ής Ιουλίου 1944, ο κυβερνήτης
   του υποβρυχίου U-Boot Μάρτιν Νιμόλερ (Martin Niemoller) ο οποίος έγινε
   Λουθηρανός πάστορας και ο Ναύαρχος Βίλχελμ Κανάρις (Wilhelm Canaris), ο
   οποίος έμεινε έγκλειστος στο Φλόσενμπεργκ από τις 7 Φεβρουαρίου 1945 μέχρι
   τον απαγχονισμό του στις 9 Απριλίου, λίγο πριν το τέλος του πολέμου.

   Μετά το 1942 πολλά από τα μικρά παραρτήματα των στρατοπέδων συγκέντρωσης
   δημιούργησαν νέα εργοστάσια για να τα προμηθεύσουν με δυναμικό
   καταναγκαστικής εργασίας. Η IG Farben δημιούργησε μια βιομηχανική μονάδα
   συνθετικού ελαστικού το 1942 στο Άουσβιτς 3 (Μόνοβιτς) (Monowitz), ενώ
   άλλα στρατόπεδα στήριξαν εργοστάσια αεροναυπηγικής, ανθρακωρυχεία και
   εργοστάσια καυσίμων για πυραύλους. Οι συνθήκες ήταν απάνθρωπες και οι
   κρατούμενοι οδηγούνταν συχνά σε θαλάμους αερίων ή εκτελούνταν αν δεν
   δούλευαν αρκετά γρήγορα.

   [IMG]
   [IMG]
   Ο στρατηγός (και αργότερα πρόεδρος των Η.Π.Α.) Ντουάιτ Αϊζενχάουερ
   επιθεωρεί πτώματα κρατουμένων σε ένα στρατόπεδο συγκέντρωσης μετά την
   απελευθέρωσή του το 1945.

   Κατά τα τέλη του πολέμου τα στρατόπεδα έγιναν τόποι τρομακτικών ιατρικών
   πειραμάτων. Σε διάφορα στρατόπεδα συγκέντρωσης γίνονταν πειράματα
   ευγονικής, κατάψυξης κρατουμένων για να προσδιοριστεί πώς επηρέαζε αυτό το
   φαινόμενο τους πιλότους σε περίπτωση κατάρριψής τους και παραμονής τους σε
   ψυχρό νερό καθώς και δοκιμές πειραματικών ουσιών και θανατηφόρων φαρμάκων
   σε κρατουμένους.

   Τα στρατόπεδα απελευθερώθηκαν από τις Συμμαχικές δυνάμεις κατά τα έτη
   1943-1945, συνήθως όμως ήταν πολύ αργά για να σωθούν οι εναπομείναντες
   κρατούμενοι. Για παράδειγμα, όταν οι Βρετανικές δυνάμεις έφτασαν στο
   Στρατόπεδο συγκέντρωσης Μπέργκεν-Μπέλζεν το 1945, 60.000 κρατούμενοι
   βρέθηκαν ζωντανοί αλλά οι 10.000 από αυτούς πέθαναν μέσα σε μία εβδομάδα
   μετά την απελευθέρωσή τους λόγω του τύφου και του υποσιτισμού.

[Επεξεργασία] Τα στρατόπεδα μετά τον πόλεμο

   Στην Ανατολική Γερμανία κάποια στρατόπεδα συγκέντρωσης τέθηκαν και πάλι σε
   λειτουργία από τις Σοβιετικές κατοχικές δυνάμεις και χρησιμοποιήθηκαν για
   τη φυλάκιση πολιτικών αντιπάλων, που περιλάμβαναν από πρώην Ναζιστές μέχρι
   σοσιαλδημοκράτες. Δεκάδες χιλιάδες κρατούμενοι πέθαναν στο Ζάξενχαουζεν
   και στο Μπούχενβαλντ μεταξύ των ετών 1945-1950. Τα περισσότερα από τα
   στρατόπεδα αυτά καταστράφηκαν μετά τον πόλεμο, αν και παρέμειναν μερικά
   (όπως το Νταχάου) ως μόνιμα μνημεία. Επίσης, δεν απελευθερώθηκαν όλοι οι
   κρατούμενοι από τις συμμαχικές δυνάμεις· οι ομοφυλόφιλοι κρατούμενοι δεν
   αφέθηκαν ελεύθεροι, αλλά υποχρεώθηκαν να εκτίσουν την ποινή τους σύμφωνα
   με την Παράγραφο 175 του προναζιστικού Γερμανικού νόμου κατά της
   ομοφυλοφιλίας.

[Επεξεργασία] Βλέπε επίσης

     • Στρατόπεδα συγκέντρωσης
     • Ναζιστικά στρατόπεδα εξόντωσης
     • Κατάλογος των Γερμανικών στρατοπέδων συγκέντρωσης

[Επεξεργασία] Εξωτερικοί σύνδεσμοι

     • Στρατόπεδα συγκέντρωσης στην Εσθονία.
     • Ναζιστικά Κέντρα Δολοφονιών και Κτηνωδιών, συνοπτικά (στην αγγλική).
     • Η εξέλιξη του σημαδέματος με τατουάζ στο Στρατόπεδο Συγκέντρωσης
       Άουσβιτς (στην αγγλική).
     • Ευρωπαϊκό Μνημείο του Ολοκαυτώματος (στην αγγλική, γερμανική, γαλλική
       και εβραϊκή γλώσσα).

   Ανακτήθηκε από
   "http://el.wikipedia.org/wiki/%CE%9D%CE%B1%CE%B6%CE%B9%CF%83%CF%84%CE%B9%CE%BA%CE%AC_%CF%83%CF%84%CF%81%CE%B1%CF%84%CF%8C%CF%80%CE%B5%CE%B4%CE%B1_%CF%83%CF%85%CE%B3%CE%BA%CE%AD%CE%BD%CF%84%CF%81%CF%89%CF%83%CE%B7%CF%82"
   Κατηγορίες: Ολοκαύτωμα | Ναζιστική Γερμανία | Στρατόπεδα συγκέντρωσης |
   Ναζιστικά στρατόπεδα συγκέντρωσης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Brezhoneg
     • Català
     • Česky
     • Dansk
     • Deutsch
     • English
     • Français
     • Bahasa Indonesia
     • Italiano
     • 日本語
     • 한국어
     • Occitan
     • Polski
     • Русский
     • Sicilianu
     • தமிழ்
     • ไทย
     • Türkçe
     • 中文

     • Τελευταία τροποποίηση 05:16, 21 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
