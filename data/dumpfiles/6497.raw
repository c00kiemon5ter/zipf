   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Αμφλορά

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η Αμφλορά (Amflora) είναι μια γενετικά τροποποιημένη πατάτα τα δικαιώματα
   της οποίας κατέχει η εταιρία BASF Plant Science. Η Αμφλορά εγκρίθηκε για
   βιομηχανικές εφαρμογές στην αγορά της Ευρωπαϊκής Ένωσης στις 2 Μαρτίου
   2010 από την Ευρωπαϊκή Επιτροπή.^[1]

   Πίνακας περιεχομένων

     • 1 Βιομηχανικές εφαρμογές
     • 2 Άλλες πιθανές χρήσεις
     • 3 Πολιτικές διαφωνίες

          • 3.1 Αντιδράσεις Ελλήνων πολιτικών

     • 4 Η διαδικασία της αδειοδότησης
     • 5 Αγροτική παραγωγή της πατάτας
     • 6 Πιθανές οικονομικές επιπτώσεις από την εισαγωγή της πατάτας
     • 7 Παραπομπές
     • 8 Εξωτερικοί σύνδεσμοι

[Επεξεργασία] Βιομηχανικές εφαρμογές

   Η Αμφλορά προορίζεται για βιομηχανικές εφαρμογές ως άμυλο πατάτας το οποίο
   είναι βελτιστοποιημένο ως προς το φυσικό άμυλο.

   Το φυσικό άμυλο πατάτας βρίσκει εφαρμογή στη παρασκευή χαρτιού και άλλες
   χρήσεις και αποτελείται από δυο συστατικά: την αμυλοπηκτίνη (80%), η οποία
   είναι χρήσιμη για τη βιομηχανία, και την αμυλόζη (20%), η οποία πολλές
   φορές δημιουργεί προβλήματα στις βιομηχανικές χρήσεις του αμύλου πατάτας
   και ως εκ τούτου πρέπει να αφαιρεθεί με χημικές διαδικασίες, που έχουν ως
   συνέπεια την αύξηση του κόστους παραγωγής.^[2]

   Οι βιοτεχνολόγοι επιστήμονες της BASF έπειτα από μια εικοσαετία
   ερευνών^[3] κατάφεραν με χρήση γενετικής μηχανικής να φτιάξουν μια πατάτα,
   την Αμφλορά, που δεν παράγει το ανεπιθύμητο συστατικό, την αμυλόζη, κι
   έτσι η Αμφλορά προορίζεται για πώληση σε βιομηχανίες που χρειάζονται άμυλο
   πατάτας χωρίς αμυλόζη. Η Ευρώπη παράγει δυο εκατομμύρια τόνους φυσικού
   αμύλου πατάτας το χρόνο, το μεγαλύτερο μέρος του οποίου καταλήγει σε
   βιομηχανική χρήση, και η BASF με το προϊόν Αμφλορά ευελπιστεί να εισέλθει
   σε αυτή τη μεγάλη αγορά.^[2]

[Επεξεργασία] Άλλες πιθανές χρήσεις

   Σύμφωνα με τους Τάιμς της Νέας Υόρκης, η κατασκευάστρια εταιρία ζητά και
   δεύτερη άδεια έτσι ώστε να μπορεί να χρησιμοποιηθεί ως ζωωτροφή ο πολτός
   πατάτας που παραμένει μετά την εξαγωγή του αμύλου από την Αμφλορά.^[3]

[Επεξεργασία] Πολιτικές διαφωνίες

   Διάφορες περιβαλλοντολογικές οργανώσεις, όπως η Γκρίνπις (Greenpeace),
   αντιτέθηκαν στην εισαγωγή της γενετικά τροποποιημένης πατάτας Αμφλορά και
   η όλη διαδικασία αδειοδότησης από την Ευρωπαϊκή Επιτροπή καθυστερούσε πολύ
   λόγω των διαφωνιών, κάτι που προκάλεσε έναν επιστήμονα της ΜΠΑΣΦ (BASF) να
   σχολιάσει στους Τάιμς της Νέας Υόρκης πως "είναι κρίμα να βλέπεις ένα τόσο
   καινοτόμο προϊόν να παραμένει στο συρτάρι, τέτοιες αποφάσεις δεν έχουν να
   κάνουν με την επιστήμη μα μόνο με τη πολιτική".^[3] Αφότου τελικά η
   κυκλοφορία της πατάτας εγκρίθηκε, στην Ευρώπη το κόμμα των Ευρωπαίων
   Πράσινων δήλωσε σοκαρισμένο από την έγκριση της πατάτας ενώ ο Ιταλός
   υπουργός γεωργίας επέκρινε κι αυτός την απόφαση.^[4] Στις 8 Μαρτίου 2010
   το Διεθνές Κίνημα Αγροτών Λα Βία Καμπεσίνα εξέδωσε κατηγορηματική
   ανακοίνωση για την απόφαση της Ευρωπαϊκής Επιτροπής.^[5]

  [Επεξεργασία] Αντιδράσεις Ελλήνων πολιτικών

   Μετά την αδειοδότηση από την Ευρωπαϊκή Επιτροπή στις 2 Μαρτίου 2010, ο
   βουλευτής Ά Θεσσαλονίκης του ΣΥΡΙΖΑ Τάσος Κουράκης ζήτησε από την υπουργό
   αγροτικής ανάπτυξης στις 3 Μαρτίου 2010 την απαγόρευση της πατάτας στην
   Ελλάδα,^[6] ενώ στις 4 Μαρτίου 2010 ο ευρωβουλευτής του ΠΑΣΟΚ Κρίτων
   Αρσένης κατέθεσε ερώτηση στην ευρωβουλή σχετικά με τις επιπτώσεις της
   πατάτας Αμφλορά.^[7]

   Η Ελληνίδα ευρωβουλευτής του ΠΑΣΟΚ Μαρία Δαμανάκη δέχτηκε την απόφαση της
   Ευρωπαϊκής Επιτροπής, ενώ η υπουργός αργοτικής ανάπτυξης της Ελλάδος
   Κατερίνα Μπατζελή είπε πως η Ελλάδα δεν πρόκειται να επιτρέψει την
   καλλιέργεια της Αμφλοράς.^[8]

[Επεξεργασία] Η διαδικασία της αδειοδότησης

   Η Αμφλορά δεν θα μπορούσε να πουληθεί στην Ευρωπαϊκή Ένωση δίχως άδεια, η
   οποία για να δοθεί έπρεπε να περάσει από ψηφοφορία στο Συμβούλιο Υπουργών
   της Ευρωπαϊκής Ένωσης με τουλάχιστον 74% ψήφους υπέρ. Έγιναν δυο
   ψηφοφορίες, πρώτα το Δεκέμβριο του 2006 από ειδικούς εμπειρογνώμονες και
   μετά από τους υπουργούς αγροτικής ανάπτυξης της ΕΕ τον Ιούλιο του 2007, μα
   καμιά ψηφοφορία δεν έπιασε το όριο του 74%. Παρόλο που οι ψηφοφορίες ήταν
   μυστικές, οι Τάιμς της Νέας Υόρκης έγραψαν πως στη δεύτερη ψηφοφορία η
   κυκλοφορία της Αμφλορά υποστηρίχτηκε από τους υπουργούς αγροτικής
   ανάπτυξης της Γερμανίας και του Βελγίου, ενώ αντιτάχτηκαν οι υπουργοί
   αγροτικής ανάπτυξης της Ιταλίας, της Ιρλανδίας, και της Αυστρίας, με τους
   υπουργούς αγροτικής ανάπτυξης της Γαλλίας και της Βουλγαρίας να απέχουν
   από τη ψηφοφορία.^[3]

   Μετά την αδειοδότηση στις 2 Μαρτίου 2010, η κατασκευάστρια εταιρία ΜΠΑΣΦ
   (BASF) ανακοίνωσε τη πρόθεσή της να ζητήσει την αδειοδότηση και άλλων
   ποικοιλιών γενετικώς τροποιημένων πατατών, όπως της πατάτας Φορτούμα
   (Fortuma).^[9]

[Επεξεργασία] Αγροτική παραγωγή της πατάτας

   Μετά την άδεια της Ευρωπαϊκής Επιτροπής, η BASF ανακοίνωσε πως η πατάτα
   Αμφλορά θα καλλιεργηθεί από τον Απρίλιο του 2010 σε χωράφια της Δυτικής
   Πομερανίας στη Γερμανία (20 εκτάρια), της Σουηδίας (80 εκτάρια), και της
   Τσεχίας (150 εκτάρια).^[9]

[Επεξεργασία] Πιθανές οικονομικές επιπτώσεις από την εισαγωγή της πατάτας

   Σύμφωνα με ανακοίνωση της Ευρωπαϊκής Ένωσης Βιολογικών Βιομηχανιών
   (EuropaBio, Γιουροπαμπάιο), της οποίας μέλος είναι και η Μπασφ (Basf), η
   Αμφλορά ως Ευρωπαϊκό προϊόν θα μπορούσε να κάνει πιό ανταγωνιστική την
   αγορά πατατοάμυλου που κυρίως βασίζεται στην Ευρώπη και να προστατέψει τις
   Ευρωπαϊκές βιομηχανίες πατατοάμυλου από ξένες επιχειρήσεις. Η Ευρώπη έχει
   μεγάλη παραγωγή πατατοάμυλου το οποίο καταλήγει σε προϊόντα χαρτιού,
   κουτιά, και αυτοκόλλητα.^[10]

[Επεξεργασία] Παραπομπές

    1. ↑ European Commission approves Amflora starch potato - BASF - The
       Chemical Company - Corporate Website
    2. ↑ ^2,0 ^2,1
       http://www.basf.com/group/corporate/en/function/conversions:/publish/content/products-and-industries/biotechnology/plant-biotechnology/images/BASF_Plant_Science_Amflora.pdf
    3. ↑ ^3,0 ^3,1 ^3,2 ^3,3 A Genetically Modified Potato, Not for Eating,
       Is Stirring Some Opposition in Europe - New York Times
    4. ↑ ΠΑΣΕΓΕΣ: Η Ευρ. Επιτροπή ενέκρινε την καλλιέργεια της μεταλλαγμένης
       πατάτας Amflora
    5. ↑ GM Potato”AmFlora” – Commission defies farmers and biodiversity
    6. ↑
       http://www.kourakis.gr/question/Να-απαγορευτεί-η-καλλιέργεια-της-μεταλλαγμένης-πατάτας-Amflora-από-τους-αγρότες-της-χώρας-μ
    7. ↑ Κέντρο Προστασίας Καταναλωτών | ΚΕ.Π.ΚΑ - Έγκριση καλλιέργειας της
       γενετικώς τροποποιημένης ποικιλίας πατάτας Amflora
    8. ↑ «Οχι» Μπατζελή σε μεταλλαγμένη πατάτα Amflora - 4/3/2010 7:00:00 πμ
    9. ↑ ^9,0 ^9,1 GM potatoes: BASF at work
   10. ↑ http://www.europabio.org/PressReleases/green/PR_061202_GM_potato.pdf

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Αμφλορά

     • http://www.basf.com/group/corporate/en/products-and-industries/biotechnology/plant-biotechnology/amflora
     • http://www.gmo-safety.eu/en/potato/starch/32.docu.html
     • http://amflora.de/ Dialogplattform Amflora der BAS]

   Ανακτήθηκε από
   "http://el.wikipedia.org/wiki/%CE%91%CE%BC%CF%86%CE%BB%CE%BF%CF%81%CE%AC"
   Κατηγορίες: Λαχανικά | Γενετικά τροποποιημένα προϊόντα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Suomi
     • Français
     • Magyar
     • Íslenska
     • Svenska

     • Τελευταία τροποποίηση 21:25, 18 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
