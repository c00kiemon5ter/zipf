   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Νέα Ερυθραία

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 38°05′27″N 23°48′58″E﻿ / ﻿38.0908, 23.8161

              Δήμος Νέας Ερυθραίας
   Θέση στο νομό

   ══════════════════════════════════════════
   Γεωγραφικό Διαμέρισμα  Στερεά Ελλάδα
   Περιφέρεια             Αττικής
   Νομός                  Αθηνών
   Αρ. δημ. διαμερισμάτων 1
   Επίσημος πληθυσμός     15.439 (2001)
   Έκταση                 6,5 km²
   Ταχυδρομικός κώδικας   146 71
   Τηλεφωνικός κωδικός    210
   Δήμαρχος               Βασιλική Ταμβάκη
   Δικτυακός τόπος        neaerythraia.gov.gr

   Η Νέα Ερυθραία αποτελεί σήμερα βόρειο προάστιο του πολεοδομικού
   συγκροτήματος των Αθηνών και πέρασμα από τα λεγόμενα βόρεια προάστια στη
   βόρεια περιφέρεια πρωτευούσης. Άλλοτε χωριό της κοινότητας της Κηφισιάς,
   της επαρχίας Αττικής σήμερα έχει αναδειχθεί σε πόλη προνομιούχων και η
   αξία της γης κυμαίνεται σε παρόμοια επίπεδα με αυτά της Κηφισιάς
   (3000ευρώ/τ.μ. η αντικειμενική αξία στην υψηλή ζώνη το 2006 στη Νέα
   Ερυθραία). Οι πρώτοι εποικιστές της περιοχής ήταν πρόσφυγες από την
   Ερυθραία της Ιωνίας στη Μικρά Ασία το 1923, εξ ου και η ονομασία της "Νέα"
   που αρχικά υπαγόταν στη κοινότητα Κηφισιάς. Το 1928 αριθμούσε 1844
   κατοίκους.

   Σχετικά σύντομα η περιοχή ανεξαρτητοποιήθηκε, ενώ στη γνωστή συνοικία
   Καστρί διέμενε και ο Ανδρέας Παπανδρέου, η οικία του οποίου έχει
   χαρακτηρισθεί ως χώρος ιστορικής σημασίας από το Υπουργείο Πολιτισμού.
   Μέχρι σήμερα ο δήμος εξυπηρετείται συγκοινωνιακά από το σταθμό του
   ηλεκτρικού της Κηφισιάς, ενώ μελετάται υπόγεια επέκταση του ηλεκτρικού με
   σταθμούς στη "Νέα Ερυθραία", στο "Καστρί","Άνοιξη", "Βαρυμπόμπη" και "Άγιο
   Στέφανο". Αξίζει να σημειωθεί πως αυτή η επέκταση παλαιότερα υπήρχε και
   από εκεί περνούσε το ιστορικό "Θηρίο" που μετέφερε βαγόνια μέχρι και τα
   λατομεία του Διόνυσου, προτού καταργηθεί.

   Πίνακας περιεχομένων

     • 1 Συνοπτική ιστορία
     • 2 Δημογραφικά και Στατιστικά Στοιχεία

          • 2.1 Πληθυσμός κατά φύλο και ομάδες ηλικιών

     • 3 Όμοροι Δήμοι
     • 4 Εξωτερικοί Σύνδεσμοι

[Επεξεργασία] Συνοπτική ιστορία

   Η Νέα Ερυθραία ιδρύθηκε από Έλληνες πρόσφυγες από την περιοχή της
   Ερυθραίας χερσονήσου της Μικράς Ασίας και συγκεκριμένα από τα χωριά Λυθρί,
   Βουρλά , Αλάτσατα, Τσεσμέ, Σιβρισάρι, Καράμπουρνα, Μελί κ.α., οι οποίοι
   κατέφυγαν στην Κηφισιά μετά την Μικρασιατική Καταστροφή του 1922 . Οι
   πρώτες κινήσεις για τη δημιουργία της Νέας Ερυθραίας άρχισαν με την ίδρυση
   του Σωματείου Προσφύγων Κηφισιάς (1923) που είχε ως μέλημα την αστική
   αποκατάσταση. Τα πρώτα οικήματα εμφανίζονται το 1925 όταν το Υπουργείο
   Πρόνοιας απαλλοτριώνει 152 στρέμματα τα οποία μοιράζονται σε 364
   οικογένειες μέλη του Συλλόγου. Ακολουθούν κι άλλες απαλλοτριώσεις περίπου
   900 στρεμμάτων. Έτσι ο δήμος Νέας Ερυθραίας αρχίζει να λειτουργεί κατ’
   αρχήν ως οικισμός του δήμου Αθηναίων το 1925. Το Σεπτέμβριο του 1927
   θεμελιώνεται ο ιερός ναός της Ευαγγελίστριας και το κτίριο του 1ου
   δημοτικού σχολείου. Το 1ο δημοτικό σχολείο συνδέεται άμεσα με την ιστορία
   της Νέας Ερυθραίας και είναι σημείο αναφοράς για όλους τους Ερυθραιώτες.
   Στεγάστηκε σε μια ξύλινη παράγκα, που ήταν δύο αίθουσες και ένα δωμάτιο
   για το δάσκαλο, στο χώρο μπροστά από τον Ιερό Ναό της Ευαγγελίστριας και
   σ΄ αυτό το χώρο λειτούργησε ως το 1931 που η κυβέρνηση Ε. Βενιζέλου με
   υπουργό Παιδείας τον Γ. Παπανδρέου έχτισε το κτίριο που στεγάζεται το
   σημερινό σχολείο. Υπό την ασφυκτική πίεση των βιοτικών αναγκών το 1934 ο
   δήμος Νέας Ερυθραίας κατορθώνει να γίνει Κοινότητα με πρώτο πρόεδρο τον
   Γεώργιο Γεωργιάδη. Το πρώτο κοινοτικό συμβούλιο υπέδειξε το σήμα της
   σφραγίδας της Κοινότητας Νέας Ερυθραίας. Είναι αρχαίο νόμισμα με επιγραφή
   και πρόσωπο της Σίβυλλας της Ερυθραίας . Στην απογραφή του 1928 οι
   κάτοικοι της πόλης είναι 1544 ενώ οι τεράστιες δυσχέρειες σε βασικούς
   τομείς όπως η ύδρευση και η καθαριότητα, δυσκολεύουν στο έπακρο το έργο
   του Κοινοτικού Συμβουλίου. Η οικονομική δραστηριότητα των πρώτων κατοίκων
   της Ν. Ερυθραίας άρχισε με την καλλιέργεια γης με κρασοστάφυλλα κλήματα,
   με την τέχνη και το μεράκι των ανθρώπων της Μ.Ασίας.

   Στις 14-12-37 η Κοινότητα καταργείται και η Κηφισιά εντάσσει την Νέα
   Ερυθραία στα διοικητικά της όρια προκειμένου να γίνει δήμος. Το καθεστώς
   αυτό συντηρείται ως το 1948 που η Ερυθραία αποσπάται από την κυριαρχία της
   Κηφισιάς και ξαναγίνεται Κοινότητα με πρόεδρο τον Δημήτρη Αναγνώστου. Η
   πόλη τότε αριθμεί 4225 κάτοικους (απογραφή 1951). Μετά την απελευθέρωση
   αρχίζει σταδιακά η περίοδος της ανόδου. Υπάρχουν πλέον δρόμοι, φωτισμός,
   καθαριότητα και κυρίως νερό, στοιχεία απαραίτητα όχι μόνο για την καλή
   διαβίωση αλλά και για την ίδια την επιβίωση. Αργότερα η Κοινότητα γίνεται
   Δήμος, οι υπηρεσίες εκσυγχρονίζονται και οι πληγές από το κακό παρελθόν
   επουλώνονται συν τω χρόνω.

   Η προέλευση των πρώτων κατοίκων του δήμου και η μετέπειτα πορεία τους
   συνοδεύονται με αγώνες, τόσο εναντίον των συνεπειών της ιστορικής
   συγκυρίας (1922) όσο και εναντίον σκληρών ιδιωτικών συμφερόντων. Η δύσκολη
   αυτή διαδρομή δεν επέτρεψε στους πρώτους κάτοικους και στους κοινοτικούς
   άρχοντες έως και την εποχή ανασυγκρότησης του λεκανοπέδιου Αττικής
   (1959-1960) να θέσουν την ανάπτυξη της περιοχής σε πιο στέρεες βάσεις.
   Αναμφισβήτητα λοιπόν στις ελλείψεις εκείνης της εποχής οφείλεται ένα
   μεγάλο μέρος των προβλημάτων που αντιμετωπίζει και σήμερα ο δήμος.

   Τα τελευταία χρόνια ο δήμος έχει επιδείξει μια σημαντική δραστηριοποίηση
   με την ανάπτυξη πολιτιστικών, κοινωνικών δραστηριοτήτων και με την
   κατασκευή έργων υποδομής ή κοινής ωφέλειας. Σήμερα , σύμφωνα με το Γενικό
   Πολεοδομικό Σχέδιο ο οικιστικός ιστός του Δήμου Ν. Ερυθραίας συγκροτείται
   από 5 πολεοδομικές ενότητες

     • Περιοχή Συνοικισμού
     • Περιοχή Αναπήρων Πολέμου
     • Περιοχή Καστρί – Πολιτείας
     • Περιοχή Μορτερό
     • Περιοχή Τριγώνου Εθνικής Αντίστασης

   Τα τελευταία χρόνια πυκνοδομείται το Καστρί, η Πολιτεία ενώ το Μορτερό
   δομείται και αναπτύσσεται μετά την ένταξη του στο Σχέδιο Πόλεως.

[Επεξεργασία] Δημογραφικά και Στατιστικά Στοιχεία

   Ο δήμος Ν. Ερυθραίας έχει συνολική έκταση 6500 στρέμματα. Εξ’ αυτών τα
   5000στρ. αποτελούν την νομοθετημένη περιοχή σχεδίου πόλης, ενώ τα υπόλοιπα
   1500στρ. είναι σήμερα εκτός σχεδίου.

   Η λεωφόρος Κηφισίας-Μαραθώνα διασχίζει την Ερυθραία και αποτελεί τον κύριο
   άξονα οδικής προσπέλασης. Από το κέντρο της πόλης διέρχεται η λεωφόρος Ελ.
   Βενιζέλου , σε μήκος 1,5 χλμ. , ενώ στο δυτικό τμήμα του δήμου διέρχεται η
   εθνική οδός Αθηνών-Λαμίας σε μήκος 2 χλμ. περίπου. Μάλιστα είναι από τους
   πρώτους δήμους εκατέρωθεν της εθνικής οδού.

   Η ενότητα των δήμων Κηφισιάς και Νέας Ερυθραίας αρχίζει από τις πλάγιες
   της Πεντέλης και με συνεχείς κατωφέρειες, στην αρχή πιο απότομες και μετά
   ήπιες , καταλήγει στον Κηφισό ποταμό. Η περιοχή τέμνεται από το ρέμα
   Κοκκιναρά – Πύρας, το οποίο διασχίζει ολόκληρο το δήμο Κηφισιάς και
   συγκλίνει δυτικά με το Κηφισό ποταμό. Στον ίδιο ποταμό καταλήγουν επίσης
   μικρότερα ρέματα, είτε απ’ ευθείας, είτε μέσω του ρέματος Κοκκιναρά. Τα
   υψώματα της Πεντέλης καλύπτουν ανατολικά την περιοχή και η Πάρνηθα
   αποτελεί τον βόρειο ορίζοντα της. Νότια και δυτικά ο ορίζοντας προς το
   Λεκανοπέδιο της Αθηνάς είναι ελεύθερος. Στο Καστρί (ανατολικά της λεωφόρου
   Βενιζέλου) το έδαφος είναι λοφώδες, ενώ στο υπόλοιπο μέρος του δήμου -κατά
   βάση- πεδινό.

  [Επεξεργασία] Πληθυσμός κατά φύλο και ομάδες ηλικιών

   ο συνολικός πληθυσμός της Νέας Ερυθραίας το 1991 ανερχόταν σε 12.993
   άτομα, ενώ σύμφωνα με την απογραφή του 2001 ανερχόταν σε 15.439 άτομα,
   δηλ. αύξηση 18,83%. Υπάρχει δηλαδή συνολικά μία αυξητική τάση 18,83%
   ποσοστό τριπλάσιο από το 6,86% της αύξησης του πληθυσμού της χώρας και από
   το αντίστοιχο 6,76% του πληθυσμού της περιφέρειας Αττικής, με αποτέλεσμα
   μια σημαντική δημογραφική αύξηση.

   Σχετικά με την ηλικιακή σύνθεση του πληθυσμού, σύμφωνα με τα στοιχεία του
   2001, 2.252 άτομα ήταν άνω των 65 ετών, δηλ. ποσοστό 14,59% ενώ το 1991
   αντίστοιχα 1.501 άτομα ήταν άνω των 65, δηλ. ποσοστό 11,55%. Το 2001,
   9.805 άτομα βρίσκονταν στις παραγωγικές ηλικιακές ομάδες του πληθυσμού
   (ηλικίες 20-64) δηλ. ποσοστό 63,51%, ενώ το 1991 το αντίστοιχο ποσοστό
   ήταν 62,66%.

   Η αύξηση των δημοτών άνω των 65 ετών το 2001 είναι 50,03%, παρατηρούμε
   δηλαδή τάση γήρανσης του πληθυσμού που σημαίνει ότι ο δήμος θα πρέπει να
   προνοήσει για τη δημιουργία υπηρεσιών φροντίδας και μέριμνας για
   ηλικιωμένους.

   Δημοτικές Επιχειρήσεις και ΝΠΔΔ

   Στο Δήμο Νέας Ερυθραίας λειτουργούν δυο Παιδικοί Σταθμοί. Ο Α΄ στην οδό
   Πανόρμου 3 και ο Β΄ στην οδό Ηλία Βενέζη 8. Η λειτουργία των Παιδικών
   Σταθμών αρχίζει την 1η Σεπτεμβρίου και λήγει την 31η Ιουλίου του επόμενου
   έτους από Δευτέρα έως Παρασκευή. Οι ώρες λειτουργίας είναι από 07.00 π.μ
   έως 04.00 μ.μ. Γίνονται δεκτά παιδιά ηλικίας από 2 ετών έως 2,5 ετών για
   το βρεφικό τμήμα και από 2,5 ετών έως την εγγραφή τους στο Νηπιαγωγείο για
   τα νηπιακά τμήματα. Η υποβολή αιτήσεων εγγραφής γίνεται από 20 Μαΐου έως
   15 Ιουνίου κάθε έτους στα γραφείο του Α΄ Παιδικού Σταθμού Πανόρμου 3. Οι
   Βρεφονηπιακοί Σταθμοί του Δήμου Νέας Ερυθραίας έχουν ως σκοπό: Την
   καθημερινή εκπαίδευση και φροντίδα βρεφών και νηπίων. Την πολύπλευρη και
   σφαιρική νοητική, κοινωνική, συναισθηματική και σωματική τους ανάπτυξη.
   Την ευαισθητοποίηση και ενημέρωση των γονέων σε θέματα αγωγής, ψυχολογίας
   και σχέσεων με τα παιδιά τους. Την στήριξη των εργαζομένων γονέων και την
   βοήθεια για την αντιμετώπιση ενδεχόμενων προβλημάτων τους.

   ΓΡΑΦΕΙΟ ΚΟΙΝΩΝΙΚΗΣ ΑΛΛΗΛΕΓΓΥΗΣ Η κοινωνική υπηρεσία του Δήμου λειτουργεί
   στην διεύθυνση Αθ.Διάκου 31 στον πρώτο όροφο απο τον Φεβρουάριο του 2009
   και απευθύνεται στις ευπαθείς ομάδες του πληθυσμού της περιοχής.

   ΔΡΑΣΕΙΣ ΚΑΙ ΠΡΟΓΡΑΜΜΑΤΑ Πρόγραμμα ‘Μονάδα Κοινωνικής Μέριμνας’.Λειτουργεί
   στο Δήμο απο το 2000 για να εξυπηρετήσει την Τρίτη ηλικία και άτομα με
   ειδικές ανάγκες.Απευθύνεται κυρίως σε μοναχικά άτομα ,άτομα που δεν
   μπορούν να αυτοεξυπηρετηθούν πλήρως ή που χρειάζονται ιδιαίτερη φροντίδα.
   Οι υπηρεσίες που παρέχονται είναι κοινωνική εργασία,νοσηλευτική φροντίδα,
   οικογενειακή βοήθεια φυσιοθεραπεία κατ’οικον. Άμεση παροχή υπηρεσιών σε
   ατομικό και οικογενειακό επίπεδο. Παροχή πληροφοριών στους δημότες για
   κοινωνικοπρονοιακά θέματα. Πραγματοποίηση επισκέψεων κατ’οικον για
   κοινωνική έρευνα και στήριξη. Παραπομπή απο την κοινωνική υπηρεσία σε
   άλλες υπηρεσίες εντός και εκτός του Δήμου ανάλογα με τις ανάγκες των
   δημοτών. Συνεργασία με ιδιωτικούς και κρατικούς κοινωνικούς φορείς και
   φορείς πρόνοιας.Στόχος η ενημέρωση και αναζήτηση πηγών βοήθειας για την
   καλύτερη εξυπηρέτηση των δημοτών. Καταγραφή άπορων δημοτών οι οποίοι
   υποστηρίζονται από την υπηρεσία με είδη διατροφής, δωροεπιταγές κ.ά.
   Δραστηριοποίηση (συγκέντρωση τροφίμων, φαρμάκων) σε έκτακτες ανάγκες π.χ.
   σεισμόπληκτοι, πυρόπληκτοι ,πληθυσμοί που βρίσκονται σε εμπόλεμη
   κατάσταση, με σκοπό την ενίσχυση των πληγέντων πολιτών.

   Στη Νέα Ερυθραία λειτουργεί το Δρυμπέτειο κέντρο Προαγωγής Υγείας, το
   οποίο αποτελεί Ν.Π.Δ.Δ. και συστήθηκε με την υπ' αριθμό 29/96 απόφαση του
   Δημοτικού Συμβουλίου. Σύμφωνα με την παραπάνω απόφαση σκοπός του
   Δρυμπέτειου είναι η εκπόνηση και η εφαρμογή προγραμμάτων υγείας για το
   σύνολο του πληθυσμού του Δήμου και την παροχή δωρεάν πρωτοβάθμιας
   περίθαλψης. Οι δραστηριότητές του είναι περισσότερο η συμβουλευτική και η
   ενημέρωση, παρά η ιατροφαρμακευτική αγωγή.

   Το Πνευματικό Κέντρο Νέας Ερυθραίας διαμέσου των δραστηριοτήτων που
   αναπτύσσει έχει κάνει αισθητή την παρουσία του στην πολιτιστική ζωή του
   τόπου.Ο χώρος της Βίλλας Κώνστα εδώ και χρόνια στεγάζει τις πνευματικές
   και καλλιτεχνικές ανησυχίες των κατοίκων της Νέας Ερυθραίας. Στο πέτρινο
   αναπαλαιωμένο κτήριο έχει διαμορφωθεί ένας χώρος δημιουργίας, όπου μικροί
   και μεγάλοι έχουν την δυνατότητα έκφρασης μάθησης και ψυχαγωγίας.

   Ο Αθλητικός Οργανισμός του Δήμου Νέας Ερυθραίας δραστηριοποιείται σε
   αθλητικές διοργανώσεις εκτός του στίβου, διαθέτει γήπεδο ποδοσφαίρου και
   κλειστό γυμναστήριο και πλαισιώνεται από τοπικούς αθλητικούς συλλόγους
   όπως: Τον Πανερυθραϊκό Αθλητικό Σύλλογο ο οποίος διαθέτει τμήματα
   ποδοσφαίρου, μπάσκετ, βόλεϊ και ποδηλασίας. Τον Αθλητικό Όμιλο Νέων
   Νεανίδων "Αμαζόνες" με τμήματα για κορίτσια στα αθλήματα μπάσκετ, βόλεϊ,
   κολύμβησης και ενόργανης γυμναστικής. Τον Αθλητικό Σύλλογο "ΑΜΕΣ" ο οποίος
   διαθέτει τμήματα κολύμβησης και μη διαδεδομένων αθλημάτων. Στο δήμο
   υπάρχει γήπεδο ποδοσφαίρου, επιπέδου Β Εθνικής, το οποίο ανακαινίστηκε
   πριν τους Ολυμπιακούς αγώνες. Κάτω από τις κερκίδες υπάρχει γήπεδο 5x5 και
   γήπεδο βόλεϊ – μπάσκετ, με χρήση κυρίως για προπονήσεις. Επίσης υπάρχει
   κλειστό γήπεδο 300 θέσεων, όπου γίνονται και αγώνες Α Εθνικής βόλεϊ, αφού
   έπαιζε και η ομάδα της Νέας Ερυθραίας σε αυτή την κατηγορία και άλλα
   μικρότερα γήπεδα σε άλλες περιοχές. Επίσης λειτουργεί το ΣΠΙΤΙ ΤΟΥ
   ΑΘΛΗΤΙΣΜΟΥ στο Μορτερό, οδός Σπ. Λούη & Αν. Πίττα

   Η Δημοτική Επιχείρηση Ανάπτυξης Νέας Ερυθραίας (Δ.Ε.Α.Ν.Ε.) είναι αμιγής
   Δημοτική Επιχείρηση. Ιδρύθηκε με την 241/95 απόφαση του Δημοτικού
   Συμβουλίου και η συστατική της πράξη δημοσιεύτηκε στο ΦΕΚ 175/19-3-96 όπως
   αυτό τροποποιήθηκε με τις δημοσιεύσεις στα ΦΕΚ 172/17-02-2000 και
   974/13-07-2005. Είναι Νομικό Πρόσωπο Ιδιωτικού Δικαίου και λειτουργεί
   σύμφωνα με τους κανόνες της ιδιωτικής οικονομίας. Το κεφάλαιο της
   επιχείρησης ανέρχεται σε 245.000,00 ευρώ. Η επιχείρηση διοικείται από
   ενδεκαμελές διοικητικό συμβούλιο.

[Επεξεργασία] Όμοροι Δήμοι

               ┌─────────────┬─────────────────────┬────────────┐
               │             │ Βόρεια: Βαρυμπόμπη  │            │
               │             │     Αχαρνών και     │            │
               │             │      Κρυονέρι       │            │
               ├─────────────┼─────────────────────┼────────────┤
               │ Δυτικά: Νέα │    Νέα Ερυθραία     │ Ανατολικά: │
               │   Κηφισιά   │                     │  Πεντέλη   │
               ├─────────────┼─────────────────────┼────────────┤
               │             │   Νότια: Κηφισιά    │            │
               ├─────────────┼─────────────────────┘            │
               └─────────────┴──────────────────────────────────┘

[Επεξεργασία] Εξωτερικοί Σύνδεσμοι

     • Ιστοσελίδα: Νέα Ερυθραία
     • Ιστοσελίδα: 1ο Σύστημα Προσκόπων Νέας Ερυθραίας
     • Ιστοσελίδα: Οδηγός της Πόλης της Νέας Ερυθραίας

   π • σ • ε
                               Περιφέρεια Αττικής
                       Αθήνα · Αγία Βαρβάρα · Αγία Παρασκευή · Άγιοι
                       Ανάργυροι · Άγιος Δημήτριος · Αιγάλεω · Άλιμος ·
                       Αργυρούπολη · Βριλήσσια · Βύρωνας · Γαλάτσι ·
                       Γλυφάδα · Δάφνη · Εκάλη · Ελληνικό · Ζωγράφου ·
                       Ηλιούπολη · Ηράκλειο · Ίλιον · Καισαριανή · Καλλιθέα ·
   Νομαρχία Αθηνών     Καματερό · Κηφισιά · Λυκόβρυση · Μαρούσι · Μελίσσια ·
                       Μεταμόρφωση · Μοσχάτο · Νέα Ερυθραία · Νέα Ιωνία · Νέα
                       Πεντέλη · Νέα Σμύρνη · Νέα Φιλαδέλφεια · Νέα
                       Χαλκηδόνα · Νέο Ψυχικό · Παλαιό Φάληρο · Παπάγου ·
                       Πεντέλη · Περιστέρι · Πετρούπολη · Πεύκη · Ταύρος ·
                       Υμηττός · Φιλοθέη · Χαϊδάρι · Χαλάνδρι · Χολαργός ·
                       Ψυχικό
                       Πειραιάς · Αγκίστρι · Αίγινα · Αμπελάκια ·
   Νομαρχία Πειραιώς   Αντικύθηρα · Άγιος Ιωάννης Ρέντης · Δραπετσώνα ·
                       Κερατσίνι · Κορυδαλλός · Κύθηρα · Μέθανα · Νίκαια ·
                       Πέραμα · Πόρος · Σαλαμίνα · Σπέτσες · Τροιζήνα · Ύδρα
                       Άγιος Κωνσταντίνος · Άγιος Στέφανος · Ανάβυσσος ·
                       Ανθούσα · Άνοιξη · Αρτέμιδα · Αυλώνας · Αφίδνες ·
                       Αχαρνές · Βάρη · Βαρνάβας · Βούλα · Βουλιαγμένη ·
                       Γέρακας · Γλυκά Νερά · Γραμματικό · Διόνυσος ·
   Νομαρχία Ανατολικής Δροσιά · Θρακομακεδόνες · Κάλαμος · Καλύβια Θορικού ·
   Αττικής             Καπανδρίτι · Κερατέα · Κουβαράς · Κρυονέρι · Κορωπί ·
                       Λαύριο · Μαλακάσα · Μαραθώνας · Μαρκόπουλο Μεσογαίας ·
                       Μαρκόπουλο Ωρωπού · Νέα Μάκρη · Νέα Παλάτια ·
                       Παιανία · Παλαιά Φώκαια · Παλλήνη · Πικέρμι ·
                       Πολυδένδρι · Ραφήνα · Ροδόπολη · Σαρωνίδα · Σκάλα
                       Ωρωπού · Σπάτα · Σταμάτα · Συκάμινο · Ωρωπός
   Νομαρχία Δυτικής    Ελευσίνα · Άνω Λιόσια · Ασπρόπυργος · Βίλια ·
   Αττικής             Ερυθρές · Ζεφύρι · Μαγούλα · Μάνδρα · Μέγαρα · Νέα
                       Πέραμος · Οινόη · Φυλή

   Ανακτήθηκε από
   "http://el.wikipedia.org/wiki/%CE%9D%CE%AD%CE%B1_%CE%95%CF%81%CF%85%CE%B8%CF%81%CE%B1%CE%AF%CE%B1"
   Κατηγορίες: Δήμοι της Περιφέρειας Αττικής | Βόρεια Προάστια Αθηνών

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Deutsch
     • English
     • Italiano
     • ‪Norsk (nynorsk)‬
     • Polski
     • Română
     • Українська

     • Τελευταία τροποποίηση 02:27, 15 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
