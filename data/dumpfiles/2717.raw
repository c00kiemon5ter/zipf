   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Χρήστος Λαδάς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Χρήστος Λαδάς ήταν Έλληνας νομικός και
   πολιτικός ο οποίος εκτελέστηκε το 1948 από
   την ΟΠΛΑ.

   Πίνακας περιεχομένων

     * 1 Βιογραφικό
     * 2 Η εκτέλεσή του
     * 3 Η παρουσίαση της δολοφονίας από τον
       τύπο και η στάση του ΔΣΕ
     * 4 Η δίκη των συλληφθέντων
     * 5 Οι συνέπειες της εκτέλεσης
     * 6 Πηγές
     * 7 Εξωτερικός σύνδεσμος

[Επεξεργασία] Βιογραφικό

   Γεννήθηκε στην Αθήνα το 1891 και σπούδασε
   στην Νομική σχολή Αθηνών. Διορίστηκε
   δικηγόρος παρά τω Πρωτοδικείω Αθηνών το
   1912 και επτά χρόνια αργότερα έγινε
   δικηγόρος παρά τω Αρείω Πάγω. Εξελέγη
   βουλευτής με το κόμμα των Φιλελευθέρων
   το 1926, το 1928, το 1932 και το 1936. Διετέλεσε
   υφυπουργός Συγκοινωνιών από το 1930 έως το
   1932 στην κυβέρνηση του Ελευθέριου
   Βενιζέλου. Εξελέγη ξανά βουλευτής το 1946
   και τον επόμενο χρόνο ανέλαβε το
   υπουργείο δικαιοσύνης στην κυβέρνηση
   συνασπισμού υπό τον Θεμιστοκλή Σοφούλη.

   Ο Χρήστος Λαδάς, στη δίκη της ηγεσίας του
   ΚΚΕ για εσχάτη προδοσία για τη θέση του
   στο Μακεδονικό, ήταν βασικός συνήγορος
   υπεράσπισης. 22 χρόνια αργότερα, ως
   υπουργός δικαιοσύνης πλέον, έγινε
   βασικός διώκτης του ΚΚΕ. Συνυπέγραψε το
   ΛΖ' Ψήφισμα που προέβλεπε μαζική στέρηση
   της ελληνικής ιθαγένειας και εισηγήθηκε
   τον νόμο 509/27. 12 «περί μέτρων ασφαλείας
   του κράτους, του πολιτεύματος, του
   κοινωνικού καθεστώτος και προστασίας
   των ελευθεριών των πολιτών». Και κυρίως
   υπέγραψε ως υπουργός Δικαιοσύνης τις
   εκτελέσεις χιλιάδων κομμουνιστών. Γι'
   αυτούς τους λόγους φαίνεται ότι
   αποφασίστηκε η εκτέλεση του Χρήστου
   Λαδά η οποία έγινε την πρώτη Μαΐου του 1948
   από τον Ευστάθιο Μουτσογιάννη που ήταν
   μέλος της ΟΠΛΑ.

[Επεξεργασία] Η εκτέλεσή του

   Την πρώτη Μαΐου του 1948, Μεγάλο Σάββατο,
   στις εννιά το πρωί, ο Χρήστος Λαδάς πήγε
   στην εκκλησία του Αγ. Γεωργίου στην
   πλατεία Καρύτση στο κέντρο της Αθήνας.
   Ένα τέταρτο μετά βγήκε από την εκκλησία
   και μόλις μπήκε στο υπηρεσιακό
   αυτοκίνητο τον πλησίασε ο 22χρονος
   Ευστάθιος Μουτσογιάννης, που φορούσε
   στολή σμηνία και έριξε μέσα στο
   αυτοκίνητο μια χειροβομβίδα με
   αποτέλεσμα ο Λαδάς να τραυματιστεί
   βαριά στην αριστερή και στη δεξιά
   νεφρική χώρα και στο τριχωτό της
   κεφαλής. Μεταφέρθηκε στον Ερυθρό Σταυρό
   με ταξί και παρά τις προσπάθειες των
   γιατρών εξέπνευσε στις 10.20 το βράδυ. Ο
   Μουτσογιάννης συνελήφθη λίγο μετά τη
   δολοφονία του Λαδά, τραυματισμένος στο
   θώρακα και στο μηρό, και αφού
   προηγουμένως είχε ρίξει δύο
   χειροβομβίδες στους αστυνομικούς που
   τον καταδίωκαν, προκαλώντας το θάνατο
   του αστυφύλακα Αθανάσιου Πινακούλια.

[Επεξεργασία] Η παρουσίαση της δολοφονίας
από τον τύπο και η στάση του ΔΣΕ

         Στυγερά απόπειρα δολοφονίας του
     υπουργού Δικαιοσύνης, το θύμα
     ετραυματίσθη σοβαρώς και ευρίσκεται
     εις κομματώδη κατάστασιν, ο δράστης
     τραυματισθείς συνελήφθη, είναι παλιός
     κομμουνιστής

   ανέφερε στο πρωτοσέλιδο με το οποίο
   κυκλοφόρησε την ίδια μέρα το Βήμα. Η
   Καθημερινή σημείωνε:

         Μια νέα αιματηρά εκδήλωσις του
     συνωμοτικού κομμουνισμού, η χθεσινή
     άγρια απόπειρα δολοφονίας του Χρήστου
     Λαδά υπό μέλους της ΟΠΛΑ-Οργάνωση
     Προστασίας Λαΐκών
     Αγωνιστών-εκτελούντος εντολάς του ΚΚΕ


   . Σύμφωνα δε με το δελτίο αριθμός 5 του
   Μηνιαίου Στρατιωτικού-Πολιτικού
   Οργάνου του Γενικού Αρχηγείου του ΔΣΕ:

         1η Μαΐου 1948-Ο ελεύθερος σκοπευτής
     Στάθης Μουτσογιάννης σκότωσε με
     χειροβομβίδα το δολοφόνο υπουργό της
     Δικαιοσύνης στη μοναρχοφασιστική
     κυβέρνηση της Αθήνας, Χρήστο Λαδά

[Επεξεργασία] Η δίκη των συλληφθέντων

   Στις 17 Ιουνίου του 1948 ξεκίνησε η δίκη του
   Μουτσογιάννη και άλλων 8 συλληφθέντων
   για τη δολοφονία Λαδά. Η διαδικασία ήταν
   συνοπτική και στις 21 Ιουνίου βγήκε η
   απόφαση σύμφωνα με την οποία
   καταδικάστηκαν σε θάνατο 8 από τους
   κατηγορούμενους μεταξύ των οποίων και ο
   Μουτσογιάννης. Οι έξι από αυτούς
   εκτελέστηκαν στο Γουδί στις 25 Ιουνίου,
   ενώ η ποινή του Μουτσογιάννη και του
   άμεσου συνεργού του, Διονυσίου
   Καμπανίδη μετατράπηκε σε ισόβια δεσμά
   γιατί σύμφωνα με τον αστυνομικό
   διευθυντή Ν. Αρχιμανδρίτη «και οι δύο
   προέβησαν εις ομολογίας και κατά τη
   διάρκεια της δίκης εξέφρασαν την
   ειλικρινή μεταμέλειά τους για το
   έγκλημα, κατέκριναν την αντεθνική και
   εγκληματική πολιτική του ΚΚΕ και
   γενικώς έδωσαν σαφή δείγματα ότι
   έπαυσαν να πιστεύουν εις τα
   κομμουνιστικά κηρύγματα». Ο
   Μουτσογιάννης αποφυλακίστηκε το 1964

[Επεξεργασία] Οι συνέπειες της εκτέλεσης

   Λίγες ώρες μετά την επίθεση κατά του
   Χρήστου Λαδά η κυβέρνηση κήρυξε
   στρατιωτικό νόμο. Το διάταγμα
   δημοσιεύθηκε σε έκτακτο φύλλο της
   Εφημερίδας της Κυβερνήσεως στο οποίο
   μεταξύ άλλων οριζόταν η απαγόρευση «της
   καθ' οιονδήποτε τρόπον δημοσιεύσεως,
   ανακοινώσεως ή διαδόσεως πληροφοριών ή
   ειδήσεων δυναμένων να εμβάλουν εις
   ανησυχίαν τους πολίτας». Στις 4 Μαΐου του
   1948 απαγορεύτηκε η διανυκτέρευση παντός
   ατόμου εκτός της κατοικίας του και την
   ίδια μέρα τουφεκίστηκαν 24 άτομα στην
   Αθήνα και 130 στην επαρχία ως εκδίκηση για
   τη δολοφονία Λαδά.

[Επεξεργασία] Πηγές

   Το άρθρο βασίστηκε στο ένθετο της
   εφημερίδας Ελευθεροτυπία Ε/Ιστορικά
   (Πολιτικές δολοφονίες-μέρος δεύτερο) 15
   Ιανουαρίου 2004

[Επεξεργασία] Εξωτερικός σύνδεσμος

     * Χελιδόνης, Στέφανος (συνέντευξη) (3
       Νοεμβρίου 2007). "«Πώς σκότωσα τον Χρήστο
       Λαδά», Εξι δεκαετίες μετά την πράξη, ο
       Ε. Μουτσογιάννης, τότε μέλος της ΟΠΛΑ,
       που δολοφόνησε τον υπ. Δικαιοσύνης,
       μιλάει στην «Κ» για την επίθεση".
       Ιστοσελίδα Εφημερίδας «Η Καθημερινή».
       http://news.kathimerini.gr/4dcgi/_w_articles_ell_1_03/11/2007_247526.
       Ανακτήθηκε την 20 Μαρτίου 2010.

                       Στοιχεία προσώπου
   ΟΝΟΜΑ                    Λαδάς Χρήστος
   ΑΛΛΑ ΟΝΟΜΑΤΑ       Χρήστος Λαδάς
                                 Έλληνας νομικός και
   ΜΙΚΡΗ ΠΕΡΙΓΡΑΦΗ πολιτικός, διετέλεσε
                                 βουλευτής και υπουργός
   ΗΜΕΡΟΜΗΝΙΑ
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1891
   ΤΟΠΟΣ ΓΕΝΝΗΣΗΣ   Αθήνα, Ελλάδα
   ΗΜΕΡΟΜΗΝΙΑ          1 Μαΐου
   ΘΑΝΑΤΟΥ
   ΕΤΟΣ ΘΑΝΑΤΟΥ       1948
   ΤΟΠΟΣ ΘΑΝΑΤΟΥ     Αθήνα, Ελλάδα

   Ανακτήθηκε από
   "http://el.wikipedia.org/wiki/%CE%A7%CF%81%CE%AE%CF%83%CF%84%CE%BF%CF%82_%CE%9B%CE%B1%CE%B4%CE%AC%CF%82"
   Κατηγορίες: Έλληνες βουλευτές |
   Βουλευτές εκλεγμένοι με το κόμμα των
   Φιλελευθέρων | Έλληνες υπουργοί
   Δικαιοσύνης | Έλληνες υφυπουργοί
   Συγκοινωνιών | Αθηναίοι | Γεννήσεις το 1891
   | Θάνατοι το 1948

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 14:23, 20 Μαρτίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
