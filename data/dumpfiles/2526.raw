   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Μαντόνα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                     Αυτό το άρθρο χρειάζεται
                     επιμέλεια ώστε να
                     ανταποκρίνεται σε υψηλότερες
                     προδιαγραφές ορθογραφικής και
                     συντακτικής ποιότητας ή
                     μορφοποίησης.

                     Πολλές φορές τα κείμενα στα
                     οποία βρίσκεται αυτό το
                     πρότυπο, παραβιάζουν
                     πνευματικά δικαιώματα. Κάντε
   Ambox rewrite.svg ένα σχετικό έλεγχο πριν
                     ξεκινήσετε την επιμέλεια, αφού
                     είναι πιθανό να διαγραφεί. (τι
                     σημαίνει αυτό;)
                     Μετά την επιμέλεια του άρθρου,
                     είστε ελεύθεροι να διαγράψετε
                     αυτή την επισήμανση. Για
                     περαιτέρω βοήθεια, δείτε τα
                     άρθρα Πώς να επεξεργαστείτε
                     μια σελίδα και
                     Βικιπαίδεια:Οδηγός
                     μορφοποίησης άρθρων.

                            Μαντόνα (Madonna)
   Madonna by David Shankbone.jpg
   Η Μαντόνα το 2008
                                   Μαντόνα Λουίζ Βερόνικα
   Πραγματικό όνομα Τσικόνι (Madonna Louise Veronica
                                   Ciccone)
                                   16 Αυγούστου 1958 (1958-08-16)
           Γέννηση          (52 ετών) Μπέι Σίτι,
                                   Μίσιγκαν, ΗΠΑ Country flag
       Είδος Τέχνης     Τραγούδι, χορός,
                                   λογοτεχνία, κιν/φος
      Καλλιτεχνικά     Ποπ (Dance-Pop), Ροκ,
           ρεύματα          Ελεκτρόνικα, Synthpop


   Η Madonna Louise Ciccone (16 Αυγούστου, 1958) είναι μία
   Αμερικανίδα τραγουδίστρια, στιχουργός,
   μουσικός, παραγωγός, χορεύτρια, ηθοποιός
   και συγγραφέας. Συνήθως αναφέρεται ως η
   "Βασίλισσα της Ποπ", "Madge (Ματζ)", "Material Girl ".
   Είναι γνωστή για τα πρωτοπωριακά
   μουσικά της video, καθώς και την χρήση
   πολιτικών, θρησκευτικών και σεξουαλικών
   συμβόλων στην δουλειά της.

   Το 2000, το βιβλίο των Ρεκόρ Γκίνες
   αναγνώρισε τη Madonna ως την πιο
   επιτυχημένη τραγουδίστρια όλων των
   εποχών, με πωλήσεις περίπου 130
   εκατομμυρίων δίσκων και 50 εκατομμυρίων
   singles. Mε πωλήσεις που ανέρχονται σε πάνω
   απο 200 εκατομμύρια δίσκους παγκοσμίως, η
   Μαντόνα είναι η πιο ακριβοπληρωμένη
   τραγουδίστρια όλων των εποχών, σύμφωνα
   με το βιβλίο των Ρεκόρ Γκίνες το 2007,
   καθώς και το Billboard Magazine". Το περιοδικό Forbes
   έχει υπολογίσει την περιουσία της κοντά
   στα $325 εκατομμύρια. Επιπλέον η Μαντόνα
   είναι κάτοχος του ρεκόρ των μεγαλύτερων
   εισπράξεων περιοδείας (Confessions Tour) από
   γυναίκα καλλιτέχνη, με κέρδη πάνω απο $200
   εκατομμύρια.

   Μετά την Confessions Tour (2006), ακολούθησε η Sticky &
   Sweet Tour (2008-2009) η οποία έσπασε το
   προηγούμενο ρεκορ, κάνοντας την Sticky & Sweet
   Tour την πιο κερδοφόρα περιοδεία απο σόλο
   καλλιτέχνη (άνδρα και γυναίκα) αφού τα
   κέρδη ξεπέρασαν τα $407.713.266 , με τους
   θεατές να φτάνουν τους 3.545.899 σε 85
   σταθμούς σε όλον τον κόσμο.

   Πίνακας περιεχομένων

     * 1 Πρώτα χρόνια
     * 2 Επαγγελματική Καριέρα

          * 2.1 1980-1985
          * 2.2 1986-1991
          * 2.3 1992-1997
          * 2.4 1998-2002
          * 2.5 2003-2008

     * 3 Άλμπουμ

          * 3.1 Στούντιο Άλμπουμ
          * 3.2 Soundtrack Albums
          * 3.3 Ανθολογίες
          * 3.4 Live Albums
          * 3.5 Ρεμίξ Άλμπουμ

     * 4 Singles

          * 4.1 1980s

               * 4.1.1 Madonna
               * 4.1.2 Like a Virgin
               * 4.1.3 Vision Quest
               * 4.1.4 True Blue
               * 4.1.5 Who's That Girl
               * 4.1.6 You Can Dance
               * 4.1.7 Like a Prayer

          * 4.2 1990s

               * 4.2.1 Like a Prayer
               * 4.2.2 I'm Breathless
               * 4.2.3 The Immaculate Collection
               * 4.2.4 Barcelona Gold
               * 4.2.5 Erotica
               * 4.2.6 With Honors
               * 4.2.7 Bedtime Stories
               * 4.2.8 Something to Remember
               * 4.2.9 Evita
               * 4.2.10 Ray of Light
               * 4.2.11 Austin Powers: The Spy Who Sagged Me

          * 4.3 2000s

               * 4.3.1 The Next Best Thing
               * 4.3.2 Music
               * 4.3.3 American Life
               * 4.3.4 Confessions on a Dance Floor
               * 4.3.5 Live Earth
               * 4.3.6 Hard Candy
               * 4.3.7 Celebration

     * 5 Περιοδείες
     * 6 Πηγές

[Επεξεργασία] Πρώτα χρόνια

   Η Madonna Ciccone γεννήθηκε στο Μπέι Σίτι του
   Michigan. Είναι το τρίτο ανάμεσα στα έξι
   παιδιά του Silvio "Tony" P.Ciccone και της Madonna Louise
   Fortin. Μεγάλωσε με καθολικές αρχές στα
   προάστια του Ντιτρόιτ. Η μητέρα της
   πέθανε από καρκίνο του μαστού στην
   ηλικία των τριάντα ετών (1 Δεκεμβρίου 1963)
   και αυτό, όπως λέει η ίδια, σημάδεψε
   ανεπανόρθωτα τη ζωή της. Ο πατέρας της
   αργότερα παντρεύτηκε την οικονόμο του
   σπιτιού, την Joan Gustafson και μαζί απέκτησαν
   δύο παιδιά.

   Η Μαντόνα έπεισε τον πατέρα της να την
   αφήσει να παρακολουθήσει μαθήματα
   μπαλέτου. Με τον τότε δάσκαλο της
   Κρίστοφερ Φλιν (Christopher Flynn) επισκέπτονταν
   Gay Bars. Φοίτησε στο Λύκειο του Ρότσεστερ
   Άνταμς (Rochester Adams High School) όπου ήταν από τις
   καλύτερες μαθήτριες, καθώς και μέλος της
   ομάδας μαζορέτων.

   Το 1976 , μόλις αποφοίτησε από το σχολείο,
   έλαβε μία υποτροφία για σπουδές χορού
   στο πανεπιστήμιο του Μίσιγκαν. Ένα χρόνο
   αργότερα εγκατέλειψε το κολέγιο και
   πήγε στη Νέα Υόρκη, για να κάνει καριέρα
   ως χορεύτρια. Η ίδια έχει πει:

   “ Όταν πήγα στην Νέα Υόρκη, ήταν η πρώτη
   φορά που ανέβαινα σε αεροπλάνο, η πρώτη
   φορά που έπαιρνα ταξί, η πρώτη φορά για
   όλα. Και ήρθα με 35 δολάρια στο πορτοφόλι
   μου. Είναι το πιο γενναίο πράγμα που
   έκανα στη ζωή μου ”

   Είχε πολύ λίγα χρήματα, και για λίγο
   καιρό ζούσε στην εξαθλίωση, κάνοντας
   χαμηλόμισθες δουλειές,
   συμπεριλαμβανομένης και μιας θέσης στα
   Ντάνκιν Ντόνατς (Dunkin' Donuts). Διδάχτηκε
   χορό από απο την Μάρθα Γκράχαμ (Martha Graham)
   και την Περλ Λάνγκ (Pearl Lang).

   Κατά την διάρκεια της περιοδείας του
   Γάλλου καλλιτέχνη Πάτρικ Χερνάντεζ (Patrick
   Hernandez) το 1979, στην οποία συμμετείχε,
   γνωρίσε και ερωτεύτηκε τον μουσικό Νταν
   Γκίλροϊ (Dan Gilroy), με τον οποίο αργόετρα
   δημιούργησαν το ροκ συγκρότημα "Breakfast
   Club". Σε αυτό εκτός απο φωνητικά, έπαιζε
   κιθάρα και ντραμς, πριν να δημιουργήσει
   το συγκρότημα Emmy το 1980 όπου ο ντράμερ
   Στίβεν Μπρέϊ (Stephen Bray) ήταν και πρώην
   φίλος της. Εκείνη και ο Μπρέϊ έγραψαν και
   παρήγαγαν μουσικά κομμάτια που τράβηξαν
   την τοπική προσοχή των κλαμπ της Νέας
   Υόρκης. Ο DJ και παραγωγός Μαρκ Κέϊμινς
   (Mark Kamins) εντυπωσιάστηκε απο τα ντέμο που
   είχε ηχογραφήσει, έτσι τα έδειξε στον
   ιδιοκτήτη της εταιρίας Σάϊρ Ρέκορντς (Sire
   Records), τον Σέϊμουρ Στέϊν (Seymour Stein.)

[Επεξεργασία] Επαγγελματική Καριέρα

  [Επεξεργασία] 1980-1985

   Το 1982 υπέγραψε συμβόλαιο με τη Sire Records
   (μια καινούργια εταιρία που άνηκε στην
   Warner Bors Records) στις ΗΠΑ, που της απέφερε $5,000
   για κάθε τραγούδι. Η πρώτη της
   κυκλοφορία (24 Απριλίου 1982) το σινγκλ
   "Everybody", του οποίου τους στίχους έγραψε η
   ίδια ενώ την παραγωγή έκανε ο Mark Kamins,
   έγινε χιτ στο Billboard Hot Dance/Club Chart αλλά δεν
   κατάφερε να έχει απήχηση στο Billbοard Hot 100.
   Παίχτηκε επίσης πολύ στους R&Β
   ραδιοφωνικούς σταθμούς των Ηνωμένων
   Πολιτειών, οδηγώντας πολλούς να
   υποθέσουν ότι η Μαντόνα ήταν έγχρωμη
   τραγουδίστρια. Το διπλό 12" σινγκλ
   βινύλιο που ακολούθησε το 1983, με τα
   τραγούδια Burning Up και Physical Attraction, έγινε
   μεγάλη επιτυχία στα Χορευτικά τσαρτς.
   Αποτέλεσμα ήταν να πεισθούν τα
   διοικητικά στελέχη της Sire Records να
   χρηματοδοτήσουν ένα άλμπουμ.

   Το ντεμπούτο της έγινε με το άλμπουμ Madonna
   (1983), που ήταν μια συλλογή από χορευτικά
   τραγούδια , που αρχικά η παραγωγή του
   ξεκίνησε από τον Ρέτζι Λούκας (Reggie Lucas).
   Ωστόσο όμως, κατά την διάρκεια της
   συνεργασίας τους κατάλαβαν ότι δεν
   μπορούσαν να δουλέψουν αποτελεσματικά
   μαζί. Έτσι, ύστερα από την αρχική του
   παραγωγή, η Μαντόνα πήγε το άλμπουμ στο
   τότε φίλο της Τζον Μπένιτεζ (John Benitez) ο
   οποίος εκτός από τα ρεμίξ, ξανά σχεδίασε
   το άλμπουμ. Έφτασε στο νούμερο οκτώ στα
   Album Charts των Ηνωμένων Πολιτειών, ενώ
   περιείχε 3 επιτυχημένα 100 καυτά σίνγκλς,
   τα "Holiday", "Bordeline" και "Lucky Star". Τότε, ο δίσκος
   πούλησε τρια εκατομμύρια, με το ένα απο
   αυτά στις Ηνωμένες Πολιτείες. Από τότε
   έχει φτάσει περίπου τα δεκατρία
   εκατομμύρια σε πωλήσεις παγκοσμίως.

   Καθώς η φήμη της Μαντόνα μεγάλωνε,
   χιλιάδες έφηβα κορίτσια άρχισαν να
   επηρεάζονται από την μόδα που προμόταρε
   διαμέσου φωτογραφήσεων, μουσικών βίντεο
   και ζωντανών εμφανίσεων. Το ξεχωριστό
   αυτό στυλ, που συμπεριελάμβανε μπλούζες
   από δαντέλα, φούστες πάνω από Κάπρι
   παντελόνια, μακριές κάλτσες, κοσμήματα
   με τον χριστιανικό σταυρό και
   αποχρωματισμένα μαλλιά, έγινε το θηλυκό
   fashion trend των 80's.

   Ο επόμενος δίσκος της, Like a Virgin (1984), ήταν
   μια διεθνής επιτυχία και έγινε ο πρώτος
   της δίσκος που έφτασε νούμερο ένα στο
   άλμμπουν τσαρτ των Ηνωμένων Πολιτειών. Η
   επιτυχία του ομότιτλου τραγουδιού, που
   έγινε νούμερο 1 στις ΗΠΑ (με διαμονή έξι
   εβδομάδων στην κορυφή του Billboard Hot 100 Singles
   Chart! μαζί με τα εξίσου επιτυχημένα singles
   Material Girl (που έφτασε #2 στις ΗΠΑ, χάνοντας
   την πρωτιά απο το "We Are The World"), Angel και Dress
   You Up, οδήγησε το άλμπουμ να πουλήσει 12
   εκατομμύρια παγκοσμίως, και ως σήμερα
   έχει φτάσει τα 24. Η εμφάνιση της στα
   Μουσικά βραβεία MTV, όπου τραγουδούσε το
   Like A Virgin πάνω σε μια γαμήλια τούρτα
   φορώντας ένα συνδυασμό κορσάζ/νυφικού,
   δαντελένιες μακριές κάλτσες, ζαρτιέρες
   και το τότε σήμα κατατεθέν της, την ζώνη
   "Boy Toy" (σε ελεύθερη μετάφραση "Παιχνίδι
   Για Αγόρια"), ήταν η πρώτη από τις πολλές
   εμφανίσεις της που βοήθησε να μεγαλώσει
   το fun club της, παρόλο που ενόχλησε
   κάποιους κριτικούς, οι οποίοι πίστευαν
   πως η προκλητικότητα της προσπαθούσε να
   κρύψει το γεγονός ότι δεν είχε ταλέντο.

   Το 1985, η Μαντόνα έκανε την πρώτη της
   εμφάνιση σε mainstream ταινία, το "Vision Quest",
   όπου είχε ένα μικρό ρόλο ως
   τραγουδίστρια σε ένα κλαμπ. Το soundtrack της
   ταινίας περιείχε το δεύτερο νούμερο 1
   ποπ χιτ της, την μπαλάντα "Crazy For You", η
   οποία μάλιστα προτάθηκε για "Γκράμι",
   καθώς και το Gambler, που είχε μεγάλη
   επιτυχία στην Μεγάλη Βρετανία. Αργότερα
   εκείνο το χρόνο

   Η Μαντόνα ξεκίνησε την περιοδεία της
   στις ΗΠΑ (The Virgin Tour) το 1985, με βοηθητικό
   συγκρότημα τους Beastie Boys.

  [Επεξεργασία] 1986-1991

   Ο δίσκος True Blue (1986) παρουσίασε μία εικόνα
   περισσότερο ώριμη μουσικά και
   θεματολογικά, προτρέποντας το περιοδικό
   Rolling Stone να δηλώσει, "τραγουδώντας
   καλύτερα από ποτέ, η Μαντόνα προβάλλει
   την αξίωση της ως η ποπ ποιήτρια της
   μικρομεσαίας Αμερικής". Ο δίσκος
   συμπεριλάμβανε την εκφραστική μπαλάντα
   "Live to tell", που έγραψε για την ταινία At Close
   Range, όπου πρωταγωνιστούσε ο τότε σύζυγος
   της Σον Πεν. Στο δίσκο συνεργάστηκε με το
   συνθέτη Πάτρικ Λέοναρντ, που αργότερα θα
   γινόταν μακροχρόνιος συνεργάτης και
   φίλος της. Το True Blue έφτασε στο #1 σε
   τριάντα χώρες, με 26 εκατομμύρια
   πωλήσεις.

   Το 1987, η Μαντόνα πρωταγωνίστησε στην
   ταινία Who’s that girl και το ομότιτλο
   τραγούδι έγινε το έκτο #1 στις ΗΠΑ. Την
   ίδια χρονιά ξεκίνησε την επιτυχημένη
   Who’s that girl περιοδεία, όπου σημειώθηκε η
   πρώτη διαμάχη με το Βατικανό, όταν ο
   Πάπας προέτρεψε τους θαυμαστές της να
   μην παρακολουθήσουν τις συναυλίες της
   στην Ιταλία. Εκείνο το χρόνο η Μαντόνα
   κυκλοφόρησε ένα remixed άλμπουμ (You can dance).

   Έως την κυκλοφορία του επόμενου της
   δίσκου, η Μαντόνα θεωρούνταν ήδη μια από
   τις μεγαλύτερες παγκόσμιες σταρ. Το
   όνομα του ήταν Like a Prayer (1989)και παρουσίασε
   περισσότερο στοχαστικούς και
   προσωπικούς στίχους και ένα πιο ώριμο
   φωνητικό ύφος. Συνεργάστηκε με τον Prince
   σε τρία τραγούδια και έλαβε πολύ θετικές
   κριτικές προσελκύοντας ένα πιο ώριμο
   κοινό. Το Rolling Stone τότε έγραψε ότι ο
   δίσκος είναι "μια απόδειξη όχι μόνο ότι η
   Μαντόνα πρέπει να αντιμετωπίζεται
   σοβαρά ως καλλιτέχνης αλλά και ότι είναι
   μία από τις πιο αναγκαίες φωνές των 80’ς".
   Το βίντεο του Like a Prayer περιείχε πολλά
   καθολικά σύμβολα και καταδικάστηκε από
   το Βατικανό ως «βλάσφημο». Αν και το
   βίντεο αποκήρυσσε το ρατσισμό,
   επικρίθηκε για τη χρήση συμβόλων, όπως
   τα στίγματα και η ανάφλεξη σταυρών. Παρ'
   όλα αυτά το άλμπουμ σημείωσε τεράστια
   επιτυχια παγκοσμίως πουλώντας πάνω από
   20 εκατομμύρια.

   Το 1990, η Μαντόνα έπαιξε το ρόλο της Breathless
   Mahoney στην κινηματογραφική μεταφορά της
   σειράς κωμικών βιβλίων Ντικ Τρέισι στο
   πλευρό του Γουόρεν Μπίτι. Για την
   προώθηση της ταινίας κυκλοφόρησε το I’m
   Breathless, με τραγούδια εμπνευσμένα από τη
   δεκαετία του 1930. Συμπεριλάμβανε τον #1
   χορευτικό ύμνο Vogue, ένα αφιέρωμα στα
   αστέρια του Χόλιγουντ .

   Επιπλέον, εκείνη τη χρονιά, κυκλοφόρησε
   τον πρώτο greatest hits δίσκο της, The Immaculate
   Collection, που περιείχε δύο νέα τραγούδια
   (Justify my love, “Rescue Me”). Το βίντεο του Justify my
   love κρίθηκε αρκετά τολμηρό από το MTV και
   έτσι απαγορεύτηκε, όντας το πρώτο κλιπ
   που είχε τέτοιου είδους μεταχείριση. Η
   Warner Bros Records κυκλοφόρησε το βίντεο, το
   οποίο έγινε ένα από τα πιο επιτυχημένα
   (εμπορικά) όλων των εποχών. Το τραγούδι
   έφτασε στο #1 των τσαρτς στις ΗΠΑ.

   Το 1991, ακολούθησε το ντοκιμαντέρ Truth or
   Dare,(επίσης γνωστό και ως In Bed with Madonna εκτός
   ΗΠΑ)το οποίο είναι ο προκάτοχος του I'm Going
   To Tell You A Secret, και, εκτός απο κάποια
   στγμιότυπα της Blonde Ambition Tour, περιλαμβάνει
   αρκετό υλικό απο τα παρασκήνια,
   επεξεργασμένο με ασπρόμαυρο φίλτρο.
   Παράλληλα συμμετείχε στην ταινία A League of
   their Own. για την οποία έγραψε το This Used to be my
   Playground, που έγινε το δέκατο #1 στις ΗΠΑ.

  [Επεξεργασία] 1992-1997

   Το 1992, η Μαντόνα κυκλοφόρησε ένα
   προκλητικό βιβλίο επονομαζόμενο SEX, το
   οποίο έδωσε τροφή στα media, καθώς όλοι
   νόμιζαν ότι η Μαντόνα "το είχε
   παρατραβήξει"

   Ύστερα κυκλοφόρησε το Erotica (1992), το οποίο
   θεωρήθηκε ως ένας πολύ προκλητικό
   δίσκος αλλά στην πραγματικότητα
   συμπεριλάμβανε μόνο 3 (από 14) τραγούδια
   σεξουαλικού περιεχομένου. Οι κριτικοί,
   αφήνοντας στην άκρη την προκλητικότητα
   κάποιων στίχων, αποφάνθηκαν πως απο
   τεχνικής πλευράς ο δίσκος είναι πολύ
   καλός. Το άλμπουμ κυκλοφόρησε σε δύο
   βερσιόν, μια κανονική, και μια δεύτερη
   χωρίς το τραγούδι Did You Do It? Σε καμία από
   τις δύο δεν περιλαμβάνοντα οι στίχοι
   του.

   Τέλος, η Μαντόνα πρωταγωνίστησε στην
   ταινία "Body Of Evidence", η οποία μάλιστα
   κατηγορήθηκε ότι ήταν μια αντιγραφή του
   "Βασικού Ενστίκτου"

   Η περιοδεία της The Girlie Show (1993) ήταν η πιο
   προκλητική και αμφισβητήσιμη που έχει
   κάνει ως τώρα, και η οποία είχε συνολικά
   έσοδα 60.2 εκατομμύρια δολάρια.

   Μετά την περίοδο σεξ, η Madonna κυκλοφόρησε
   το έκτο άλμπουμ της, Bedtime Stories (1994),
   παραγωγής Nellee Hooper και Dallas Austin. Έγινε
   επιτυχία στην Ευρώπη, Αυστραλία και ΗΠΑ
   και ήταν υποψήφιο για Grammy στην κατηγορία
   Καλύτερο Ποπ Άλμπουμ. Με το τραγούδι Bedtime
   story, εν μέρει γραμμένο από την Björk, ο
   δίσκος έδωσε μια ιδέα για το τι θα
   ακολουθούσε μουσικά τα επόμενα χρόνια.

   Στα τέλη του 1995, η Μαντόνα κυκλοφόρησε το
   Something to Remember, μία συλλογή με τις
   καλύτερες μπαλάντες της, που
   συμπεριλάμβανε τρία νέα κομμάτια, όπως η
   διασκευή στο I Want You του Marvin Gaye, σε
   συνεργασία με τους Massive Attack, και το You’ll
   see.

   Το 1996 κυκλοφόρησε η πιο πετυχημένη της
   ταινία, Evita. Το soundtrack της ταινίας έγινε το
   δωδέκατο πλατινένιο άλμπουμ της, με δύο
   πολύ πετυχημένα τραγούδια – Don’t cry for me
   Argentina, You must love me – το δεύτερο κέρδισε και
   το Όσκαρ για το Καλύτερο Τραγούδι για
   Ταινία. Η ίδια επίσης κέρδισε και Χρυσή
   Σφαίρα ως η Καλύτερη Ηθοποιός σε
   Μιούζικαλ ή Κωμωδία.

  [Επεξεργασία] 1998-2002

   Το έβδομο άλμπουμ της Madonna, Ray of light (1998),
   συνδύασε προσωπικούς και ενδοσκοπικούς
   στίχους με ανατολίτικους ήχους, down-tempo,
   ηλεκτρονική ενορχήστρωση και τα έγχορδα
   όργανα του Craig Armstrong. Κέρδισε τις
   καλύτερες κριτικές της καριέρας της. Το
   Rolling Stone εγκωμίασε την ίδια και τον William
   Orbit (συμπαραγωγός) για τη “δημιουργία
   του πρώτου ποπ δίσκου που αγκάλιασε
   επιτυχημένα την techno” δηλώνοντας ότι
   μουσικά το Ray of light είναι ο πιο
   “περιπετειώδης δίσκος της”. Ο δίσκος
   κέρδισε 4 βραβεία Grammy και κατατάχθηκε
   στο #363 στη λίστα του Rolling Stone με τα 500
   Καλύτερα Άλμπουμ όλων των εποχών. Η Madonna
   συνέχισε την επιτυχία του Ray of light με το
   σινγκλ “Beautiful Stranger” που έγραψε με τον
   Orbit για την ταινία Austin Powers: Ο κατάσκοπος
   που με κουτούπωσε (1999).

   Το 2000 κυκλοφόρησε η ταινία The Next Best Thing,
   που ήταν μία εμπορική απογοήτευση και
   πήρε κακές κριτικές. Η Madonna συνείσφερε
   δύο τραγούδια για το soundtrack της ταινίας,
   το “Time stood still” και το “American pie”, μία
   χορευτική διασκευή στο κομμάτι του Don
   McLean. Με το Music (2000), το όγδοο άλμπουμ της, η
   Madonna επέστρεψε στο πνεύμα της χορευτικής
   ποπ και house μουσικής. Εν τούτοις,
   διατήρησε την ενδοσκοπική δριμύτητα του
   Ray of light σε κομμάτια όπως το Paradise (Not for me)
   και εισήγαγε κιθάρες για μία πιο folk νότα
   (“Don’t tell me”, “Gone”) σε συνεργασία με το
   Γάλλο μουσικό της house Mirwais Ahmadzai. Το τρίτο
   σινγκλ του άλμπουμ “What it feels like for a girl”
   συνοδεύτηκε από ένα βίντεο που
   σκηνοθέτησε ο πρώην σύζυγος της, Guy Ritchie,
   και απαγορεύτηκε από το MTV και το VH1 λόγω
   των βίαιων σκηνών του. Φυσικά η Madonna
   κυκλοφόρησε το βίντεο στην αγορά και
   έγινε το πιο εμπορικό βίντεο όλων των
   εποχών.

   Το 2001 ξεκίνησε την περιοδεία της Drowned World
   Tour, την πρώτη μετά από οχτώ χρόνια. Η
   επιτυχία της περιοδείας αυτής
   καταγράφηκε σε DVD και συνέπεσε με την
   κυκλοφορία του δεύτερου greatest hits άλμπουμ
   της, GHV2. Το 2002 έγραψε και ερμήνευσε το
   θεματικό τραγούδι της ταινίας James Bond, Die
   another day όπου είχε ένα μικρό ρόλο ως
   δασκάλα ξιφασκίας.

  [Επεξεργασία] 2003-2008

   Το ένατο άλμπουμ της Madonna, American Life (2003),
   στο οποίο οι στίχοι ήταν εμπνευσμένοι
   από τις πτυχές του αμερικάνικου ονείρου,
   της δόξας, του πλούτου και της κοινωνίας,
   δίχασε τους κριτικούς. Αναμφισβήτητα το
   πιο τολμηρό και μουσικά ακραίο άλμπουμ
   της, το American Life, σε συνεργασία με τον Mirwais
   Ahmadzai, παρουσίασε μία πιο σκοτεινή πλευρά
   της τραγουδίστριας. Το μουσικό βίντεο
   για το πρώτο σινγκλ, “American life”,
   προκάλεσε διαμάχη στις ΗΠΑ, καθώς
   περιείχε σπλαγχνικές σκηνές
   απεικονίζοντας τον πόλεμο με εκρήξεις
   και αίμα (τον ίδιο καιρό είχε εισβάλλει ο
   αμερικανικός στρατός στο Ιράκ). Η Madonna το
   απέσυρε και παρουσίασε μία άλλη έκδοση
   του, δείχνοντας την ίδια να τραγουδάει
   μπροστά από διάφορες σημαίες από όλο τον
   κόσμο. Παρ’όλο που ο δίσκος ήταν ο
   χαμηλότερος σε πωλήσεις στην καριέρα
   της, έγινε #1 στις ΗΠΑ.

   Το 2004 η Madonna έκανε την πιο πετυχημένη
   περιοδεία της χρονιάς (The Re-Invention Tour). Την
   ίδια χρονιά μπλέχτηκε σε μία δικαστική
   διαμάχη με τη Warner Music Group, με την οποία
   μοιραζόταν τη δισκογραφική Maverick. Η
   διαμάχη έληξε με τη Warner Music Group να
   αγοράζει τις μετοχές της Madonna. Τον
   Ιανουάριο 2005 η Madonna ερμήνευσε το Imagine του
   John Lennon για την τηλεοπτική συναυλία “Tsunami
   Aid: A Concert of Hope”, με την οποία
   συγκεντρώθηκαν χρήματα για τα θύματα
   του τσουνάμι στην Ασία.

   Το δέκατο άλμπουμ της, Confessions on a Dance Floor
   (2005), δημιουργήθηκε ως ένα συνεχές
   μιξάρισμα χορευτικών τραγουδιών, με
   μουσικά στοιχεία των 70’s αλλά και του
   δικού της παλαιότερου ρεπερτορίου, με
   την παραγωγή του Stuart Price. Ο δίσκος έφτασε
   την κορυφή σε 41 χώρες και έχει πουλήσει 12
   εκατομμύρια αντίτυπα από την κυκλοφορία
   του (Νοέμβριος 2005). Η δουλειά αυτή
   δέχτηκε πολύ θετικές κριτικές, όμοιες
   μ’αυτές του Ray of light. Το “Hung up”, το οποίο
   περιείχε ένα δείγμα από το “Gimme! Gimme!
   Gimme!” των ABBA, έγινε το πιο πετυχημένο
   σινγκλ της καριέρας της. Το δεύτερο
   σινγκλ “Sorry” έγινε το δωδέκατο #1 στη
   Μεγάλη Βρετανία. Ακολούθησε το “Get
   together” που έγινε το τριακοστό έκτο #1
   χορευτικό χιτ στις ΗΠΑ. Το τέταρτο και
   τελευταίο σινγκλ του άλμπουμ είναι το
   “Jump” (Οκτώβριος 2006).

   Στα μουσικά βραβεία Αρίων που έγιναν την
   τρίτη 28 Μαρτίου 2006 και μεταδόθηκαν απο
   το MEGA channel κέρδισε δύο βραβεία. Βραβείο
   για το υψηλότερο σε πωλήσεις single ξένου
   ρεπερτορίου για το τραγούδι Hung up, και
   βραβείο για τον υψηλότερο σε πωλήσεις
   δισκο ξένου ρεπερτορίου για το άλμπουμ
   Confessions on a dance floor. Κέρδισε και τα δύο
   βραβεία ξένου καλλιτέχνη.

   Η περιοδεία της, Confessions Tour, ξεκίνησε στα
   τέλη του Μαΐου 2006 και έγινε η μεγαλύτερη
   περιοδεία στην ιστορία από γυναίκα
   καλλιτέχνη (193,7 εκατομμύρια δολάρια).
   Όμως, προκάλεσε διαμάχες όταν
   χρησιμοποίησε θρησκευτικά σύμβολα στη
   σκηνή, όπως τη σταύρωση κατά τη διάρκεια
   του “Live to tell”. Η περιοδεία τελείωσε στις
   21 Σεπτεμβρίου 2006 στο Τόκιο.

   Η Madonna κυκλοφόρησε το 2008 το νέο της
   άλμπουμ με τίτλο "Hard Candy" σε συνεργασία με
   τον Timbaland και το Justin Timberlake. Το πρωτο
   σινγκλ του αλμπουμ,"4 Minutes" εγινε μεγαλη
   επιτυχια.

   Η Μαντόνα ερμήνευσε 4 τραγούδια της στη
   συναυλία Live Earth που πραγματοποιήθηκε στο
   Λονδίνο. Τα τραγούυδια ήταν τα:Hey You, Ray Of
   Light, La Isla Bonita και Hung Up. Και ήταν εκείνη η
   οποία έκλεισε τη βραδιά της 7ης Ιουλίου
   2007 (07.07.07) στο Wembley Stadium.[1]

   Στα βραβεία Αρίων|6 του 2007 κερδισε για
   δεύτερη συνεχή χρονιά τα βραβεια για το
   υψηλότερο σε πωλήσεις single ξένου
   ρεπερτορίου για το τραγούδι Hung up, και
   βραβείο για τον υψηλότερο σε πωλήσεις
   δισκο ξένου ρεπερτορίου για το άλμπουμ
   Confessions on a dance floor.

   Το 2008 μπήκε [2] στην Αίθουσα της Δόξας του
   Ροκ εν Ρολ.

   Στις 27 Σεπτεμβρίου 2008 η Μαντόνα
   πραγματοποίησε συναυλία στην Ελλάδα,
   για πρώτη φορά κατα τη διάρκεια της
   καριέρας της, στα πλαίσια της περιοδείας
   της Sticky & Sweet Tour με τους θεατες να
   αγγίζουν τους 75.637 και εισπράξεις που
   φτάνουν τα 9.030.440$, κανοντας την Αθήνα τη
   συναυλία με τους περισσότερους θεατες
   απο όλους τους άλλους σταθμούς της
   περιοδείας της, και μια απο τις πιό
   κερδοφόρες συναυλίες της στα πλαίσια
   της Sticky & Sweet Tour.

   Η περιοδεία της Sticky & Sweet Tour(2008-2009) έσπασε
   το προηγούμενο ρεκορ που κατείχε η ίδια
   για την πιο κερδοφόρα περιοδεία απο
   γυναίκα καλλιτέχνη απο την προηγούμενη
   περιοδεία της The Confessions Tour κάνοντας έτσι
   την Sticky & Sweet Tour την πιο κερδοφόρα
   περιοδεία απο σόλο καλλιτέχνη (άνδρα και
   γυναίκα) με κέρδη που ξεπερνούν τα
   $407.713.266 και τους θεατές να φτάνουν τους
   3.545.899 σε 85 σταθμούς. Το Σεπτέμβριο του 2009
   η Μαντόνα κυκλοφόρησε το Celebration, ένα
   άλμπουμ με τις μεγαλύτερες επιτυχίες
   της καριέρας της. Το άλμπουμ αυτό είχε
   επίσης και δύο νέα κομμάτια, το Celebration
   και το Revolver. Ήταν ουσιαστικά το
   τελευταίο άλμπουμ που έβγαλε με τη
   δισκογραφική εταιρία Warner Bros. Records

[Επεξεργασία] Άλμπουμ

  [Επεξεργασία] Στούντιο Άλμπουμ

     * Madonna (1983)
     * Like a Virgin (1984)
     * True Blue (1986)
     * Like a Prayer (1989)
     * Erotica (1992)
     * Bedtime Stories (1994)
     * Ray of Light (1998)
     * Music (2000)
     * American Life (2003)
     * Confessions on a Dance Floor (2005)
     * Hard Candy (2008)

  [Επεξεργασία] Soundtrack Albums

     * Who's That Girl (1987)
     * I'm Breathless (1990)
     * Evita (1996)

  [Επεξεργασία] Ανθολογίες

     * You Can Dance (1987)
     * The Immaculate Collection (1990)
     * Something to Remember (1995)
     * GHV2 (2001)
     * Remixed & Revisited (2003)
     * Celebration (2009)

  [Επεξεργασία] Live Albums

     * I'm Going to Tell You Secret (2006)
     * The Confessions Tour (2007)
     * Sticky & Sweet Tour (2010)

  [Επεξεργασία] Ρεμίξ Άλμπουμ

     * Remixed Prayers (1989)
     * GHV2 Remixed: The Best of 1991-2001 (2001)
     * Confessions Remixed (2006)

[Επεξεργασία] Singles

  [Επεξεργασία] 1980s

    [Επεξεργασία] Madonna

     * Everybody (1982)
     * Burning Up (1983)
     * Holiday (1983)
     * Lucky Star (1984)
     * Borderline (1984)

    [Επεξεργασία] Like a Virgin

     * Like a Virgin (1984)
     * Material Girl (1985)
     * Angel (1985)
     * Into the Groove (1985)
     * Dress You Up (1985)

    [Επεξεργασία] Vision Quest

     * Crazy for You (1985)
     * Gambler (1985)

    [Επεξεργασία] True Blue

     * Live to Tell (1986)
     * Papa Don't Preach (1986)
     * True Blue (1986)
     * Open Your Heart (1986)
     * La Isla Bonita (1987)

    [Επεξεργασία] Who's That Girl

     * Who's That Girl (1987)
     * Causing a Commotion (1987)
     * The Look of Love (1987)

    [Επεξεργασία] You Can Dance

     * Spotlight (1988)

    [Επεξεργασία] Like a Prayer

     * Like a Prayer (1989)
     * Express Yourself (1989)
     * Cherish (1989)
     * Oh Father (1989)
     * Dear Jessie (1989)

  [Επεξεργασία] 1990s

    [Επεξεργασία] Like a Prayer

     * Keep It Together (1990)

    [Επεξεργασία] I'm Breathless

     * Vogue (1990)
     * Hanky Panky (1990)

    [Επεξεργασία] The Immaculate Collection

     * Justify My Love (1990)
     * Rescue Me (1991)

    [Επεξεργασία] Barcelona Gold

     * This Used To Be My Playground (1992)

    [Επεξεργασία] Erotica

     * Erotica (1992)
     * Deeper and Deeper (1992)
     * Bad Girl (1993)
     * Fever (1993)
     * Rain (1993)
     * Bye Bye Baby (1993)

    [Επεξεργασία] With Honors

     * I'll Remember (1994)

    [Επεξεργασία] Bedtime Stories

     * Secret (1994)
     * Take a Bow (1994)
     * Bedtime Story (1995)
     * Human Nature (1995)

    [Επεξεργασία] Something to Remember

     * You'll See (1995)
     * One More Chance (1996)
     * Love Don't Live Here Anymore (1996)

    [Επεξεργασία] Evita

     * You Must Love Me (1996)
     * Don't Cry for Me Argentina (1996)
     * Another Suitcase in Another Hall (1997)

    [Επεξεργασία] Ray of Light

     * Frozen (1998)
     * Ray of Light (1998)
     * Drowned World/Substitute for Love (1998)
     * The Power of Good-Bye (1998)
     * Nothing Really Matters (1999)

    [Επεξεργασία] Austin Powers: The Spy Who Sagged Me

     * Beautiful Stranger (1999)

  [Επεξεργασία] 2000s

    [Επεξεργασία] The Next Best Thing

     * American Pie (2000)

    [Επεξεργασία] Music

     * Music (2000)
     * Don't Tell Me (2000)
     * What It Feels Like for a Girl (2001)

    [Επεξεργασία] American Life

     * Die Another Day (2002)[Εμφανίστηκε ως single στην
       ομώνυμη ταινία]
     * American Life (2003)
     * Hollywood (2003)
     * Nothing Fails (2003)
     * Love Profusion (2003)

    [Επεξεργασία] Confessions on a Dance Floor

     * Hung Up (2005)
     * Sorry (2006)
     * Get Together (2006)
     * Jump (2006)

    [Επεξεργασία] Live Earth

     * Hey You (2007)

    [Επεξεργασία] Hard Candy

     * 4 Minutes (ft. Justin Timberlake) (2008)
     * Give It 2 Me (2008)
     * Miles Away (2008)

    [Επεξεργασία] Celebration

     * Celebration (2009)
     * Revolver (ft. Lil Wayne) (2009)

[Επεξεργασία] Περιοδείες

     * The Virgin Tour (1985)
     * Who's That Girl World Tour (1987)
     * The Blond Ambition World Tour (1990)
     * The Girlie Show World Tour (1993)
     * Drowned World Tour (2001)
     * Re-Invention World Tour (2004)
     * Confessiions Tour (2006)
     * Sticky & Sweet Tour (2008-2009)

[Επεξεργασία] Πηγές

   Commons logo
   Τα Κοινά έχουν πολυμέσα σχετικά με το
   θέμα
   Μαντόνα

   1. English Wikipedia

   2. Madonna.com

   3. Madonna News

   Ανακτήθηκε από
   "http://el.wikipedia.org/wiki/%CE%9C%CE%B1%CE%BD%CF%84%CF%8C%CE%BD%CE%B1"
   Κατηγορίες: Ποπ μουσικοί | Αμερικανοί
   τραγουδιστές | Αμερικανοί ηθοποιοί |
   Γεννήσεις το 1958
   Κρυμμένη κατηγορία: Επιμέλεια
   Βικιπαίδειας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Azərbaycanca
     * Беларуская
     * Български
     * বাংলা
     * Brezhoneg
     * Bosanski
     * Català
     * Chavacano de Zamboanga
     * Česky
     * Kaszëbsczi
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Føroyskt
     * Français
     * Frysk
     * Gaeilge
     * 贛語
     * Galego
     * עברית
     * हिन्दी
     * Hrvatski
     * Hornjoserbsce
     * Magyar
     * Հայերեն
     * Bahasa Indonesia
     * Íslenska
     * Italiano
     * 日本語
     * ქართული
     * Taqbaylit
     * 한국어
     * Перем Коми
     * Коми
     * Latina
     * Lëtzebuergesch
     * Lietuvių
     * Latviešu
     * Олык Марий
     * Македонски
     * മലയാളം
     * Монгол
     * मराठी
     * Кырык мары
     * Bahasa Melayu
     * Nedersaksisch
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Română
     * Русский
     * Sicilianu
     * Simple English
     * Slovenčina
     * Slovenščina
     * Shqip
     * Српски / Srpski
     * Seeltersk
     * Svenska
     * Kiswahili
     * Ślůnski
     * தமிழ்
     * ไทย
     * Tagalog
     * Türkçe
     * Українська
     * O'zbek
     * Tiếng Việt
     * West-Vlams
     * ייִדיש
     * Yorùbá
     * 中文
     * Bân-lâm-gú

     * Τελευταία τροποποίηση 14:05, 22 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
