   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Αγία Βαρβάρα (μεγαλομάρτυς)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                  Αγία Βαρβάρα
                        Icon 01005 Sv. vmch. Varvara.jpg
                                 Η Αγ. Βαρβάρα
                                 Παρθενομάρτυς
   Γεννήθηκε      ?
   Πέθανε         Τρίτος Αιώνας
   Τιμάται από    Ρωμαιοκαθολικούς, Ανατολικούς Ορθοδόξους, Δυτικούς
                  Ορθοδόξους
   Εορτή          4 Δεκεμβρίου
   Εμβλήματα      Πύργος, φοίνιξ, κάλυξ
                  Πυροβολικού, μαθηματικών, τεκτόνων, ορυχείων, στρατιωτικών
   Προστάτις αγία μηχανικών, λατόμων, οποιουδήποτε εργάζεται με κίνδυνο
                  αιφνιδίου και βιαίου θανάτου

   Η Αγία Βαρβάρα, γνωστή ως Μεγαλομάρτυς, ήταν Χριστιανή αγία και μάρτυς,
   που έζησε κατά τον 3ο αιώνα μΧ.

   Πίνακας περιεχομένων

     • 1 Βίος
     • 2 Η μνήμη της
     • 3 Υμνολογία
     • 4 Ιερά λείψανα
     • 5 Λαογραφία
     • 6 Αγιογραφία
     • 7 Εξωτερικοί σύνδεσμοι

[Επεξεργασία] Βίος

   Στο βίο της αναφέρεται ότι η Αγία Βαρβάρα ήταν ένα όμορφο κορίτσι που
   έζησε στην πόλη της Νικομήδειας στη Μικρά Ασία, (σημερινή Izmit) επί
   Ρωμαίου Αυτοκράτορα Μαξιμιλιανού . Ο Διόσκορος ή Διόσορος, ο φανατικός
   εθνικός "ειδωλολάτρης" πατέρας της, την είχε κλεισμένη σε ένα πύργο
   προκειμένου να τη διαφυλάξει από μνηστήρες. Ωστόσο μυστικά προσηλυτίστηκε
   στο Χριστιανισμό. Ο πατέρας της όταν διέταξε να χτιστεί για αυτή ένα
   λουτρό, ούτως ώστε να μην χρειάζεται να χρησιμοποιεί τα δημόσια λουτρά,
   και ενώ το σχέδιο για το λουτρό προέβλεπε αρχικά 2 παράθυρα, η Βαρβάρα
   εγκατέστησε άλλο ένα για να τιμήσει την Αγία Τριάδα εκμυστηρεύοντας τον
   λόγο στον πατέρα της. Τότε ο πατέρας της , βλέποντας αυτή την αλλαγή,
   εξεμάνει και διέταξε να την παραδώσουν στον Ρωμαίο Έπαρχο κατά τους
   διωγμούς των Χριστιανών. Ο Έπαρχος θαυμάζοντας την ομορφιά της προσπάθησε
   στην αρχή να την μεταπείσει, βλέποντας όμως ότι εκείνη ήταν ανένδοτη την
   υπέβαλε σε μαρτύρια, περισσότερο για να την σώσει από την οργή του πατέρα
   της που ήθελε να φονευθεί. Τελικά ο Έπαρχος διέταξε τον αποκεφαλισμό της,
   και όρισε την ποινή να εκτελέσει ο ίδιος ο πατέρας της που ήταν και
   επιθυμία του. Σύμφωνα με τον βιογράφο αυτής Συμεών ο ίδιος ο πατέρας της
   την αποκεφάλισε ως "πατρικαίς χερσί τω πατρικώ ξίφει την τελείωσιν
   δέχεται". Την στιγμή όμως που είχε αποτελειώσει το έγκλημά του, έπεσε
   νεκρός χτυπημένος από κεραυνό κατά θεία δίκη. Η Ιουλιανή της Νικομηδείας
   μαρτύρησε μαζί με τη Βαρβάρα και τιμάται επίσης ως Αγία.

   Ο τόπος αλλά και ο χρόνος του μαρτυρίου της Αγίας Βαρβάρας δεν είναι
   γνωστός. Έτσι κατ΄ άλλους φέρεται πως μαρτύρησε στη Νικομήδεια (σημερινή
   Izmit) της Βιθυνίας το 210, κατ΄ άλλους στην Ηλιούπολη (σημερινή Baalbek)
   της Αιγύπτου το 360 και κατ΄ άλλους (εκδοχή καθολικών) σε κάποια πόλη της
   Τοσκάνης

[Επεξεργασία] Η μνήμη της

   Η σύνδεση της Αγίας με κεραυνό προκάλεσε την επίκλησή της έναντι κεραυνού
   και φωτιάς από συσχετισμό. Ανακηρύχθηκε επίσης ως προστάτις Αγία του
   πυροβολικού και των ορυχείων. Η ιερή μνήμη της εορτάζεται στις 4
   Δεκεμβρίου.

[Επεξεργασία] Υμνολογία

   Απολυτίκιο της Αγίας Βαρβάρας
   Βαρβάραν την Αγίαν τιμήσωμεν
   εχθρού γαρ τας παγίδας συνέτριψε
   και ως στρουθίον ερρύσθη εξ αυτών,
   βοηθεία και όπλω του Σταυρού η πάνσεμνος.

   Κοντάκιο της Αγίας Βαρβάρας
   Τω εν Τριάδι ευσεβώς υμνουμένω
   ακολουθήσασα, σεμνή αθλοφόρε,
   τα των ειδώλων έλιπες σεβάσματα,
   μέσον δε του σκάμματος, εναλθούσα
   Βαρβάρα, τυράννων ου κατέπτηξας απειλάς,
   ανδρειόφρον, μεγαλοφώνως κράζουσα σεμνή.
   Τριάδα σέβω την μίαν θεότητα.

   Μεγαλυνάριο της Αγίας Βαρβάρας (αναφέρεται ομού με του Ιωάννη Δαμασκηνού).
   Τον θείον κοσμήτορα της Χριστού Εκκλησίας
   πάντες Ιωάννην Δαμασκηνόν ύμνοις
   συν τη θεία σεπτή καλλιπαρθένω
   Βαρβάρα επαξίως ανευφημήσωμεν.

[Επεξεργασία] Ιερά λείψανα

   Κατά τον 9ο αιώνα έγινε ανακομοιδή των λειψάνων της και η μεταφορά τους
   από την Βιθυνία στην Κωνσταντινούπολη. Κατά δε το 991 ο Αυτοκράτορας
   Βασίλειος Β΄ δώρησε μέρος αυτών στους Βενετούς οι οποίοι και τα απόθεσαν
   στον Ναό του Αγίου Μάρκου.
   Κατά το 12ο αιώνα, μέρος υπολοίπων λειψάνων της Αγίας μεταφέρθηκαν από την
   Κωνσταντινούπολη στο Μοναστήρι του Αγίου Μιχαήλ με τους Χρυσούς Τρούλους
   στο Κίεβο, όπου παρέμειναν ως το 1930, όταν μεταφέρθηκαν εκ νέου στον
   Καθεδρικό Ναό του Αγ. Βλαδίμηρου στην ίδια πόλη.
   Ο εορτασμός της, στην Ορθόδοξη εκκλησία, λαμβάνει εξαιρετικό πανηγυρικό
   χαρακτήρα.

[Επεξεργασία] Λαογραφία

   Η Αγία Βαρβάρα θεωρείται όχι μόνο στην Ελλάδα αλλά και σ΄ άλλες Χώρες Αγία
   προστάτις πυροβολικού. Στην Ελλάδα καθιερώθηκε ως Προστάτις του όπλου
   αυτού το 1828 όπου και αναφέρεται η πρώτη σχετική τελετή με δοξολογία και
   παράθεση στη συνέχεια γεύματος όπου έλαβαν μέρος αξιωματικοί και οπλίτες
   πυρβολητές.

   Παλαιότερα "Αγία Βαρβάρα" ονόμαζαν οι ναυτικοί τις πυριτιδαποθήκες και
   τους χώρους πυρομαχικών των πολεμικών πλοίων.

[Επεξεργασία] Αγιογραφία

   Στις αγιογραφίες φέρεται πάντα ιστάμενη προ πύργου με τρία παράθυρα καθώς
   και με σύμβολα πυροβολικού.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Αγία Βαρβάρα (μεγαλομάρτυς)

     • Catholic-forum (Αγγλικά)
     • Η Αγία Βαρβάρα στην Ορθοδοξία (Αγγλικά)
     • Royal Artillery: St Barbara (Αγγλικά)
     • United States Field Artillery Association: Saint Barbara (Αγγλικά)
     • [1] Πρότυπο:Ελληνικά

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Saint Barbara (έκδοση 85880490) της Αγγλόγλωσσης
                      Βικιπαίδειας, η οποία διανέμεται υπό την GNU FDL και
                      την CC-BY-SA 3.0. (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%91%CE%B3%CE%AF%CE%B1_%CE%92%CE%B1%CF%81%CE%B2%CE%AC%CF%81%CE%B1_(%CE%BC%CE%B5%CE%B3%CE%B1%CE%BB%CE%BF%CE%BC%CE%AC%CF%81%CF%84%CF%85%CF%82)"
   Κατηγορία: Χριστιανοί άγιοι

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • مصرى
     • Български
     • Brezhoneg
     • Català
     • Česky
     • Deutsch
     • English
     • Esperanto
     • Español
     • Suomi
     • Français
     • עברית
     • Hrvatski
     • Magyar
     • Bahasa Indonesia
     • Italiano
     • 日本語
     • ქართული
     • 한국어
     • Lëtzebuergesch
     • Limburgs
     • Lietuvių
     • Nederlands
     • Picard
     • Polski
     • Português
     • Runa Simi
     • Română
     • Русский
     • Slovenčina
     • Slovenščina
     • Српски / Srpski
     • Svenska
     • Türkçe
     • Українська

     • Τελευταία τροποποίηση 13:47, 10 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
