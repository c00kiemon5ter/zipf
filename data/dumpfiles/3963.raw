   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     XeTeX

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Το XɘTeX ή απλά XeTeX είναι ένα πρόγραμμα
   ηλεκτρονικής στοιχειοθεσίας κειμένου.
   Με πολύ απλά λόγια το XeTeX επεξεργάζεται
   αρχεία κείμενου, δηλαδή απλά αρχεία τα
   οποία περιέχουν μόνο χαρακτήρες που
   μπορούν να τυπωθούν, τα οποία περιέχουν
   κείμενο και εντολές μορφορποίσης. Το
   πρόγραμμα αναπτύχθηκε από τον Jonathan Kew
   και βασίζεται στο πρόγραμμα TeX^[1] του
   Ντόναλντ Κνουθ. Το XeTeX προσθέτει στο TeX τη
   δυνατότητα επεξεργασίας αρχείων
   κειμένου που ακολουθούν την
   κωδικοποίηση UTF-8 του Unicode ενώ παράλληλα
   επιτρέπει την άμεση χρήση
   γραμματοσειρών OpenType. Το XeTeX παράγει
   αρχεία PDF επιτρέποντας την άμεση και
   γρήγορη διανομή εγγράφων, κειμένων κ.λπ.

   Πίνακας περιεχομένων

     * 1 Το σύστημα προετοιμασίας εγγράφων
       XeLaTeX
     * 2 Γενική μορφή ενός αρχείου XeLaTeX
     * 3 Μαθηματικό κείμενο με το XeLaTeX
     * 4 Αναφορές
     * 5 Βιβλιογραφία
     * 6 Εξωτερικοί σύνδεσμοι

[Επεξεργασία] Το σύστημα προετοιμασίας
εγγράφων XeLaTeX

   Μολονότι το TeX είναι ένα πολύ ισχυρό
   εργαλείο, εντούτοις η προετοιμασία
   απλών και πολύπλοκων εγγράφων δεν είναι
   και τόσο απλή υπόθεση. Για να γίνει το TeX
   όσο το δυνατό πιο φιλικό προς τον χρήστη,
   ο Leslie Lamport σχεδίασε για το σκοπό αυτό ένα
   σύνολο εντολών γνωστό ως LaTeX.^[2] Αργότερα
   το LaTeX γράφτηκε από την αρχή από τον Frank
   Mittelbach και τους συνεργάτες του. Σήμερα
   όταν λέμε LaTeX εννοούμε την έκδοση που
   (ξανα-)έγραψε ο Mittelbach και οι συνεργάτες
   του.

   Το LaTeX δεν είναι απλά ένα σύνολο εντολών
   αλλά ένα σύνολο εντολών το οποίο έχει
   μετατραπεί σε μία ειδική μορφή αρχείου
   γνωστή ως φόρμα.^[3] Η φόρμα μπορεί να
   φορτωθεί ταχύτατα από το TeX και έτσι η
   επεξεργασία εγγράφων γίνεται πολύ πιο
   γρήγορα. Όταν αντί για το TeX
   χρησιμοποιούμε το XeTeX, τότε το LaTeX
   ονομάζεται XeLaTeX. Σημειώστε πως μία φόρμα
   μπορεί να ενσωματώσει και κανόνες
   συλλαβισμού διαφόρων γλωσσών. Το LaTeX
   βασίζεται στην απλή ιδέα ότι υπάρχουν
   διάφορες κατηγορίες εγγράφων οι οποίες
   έχουν κάποια γενικά χαρακτηριστικά. Για
   παράδειγμα, ένα άρθρο έχει ενότητες ενώ
   ένα βιβλίο μέρη, κεφάλαια και ενότητες.
   Επίσης, διαφορετικά τυπώνονται οι
   σελίδες ενός βιβλίου και διαφορετικά οι
   σελίδες ενός άρθρου κ.λπ. Αυτό όμως που
   διαφοροποιεί ουσιαστικά το LaTeX από άλλα
   συστήματα προετοιμασίας εγγράφων είναι
   η έμφαση στον λογικό παρά στον οπτικό
   σχεδιασμό. Με άλλα λόγια, όταν
   χρησιμοποιούμε ένα συνηθισμένο σύστημα
   προετοιμασίας εγγράφου έχουμε στην
   οθόνη του υπολογιστή μας μια σελίδα στην
   οποία βάζουμε το κείμενό μας. Έτσι
   είμαστε υποχρεωμένοι να προσέξουμε τι
   θα βάλουμε πού. Από την άλλη, όταν
   χρησιμοποιούμε το LaTeX, το οποίο είναι μια
   απλή γλώσσα επισήμανσης, απλά γράφουμε
   το κείμενο στο οποίο σημειώνουμε και
   εντολές επισήμανσης ώστε να
   στοιχειοθετηθεί το κείμενο ανάλογα. Με
   τις εντολές αυτές καθορίζουμε την
   εμφάνιση, δηλαδή, τον τρόπο στοίχισης, τη
   μορφή των γραμμάτων κ.ο.κ., μέρους ή
   ολόκληρου του κειμένου. Με τον τρόπο
   αυτό επικεντρωνόμαστε στη συγγραφή του
   κειμένου και όχι στο πώς θα φαίνεται το
   κείμενο!

[Επεξεργασία] Γενική μορφή ενός αρχείου XeLaTeX

   Ο παρακάτω κώδικας αποτελεί ένα πολύ
   απλό παράδειγμα αρχείου XeLaTeX:

 \documentclass[a4paper]{article}
 \usepackage{xltxtra}  % Πρόλογος
 \setmainfont[Mapping=tex-text]{Palatino Linotype}
 \begin{document} % Κυρίως σώμα
 \Huge Η Νατάσα και η Mary είναι φίλες μου.
 \end{document}

   Όπως είναι φανερό το αρχείο χωρίζεται σε
   δύο ενότητες: τον πρόλογο και το σώμα του
   εγγράφου. Στον πρόλογο υπάρχουν εντολές
   φόρτωσης άλλων προαιρετικών λογισμικών
   ενοτήτων (modules ή απλά packages) οι οποίες
   προσδίδουν επιπλέον δυνατότητες στο
   XeLaTeX. Σχεδόν κάθε αρχείο XeLaTeX θα πρέπει να
   φορτώνει την λογισμική ενότητα xltxtra. Αν
   γράφουμε ελληνικό κείμενο, μπορούμε να
   χρησιμοποιήσουμε την λοσμική ενότητα
   xgreek η οποία εξελληνίζει το XeLaTeX. Τέλος, αν
   θέλουμε να γράψουμε πολύγλωσσο κείμενο,
   θα πρέπει να χρησιμοποιήσουμε τη
   λογισμική ενότητα polyglossia.

[Επεξεργασία] Μαθηματικό κείμενο με το XeLaTeX

   Αν και το TeX, άρα και το LaTeX, έγινε γνωστό
   για τη ανυπέρβλητη δυνατότητα
   στοιχειοθεσίας μαθηματικού κειμένου,
   εντούτοις το XeTeX πήγε τη δυνατότητα αυτή
   ένα βήμα παραπέρα επιτρέποντας τη χρήση
   ειδικά σχεδιασμένων γραμματοσειρών
   OpenType. Πιο συγκεκριμένα οι
   γραμματοσειρές αυτές περιέχουν γλυφές
   για όσο το δυνατόν περισσότερους
   μαθηματικούς χαρακτήρες που
   περιλαμβάνονται στο πρότυπο Unicode, ενώ
   παράλληλα περιέχουν έναν ειδικό πίνακα
   ο οποίος περιέχει πληροφορίες για ορθή
   χρήση των γλυφών και κατά συνέπεια τη
   σωστή δημιουργία μαθηματικού κειμένου.
   Τέτοιες γραμματοσειρές είναι η Cambria-Math,
   που διανέμεται με κάθε κάθε πρόσφατη
   έκδοση των Windows της Microsoft, και η Asana-Math (από
   το Ασάνα το δωρικό όνομα της θεάς Αθηνάς
   που δημιουργήθηκε από τον Απόστολο
   Συρόπουλο). Οι γραμματοσειρές αυτές
   μπορούν να χρησιμοποιηθούν με το XeLaTeX
   μόνο αν φορτωθεί η λογισμική ενότητα
   unicode-math του Will Robertson. Η παρακάτω εικόνα
   δείχνει ένα απλό σχετικά παράδειγμα
   μαθηματικού κειμένου που δημιουργήθηκε
   με το XeLaTeX και την γραμματοσειρά Asana-Math.

   Asana-math-example.png

[Επεξεργασία] Αναφορές

    1. ↑ Donald E. Knuth. "The TeX book", τόμος A της σειράς
       Computers and Typesetting. Addison–Wesley Publ. Co., Reading, MA,
       ΗΠΑ, 1993.
    2. ↑ Leslie Lamport. "LaTeX: A Document Preperation System".
       Addison–Wesley Publ. Co., Reading, MA, ΗΠΑ, 2η έκδοση,
       1994.
    3. ↑ Απόστολος Συρόπουλος. Ψηφιακή
       τυπογραφία με το XeLaTeX, Επίκεντρο,
       Θεσσαλονίκη, 2010.

[Επεξεργασία] Βιβλιογραφία

     * Απόστολος Συρόπουλος, LaTeX,
       Παρατηρητής, Θεσσαλονίκη, 1998.
     * Απόστολος Συρόπουλος, Νικόλαος
       Σωφρονίου και Δημήτριος Φιλίππου, TeX
       και ψηφιακή τυπογραφία: 110 ερωτήσεις
       και άλλες τόσες απαντήσεις, Εκδόσεις
       Ζήτη, Θεσσαλονίκη, 1998.
     * Michael Doob, Τα πρώτα βήματα στο TeX.
       Παρατηρητής, Θεσσαλονίκη, 1999.
       Μετάφραση Δημήτριος Φιλίππου.
     * Apostolos Syropoulos, Antonis Tsolomitis, and Nick Sofroniou, Digital
       Typography Using LaTeX, Springer, New York, 2002.

[Επεξεργασία] Εξωτερικοί σύνδεσμοι

     * www.eutypon.gr: Πληροφορίες σχετικές με το
       ΤeX/XeTeX στα ελληνικά.
     * Επίσημη σελίδα (Αγγλικά)
     * TeX Catalogue Entry for fontspec (Αγγλικά)
     * TeX Catalogue Entry for xltxtra (Αγγλικά)
     * TeX Catalogue Entry for xunicode (Αγγλικά)
     * XeTeX Showcase at TUG (Αγγλικά)
     * Open Font Library.org entry for Asana-Math (Αγγλικά)

   Ανακτήθηκε από "http://el.wikipedia.org/wiki/XeTeX"
   Κατηγορίες: TeX | Ελεύθερο λογισμικό

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Česky
     * Deutsch
     * English
     * فارسی
     * Français
     * Polski
     * Русский
     * 中文

     * Τελευταία τροποποίηση 23:30, 11 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
