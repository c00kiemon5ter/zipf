   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Κρίστιαν Βιρτ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Το Ολοκαύτωμα (Φάσεις)
                     Αρχικά στοιχεία
   Φυλετική πολιτική · Ευθανασία
   Στρατόπεδα συγκέντρωσης (Κατάλογος)
                                 Εβραίοι
   Ναζιστική Γερμανία, από το 1933 έως το 1939
   Τα Πογκρόμ:
   Η Νύχτα των Κρυστάλλων (Kristallnacht) ·
   Πογκρόμ του Γιασί ·Πογκρόμ του Λβιφ·
   Πογκρόμ του Τζεντβάμπνε...
   Τα Γκέτο: Βαρσοβία, Λουτζ
   Κρακοβία, Τερέζιενσταντ...
   Einsatzgruppen (Μονάδες Ειδικής Δράσης):
   Μπαμπί Γιάρ, Ρούμπουλα
   Πανέριαϊ, Σφαγή της Οδησσού...
   Τελική Λύση: Διάσκεψη της Βάνζεε
   Επιχείρηση Ράινχαρντ
   Στρατόπεδα θανάτου: Κέλμνο, Μπέλζεκ
   Σομπιμπόρ, Τρεμπλίνκα, Μαϊντάνεκ,
   Άουσβιτς
   Αντίσταση: ZOB · ZZW
   Εξέγερση των Γκέτο (Βαρσοβία)
   Τέλος του Πολέμου: Πορείες θανάτου
   Μπερίχα· Σέριτ χα-Πλετά
                             Άλλα θύματα
   Αθίγγανοι · Ομοφυλόφιλοι
   Ανάπηρα άτομα · Σλάβοι της Ανατολικής
   Ευρώπης
   Πολωνοί · Σοβιετικοί αιχμάλωτοι πολέμου
   Μάρτυρες του Ιεχωβά
                 Τα μέρη που φέρουν ευθύνη
   Ναζιστική Γερμανία: Χίτλερ · Άιχμαν
   Χίμλερ · SS (Ες-Ες) · Γκεστάπο
   Συνεργάτες: Ρουμανία · Κροατία
   Ουγγαρία · Κυβέρνηση του Βισύ · Σλοβακία
   Ιταλία· Ουκρανικά/Λετονικά/Λιθουανικά
   στοιχεία
   Δίκες της Νυρεμβέργης · Άλλες δίκες

   Ο Κρίστιαν Βιρτ (Christian Wirth) ήταν Λοχαγός
   των SS, Γενικός Επιθεωρητής των
   Στρατοπέδων εξόντωσης της Επιχείρησης
   Ράινχαρντ και επικεφαλής των Γερμανικών
   εξοπλισμών (DAW, Deutsche Ausrüstungswerke) στο
   αεροδρόμιο του Λούμπλιν στην κατεχόμενη
   Πολωνία.

   Πίνακας περιεχομένων

     * 1 Σταδιοδρομία
     * 2 Υπηρεσία στα Στρατόπεδα εξόντωσης
     * 3 Το τέλος
     * 4 Περιγραφή του χαρακτήρα του
     * 5 Πηγές

[Επεξεργασία] Σταδιοδρομία

   Ο Βιρτ γεννήθηκε στο Oμπερμπάλτσχαϊμ
   (Oberbalzheim) της Βυρτεμβέργης στις 24
   Νοεμβρίου 1885. Ολοκληρώνοντας την
   υποχρεωτική εκπαίδευση ειδικεύτηκε ως
   ξυλουργός. Κατατάχτηκε στον Γερμανικό
   στρατό, όπου υπηρέτησε από το 1905 ως το 1910
   και, ύστερα από την απόλυσή του,
   κατατάχτηκε στην Αστυνομία. Κατά τον Α΄
   Παγκόσμιο Πόλεμο υπηρέτησε ως μέλος της
   Στρατιωτικής Αστυνομίας.

   Με τη λήξη του Πολέμου επανήλθε στην
   Αστυνομία κατά των εγκλημάτων (Kriminalpolizei,
   Kripo) στην Στουτγκάρδη, φθάνοντας στον
   βαθμό του Επιθεωρητή (1939). Είχε γίνει
   μέλος στο Εθνικοσοσιαλιστικό Κόμμα ήδη
   από το 1931 (αριθ. μέλους 420383), το 1933 έγινε
   μέλος των SA και το 1939 προσχώρησε στα SS
   (αριθ. μέλους 345464).

   Υπό αυτή του την ιδιότητα τοποθετήθηκε
   στο κέντρο ευθανασίας Γκράφενεκ κοντά
   στη Στουτγκάρδη. Όταν το Γκράφενεκ
   έκλεισε, μετατέθηκε αρχικά στο
   Βρανδεμβούργο, στο Χάνταμαρ (όπου ήταν
   υπεύθυνος γραφείου καταγραφών) και στη
   συνέχεια στο Σλος Χάρτχαϊμ, όπου είχε
   την διοικητική ευθύνη και ήταν
   υπεύθυνος ασφαλείας της εγκατάστασης
   μέχρι το καλοκαίρι του 1941, οπότε και το
   Πρόγραμμα Ευθανασίας T-4 ανεστάλη
   επίσημα. Ήδη, όμως, από τα μέσα του 1940 ο
   Βιρτ είχε επιφορτιστεί με τα καθήκοντα
   περιοδεύοντος διευθυντή / επιθεωρητή
   όλων των Ιδρυμάτων του Προγράμματος στο
   Ράιχ. Στο Ίδρυμα του Βραδεμβούργου
   πειραματίστηκε για πρώτη φορά με τον
   θάλαμο αερίων για την εξόντωση των
   ασθενών σε αυτό.

[Επεξεργασία] Υπηρεσία στα Στρατόπεδα
εξόντωσης

   Όταν πλέον ανεστάλη επίσημα το
   Πρόγραμμα Τ-4 ο Βιρτ έλαβε εντολή να
   συμμετάσχει στο επιτελείο των SS της
   περιοχής του Λούμπλιν, το οποίο είχε
   συγκροτήσει ο Αρχηγός της Αστυνομίας
   Οντίλο Γκλομπότσνικ. Η εμπειρία που είχε
   αποκτήσει ο Βιρτ στα Ιδρύματα
   ευθανασίας, ο ενθουσιασμός του για τα
   εθνικοσοσιαλιστικά ιδεώδη, αλλά και η
   έμφυτη σκληρότητά του τον έκαναν
   ιδανικό για την εργασία που επρόκειτο να
   του αναθέσει ο Γκλομπότσνικ: Αρχικά
   ανέλαβε διοικητής στο Στρατόπεδο
   Εξόντωσης Μπέλζεκ, αργότερα, όμως,
   ανέλαβε γενικός επιθεωρητής όλων των
   Στρατοπέδων της Επιχείρησης Ράινχαρντ.
   Στα πλαίσια αυτού του καθήκοντος ήταν ο
   επινοητής της μεθόδου των θαλάμων
   αερίων. Επιπλέον, αυτός ήταν που επέβαλε
   το καθεστώς τρομοκρατίας και θανάτου
   στα Ναζιστικά στρατόπεδα εξόντωσης,
   επηρεάζοντας την ψυχολογία των
   μελλοθάνατων Εβραίων περισσότερο από
   κάθε άλλο Διοικητή. Η σκληρότητά του τού
   είχε αποδώσει το προσωνύμιο "Κρίστιαν ο
   Τρομερός" από τους υφισταμένους του, ενώ
   οι Ουκρανοί συνεργάτες του τον
   αποκαλούσαν "Στούκα". Όπως γράφτηκε
   αργότερα, "αν το Βερολίνο είχε χάσει τον
   Βιρτ, ολόκληρη η Επιχείρηση Ράινχαρντ θα
   είχε καταρρεύσει: Θα ήταν αδύνατο να
   βρεθεί άλλος με τέτοια σκληρότητα και
   τόση ενεργητικότητα". Ο Βιρτ ήταν επίσης
   αυτός που απέρριψε τη χρήση του Κυκλώνα
   Β στους θαλάμους αερίων στα στρατόπεδα
   που έλεγχε, με το αιτιολογικό ότι το
   αέριο αυτό παραγόταν από ιδιωτικές
   εταιρείες και η εκτεταμένη του χρήση στο
   Μπέλζεκ θα μπορούσε να προκαλέσει
   υποψίες και, επιπλέον, να οδηγήσει σε
   προβλήματα προμήθειάς του^[1]

[Επεξεργασία] Το τέλος

   Όταν ολοκληρώθηκε η Επιχείρηση
   Ράινχαρντ και τα στρατόπεδα εξόντωσης
   άρχισαν να διαλύονται, ο Βιρτ (όπως και
   ολόκληρο σχεδόν το προσωπικό της
   Επιχείρησης) μετατέθηκε στην βόρεια
   Ιταλία (Τεργέστη) τον Σεπτέμβριο του 1943.
   Μαζί με τα άλλα μέλη της ομάδας
   Ράινχαρντ συγκρότησαν το "Einsatzkommando R", το
   οποίο ειδικευόταν στην καταδίωξη
   αντάρτικων ομάδων. Στις 26 Μαΐου 1944 μια
   αντάρτικη ομάδα κατάφερε να εξοντώσει
   τον Βιρτ. Ο τάφος του βρίσκεται στο
   Γερμανικό Στρατιωτικό νεκροταφείο του
   Κοστερμάνο (Costermano) κοντά στην Βερόνα και
   φέρει τον αριθμό 706.

[Επεξεργασία] Περιγραφή του χαρακτήρα του

   Ο Κρίστιαν Βιρτ ήταν ιδιαίτερα βάναυσος
   και απάνθρωπος βασανιστής. Τον έτρεμαν
   τόσο οι φίλοι και γνωστοί του όσο και οι
   κρατούμενοι. Όλοι τον αποκαλούσαν ο
   «Κρίστιαν ο βάναυσος» και ο «Στούκα»^[2].
   Τα προσωνύμιά του αυτά αναφέρονται και
   στα πρακτικά της δίκης του. Ως
   προϊστάμενος προκαλούσε φόβο στους
   υφισταμένους του. Ήταν απότομος στις
   εντολές του και συχνά βωμολοχούσε, ενώ
   χρησιμοποιούσε βαριά διάλεκτο.
   Επιπλέον, δεν σεβόταν ούτε και τους
   νεκρούς, αφού από τα νεκρά θύματά του
   αφαιρούσε συχνά τιμαλφή και άλλα
   αντικείμενα.

[Επεξεργασία] Πηγές

    1. ↑ Ιουδαϊκή εικονική Βιβλιοθήκη
    2. ↑ Yitzhak Arad, Belzec, Sobibor, Treblinka: The Operation Reinhard
       Death Camps, Indiana University Press, 1999, ISBN 0253213053

     * Στρατόπεδα Θανάτου
     * Martin Gilbert, Holocaust Journey: Travelling in Search of the Past,
       Phoenix 1997
     * Henry Friedlander, The Origins of Nazi Genocide: From Euthanasia to
       the Final Solution, University of North Carolina Press, Chapel Hill &
       London, 1995, ISBN 0-8078-2208-6

   Ανακτήθηκε από
   "http://el.wikipedia.org/wiki/%CE%9A%CF%81%CE%AF%CF%83%CF%84%CE%B9%CE%B1%CE%BD_%CE%92%CE%B9%CF%81%CF%84"
   Κατηγορίες: Γερμανοί στρατιωτικοί |
   Γεννήσεις το 1885 | Θάνατοι το 1944 |
   Ναζιστική Γερμανία | Ολοκαύτωμα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Česky
     * Deutsch
     * English
     * Español
     * Suomi
     * Français
     * עברית
     * Italiano
     * 日本語
     * ‪Norsk (bokmål)‬
     * Polski
     * Svenska
     * Türkçe

     * Τελευταία τροποποίηση 09:26, 25
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
