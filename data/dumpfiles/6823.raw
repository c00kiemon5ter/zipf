   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Πρίγκιπας Γεώργιος της Ελλάδας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   O πρίγκηπας Γεώργιος της Ελλάδας

   Ο Βασιλόπαις Γεώργιος (* 24 Ιουνίου 1869, Κέρκυρα - † 25 Νοεμβρίου 1957,
   St Cloud, Γαλλία) ήταν πρίγκηπας της Ελλάδας και της Δανίας, Ύπατος
   Αρμοστής της Κρητικής Πολιτείας από το 1898 έως το 1906. Ήταν δευτερότοκος
   γιος του βασιλιά Γεωργίου Α΄ της Ελλάδας και της Μεγάλης Δούκισσας Όλγας
   Κωνσταντίνοβνα της Ρωσίας. Υπήρξε ο μοναδικός στη παγκόσμια ιστορία
   αξιωματούχος που έφερε ταυτόχρονα το βαθμό του ναυάρχου τριών στόλων, της
   Ρωσίας, της Ελλάδος και της Δανίας.

   Πίνακας περιεχομένων

     • 1 Πρώτα χρόνια
     • 2 Ύπατος Αρμοστής
     • 3 Οικογένεια
     • 4 Αναφορές

[Επεξεργασία] Πρώτα χρόνια

   Το 1887 έγινε τελετή ενηλικίωσής του στην Αθήνα κατά την οποία έλαβε τον
   τίτλο «Δούκας της Σπάρτης»^[1]. Μετά τις πρώτες εγκύκλιες σπουδές που
   έλαβε κατ΄ οίκον μετέβη στη Δανία όπου και σπούδασε στη Βασιλική Ναυτική
   Σχολή της Κοπεγχάγης. Αποφοιτώντας επέστρεψε στην Ελλάδα και κατατάχθηκε
   ως Αξιωματικός στο Βασιλικό Ναυτικό γενόμενος ταυτόχρονα υπασπιστής του
   Βασιλέως Γεωργίου Α'. Κατά την περίοδο εκείνη συνοδεύοντας τον διάδοχο της
   Ρωσίας και μετέπειτα Αυτοκράτορα Νικόλαο Β' σε περίπλου της Γης, όταν
   βρίσκονταν στην Ιαπωνία σε γενόμενη απόπειρα δολοφονίας σε βάρος του
   Νικολάου από κάποιο φανατικό Ιάπωνα ο πρίγκιπας Γεώργιος πρόλαβε και
   απέκρουσε αυτόν έγκαιρα σώζοντας τον Νικόλαο. Σε ένδειξη ευγνωμοσύνης ο
   Τσάρος της Ρωσίας απέδωσε στον Γεώργιο τον βαθμό του ναυάρχου ρωσικού
   στόλου με τα διασήματα αυτού.

   Το 1897 ο Πρίγκιπας Γεώργιος ήταν διοικητής του ελληνικού τορπιλικού
   στόλου με τον οποίο και συμμετείχε στον αποκλεισμό της Κρήτης κατ΄ εντολή
   της ελληνικής κυβέρνησης του Θ. Δηλιγιάννη

[Επεξεργασία] Ύπατος Αρμοστής

   Ένα χρόνο μετά τον Ελληνοτουρκικό πόλεμο που ακολούθησε που μπορεί να
   χαρακτηρίστηκε ατυχής πλην όμως υπήρξε ιδιαίτερα σημαντικός για τη
   μετέπειτα στρατιωτική αναδιοργάνωση της Ελλάδας, οι Μεγάλες Δυνάμεις:
   (Αγγλία, Αυστρουγγαρία, Γαλλία, Γερμανία, Ιταλία και Ρωσία), ανάγκασαν την
   Οθωμανική Αυτοκρατορία να εγκαταλείψει την Κρήτη, δημιουργώντας υπό την
   προστασία τους ένα αυτόνομο κατ΄ εντολή κράτος, την Κρητική Πολιτεία, υπό
   την επικυριαρχία του Σουλτάνου, όπου ως Ύπατο Αρμοστή (γενικό διοικητή)
   εγκατέστησαν κατόπιν προτροπής της Ρωσίας τον πρίγκιπα Γεώργιο.

   Ως Αρμοστής εξέδωσε σύνταγμα, και όρισε Συμβούλιο του Ηγεμόνα (δηλαδή
   κυβέρνηση) από τους Κρητικούς αρχηγούς. Το 1899 οργάνωσε την Κρητική
   Χωροφυλακή. Οι απολυταρχικές του αντιλήψεις τον έφεραν σε σύγκρουση με τον
   πολιτικό και πρωταγωνιστή της επανάστασης Ελευθέριο Βενιζέλο αλλά και
   μεγάλο μέρος του λαού της Κρήτης. Η σύγκρουση κορυφώθηκε με την επανάσταση
   του Θέρισου το 1905 κατά την οποία η Κρητική Χωροφυλακή του έμεινε πιστή,
   αλλά χρειάστηκε να ζητήσει και την στρατιωτική συνδρομή των ξένων
   δυνάμεων. Για την αντιμετώπιση της κρίσης οι Μεγάλες Δυνάμεις έστειλαν
   στην Κρήτη ειδική εξεταστική επιτροπή. Ο Γεώργιος θεωρώντας πως μ’ αυτήν
   τους την ενέργεια οι Δυνάμεις τον έθιγαν προσωπικά παραιτήθηκε του
   αξιώματος τον Ιούλιο του 1906. Μετά την άφιξη του αντικαταστάτη του
   Αλεξάνδρου Ζαΐμη ανεχώρησε για την Αθήνα. Το επόμενο χρόνο η Κρητική
   Συνέλευση ανακήρυξε την Ένωση, που πραγματοποιήθηκε επίσημα το 1913. Το
   1907 νυμφέφθηκε την Πριγκίπισσα Μαρία Βοναπάρτη. μετά την επανάσταση στο
   Γουδί το 1909 ο πρίγκιπας Γεώργιος εγκαταστάθηκε στη Γαλλία χωρίς να πάψει
   να επισκέπτεται τακτικά την Ελλάδα.
   Μετά το θάνατό του η σορός του μεταφέρθηκε στην Ελλάδα, όπου και ετάφη στο
   βασιλικό κοιμητήριο στο Τατόι.

   Η Γεωργιούπολη, ένα παραλιακό θέρετρο ανάμεσα στα Χανιά και το Ρέθυμνο,
   ονομάστηκε προς τιμή του.

[Επεξεργασία] Οικογένεια

   [IMG]
   [IMG]
   Η Πριγκίπισσα Μαρία Βοναπάρτη

   Ο Γεώργιος παντρεύτηκε το 1907 την πριγκήπισσα Μαρία Βοναπάρτη, κόρη του
   πρίγκιπα Ρολάνδου Βοναπάρτη, με την οποία απέκτησε δύο παιδιά:

     • τον Πρίγκιπα Πέτρο της Ελλάδας (1908-1980), ανθρωπολόγος,παντρεύτηκε
       την Ειρήνη Αλεξάνδροβνα Ovchinnikoff.
     • τη Πριγκίπισσα Ευγενία της Ελλάδας(1910-1989), Παντρεύτηκε στις 30
       Μαΐου 1939, τον Πρίγκιπα Ντομινίκ Ράντζιβιλ, στο Παρίσι και χώρισαν το
       1946. Από το γάμο αυτό η Ευγενία απέκτησε δύο παιδιά:

          • τη Πριγκίπισσα Τατιάνα Ράτνζιβιλ (γεν. 28 Αυγούστου 1939),
            παντρεύτηκε τον Ζάν Φρυσώ

               • Φαμπιόλα (γεν. 7 Φεβρουαρίου 1967), παντρεύτηκε τον Τιερύ
                 Χέρμαν, μία κόρη
               • Αλέξης (γεν. 25 Νοεμβρίου 1969, παντρεύτηκε την Ναταλί
                 Τσάντλερ

          • το Πρίγκιπα Γεώργιο Ανδρέα Ράτνζιβιλ (4 Νοεμβρίου 1947 - 27
            Αυγούστου 2001).

   Η Ευγενία ξαναπαντρεύτηκε στις 28 Νοεμβρίου 1949 τον Πρίγκιπα Ραϊμόνδος
   του Τόρε - Τάσσο, τον οποίο επίσης χώρισε το 1965. Από αυτό το γάμο
   απέκτησε ένα γιό:

     • 
          • τον Πρίγκιπα Κάρολο Αλλεσάντρο 10 Φεβρουαρίου 1952, παντρεύτηκε
            την Βερόνικα Λάντς όπου και απέκτησαν τρία παιδιά:

               • Ντιμίτρι (γεν. 1977)
               • Μαξιμιλιανός (γεν. 1979)
               • Κονστάνζα (γεν. 1989)

[Επεξεργασία] Αναφορές

    1. ↑ Τρύφωνος Ε. Ευαγγελίδου (1898). Τα μετά τον Όθωνα : ήτοι ιστορία της
       μεσοβασιλείας και της βασιλείας Γεωργίου του Α'. (1862-1898). Εν
       Αθήναις: Εκδοτικόν Κατάστημα Γεωργίου Δ. Φέξη. σελ. 644.
       http://anemi.lib.uoc.gr/metadata/6/6/8/metadata-01-0000333.tkl. 

   Ανακτήθηκε από
   "http://el.wikipedia.org/wiki/%CE%A0%CF%81%CE%AF%CE%B3%CE%BA%CE%B9%CF%80%CE%B1%CF%82_%CE%93%CE%B5%CF%8E%CF%81%CE%B3%CE%B9%CE%BF%CF%82_%CF%84%CE%B7%CF%82_%CE%95%CE%BB%CE%BB%CE%AC%CE%B4%CE%B1%CF%82"
   Κατηγορίες: Ελληνική Βασιλική Δυναστεία | Ελληνοτουρκικός πόλεμος (1897) |
   Οίκος του Γκλύξμπουργκ | Πρίγκιπες της Ελλάδας και της Δανίας | Κερκυραίοι
   | Γεννήσεις το 1869 | Θάνατοι το 1957 | Έλληνες Αρμοστές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Dansk
     • Deutsch
     • English
     • Español
     • Français
     • Magyar
     • Italiano
     • 日本語
     • Latina
     • Nederlands
     • Polski
     • Português
     • Română
     • Русский

     • Τελευταία τροποποίηση 10:21, 4 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
