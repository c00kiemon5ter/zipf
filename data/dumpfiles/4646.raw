   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Μάκης Βορίδης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       17/09/2010.

   +------------------------------------------------------------------------+
   |------------------------------------------------------------------------|
   |                Μαυρουδής Χρ. Βορίδης                 |
   |------------------------------------------------------------------------|
   | Αξίωμα:                | Βουλευτής Αττικής       |
   |------------------------------+-----------------------------------------|
   | Εξελέγη:              | 2007                                    |
   |------------------------------+-----------------------------------------|
   | Ημερομηνία         | 23 Αυγούστου, 1964             |
   | Γέννησης:            |                                         |
   |------------------------------+-----------------------------------------|
   | Τόπος Γέννησης: | Αθήνα                              |
   |------------------------------+-----------------------------------------|
   | Πολιτικό Κόμμα: | Λαϊκός Ορθόδοξος         |
   |                              | Συναγερμός,                   |
   |------------------------------------------------------------------------|
   |                                   .                                    |
   +------------------------------------------------------------------------+

   Ο Μαυρουδής Χρήστου Βορίδης (Μάκης
   Βορίδης) είναι βουλευτής Αττικής του
   ΛΑ.Ο.Σ. από τις εθνικές εκλογές που
   έλαβαν χώρα στις 16 Σεπτεμβρίου 2007. Είναι
   μέλος της Εκτελεστικής Επιτροπής και
   της Κεντρικής Επιτροπής του ΛΑ.Ο.Σ. από
   την άνοιξη του 2005, όταν ως Πρόεδρος του
   Ελληνικού Μετώπου προσχώρησε μαζί με
   όλο το κόμμα με απόφαση της Κεντρικής
   Επιτροπής στο κόμμα του Γιώργου
   Καρατζαφέρη. Μέχρι να γίνει βουλευτής
   ήταν και νομαρχιακός σύμβουλος
   Ανατολικής Αττικής, αξίωμα στο οποίο
   εξελέγη κατά τις νομαρχιακές εκλογές,
   τον Οκτώβριο του 2006.

[Επεξεργασία] Βιογραφία

   Ο Μάκης Βορίδης φοίτησε ως μαθητής στο
   Κολλέγιο Αθηνών, στο οποίο, ηγούμενος
   πανελλαδικά της εθνικιστικής μαθητικής
   οργανώσεως Ελεύθεροι Μαθητές υπήρξε
   πρόεδρος του εικοσαμελούς μαθητικού
   συμβουλίου, έναντι του αντιπάλου του,
   μετέπειτα βουλευτή Κερκύρας, Νικόλαου
   Γεωργιάδη. Αποφοίτησε από το τετρατάξιο
   Λύκειο του Κολλεγίου Αθηνών το 1983 και
   μπήκε στην Νομική Σχολή του
   Πανεπιστήμιο Αθηνών, από την οποία πήρε
   με «Άριστα» το πτυχίο του το 1990. Στην
   συνέχεια, έκανε τις μεταπτυχιακές του
   σπουδές στο Εμπορικό και το Ναυτικό
   Δίκαιο στο University College of London, όπου έλαβε
   τον μεταπτυχιακό του τίτλο με διάκριση
   Merit.

[Επεξεργασία] Πολιτική δράση

   Μετά την αποφοίτησή του από το Κολλέγιο
   Αθηνών διορίσθηκε Γενικός Γραμματέας
   της Νεολαίας της Ε.Π.ΕΝ., κόμματος, το
   οποίο είχε ιδρύσει μέσα από την φυλακή ο
   έγκλειστος επικεφαλής της Χούντας των
   Συνταγματαρχών Γεώργιος Παπαδόπουλος,
   πόστο στο οποίο παρέμεινε μέχρι το 1990. Ως
   φοιτητής ίδρυσε την φοιτητική οργάνωση
   Φοιτητική Εναλλακτική, ως επικεφαλής
   της οποίας διεγράφη από το σύλλογο
   φοιτητών Νομικής για φασιστική δράση το
   1985, ενώ τον επόμενο χρόνο η ΕΦΕΕ υπέβαλλε
   μήνυση εναντίον του για τη συμμετοχή του
   σε επίθεση φασιστών κατά φοιτητών της
   Νομικής.

   Τον Απρίλιο του 1994 μαζί με άλλα 200
   στελέχη του ευρύτερου πατριωτικού -
   εθνικιστικού χώρου, προερχόμενα κυρίως
   από την Ε.Π.ΕΝ. και το διαλυθέν ΕΝ.Ε.Κ.,
   ίδρυσε το Ελληνικό Μέτωπο και εξελέγη με
   ισχυρή πλειοψηφία Πρόεδρός του, θέση την
   οποία κράτησε μέχρι την άρση της
   πολιτικής δράσεως του Ελληνικού Μετώπου
   από την Κεντρική του Επιτροπή, τον Μάιο
   του 2005.

   Ως Πρόεδρος του Ελληνικού Μετώπου
   συμμετείχε δύο φορές στις δημοτικές
   εκλογές στην Αθήνα, συγκεντρώνοντας το
   1998 ποσοστό 0,7% και το 2002 1%. Υποψήφιος
   βουλευτής ήταν το 2000 στο κοινό
   ψηφοδέλτιο του Ελληνικού Μετώπου με την
   Πρώτη Γραμμή του Κώστα Πλεύρη, το 2004 με
   το Ελληνικό Μέτωπο και τον Σεπτέμβριο
   του 2007 με τον ΛΑ.Ο.Σ., όταν και εξελέγη.

[Επεξεργασία] Εξωτερικοί σύνδεσμοι

     * Η επίσημη προσωπική σελίδα του Μάκη
       Βορίδη
     * Σελίδα στον δικτυακό τόπο των
       Ελληνικών Γραμμών, όπου ανακοινώνεται
       η άρση της πολιτικής δράσεως του
       Ελληνικού Μετώπου και η προσχώρηση
       της ηγεσίας του κόμματος στον ΛΑ.Ο.Σ.
     * Ελληνικές Γραμμές, η επίσημη
       εφημερίδα του Ελληνικού Μετώπου, η
       οποία με την προσχώρηση του
       τελευταίου στον ΛΑ.Ο.Σ. έπαψε να
       τυπώνεται αλλά παραμένει ως
       ιστοσελίδα στηρίζοντας με την
       αρθρογραφία της την πολιτική
       Καρατζαφέρη
     * Το βιογραφικό του Μάκη Βορίδη, όπως
       αυτό εμφανίζεται στην επίσημη
       ιστοσελίδα της Βουλής των Ελλήνων
     * Παλαιότερο αφιέρωμα της Guardian στην
       Ευρωπαϊκή Άκρα Δεξιά, με αναφορά στον
       Μάκη Βορίδη


   Ανακτήθηκε από
   "http://el.wikipedia.org/wiki/%CE%9C%CE%AC%CE%BA%CE%B7%CF%82_%CE%92%CE%BF%CF%81%CE%AF%CE%B4%CE%B7%CF%82"
   Κατηγορίες: Βουλευτές Αττικής |
   Βουλευτές εκλεγμένοι με τον ΛΑΟΣ |
   Γεννήσεις το 1964
   Κρυμμένες κατηγορίες: Άρθρα που
   χρειάζονται παραπομπές από 09/2010 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 12:41, 17
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
