   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Γυάλινος Κόσμος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                         Γυάλινος Κόσμος
          Συγγραφέας         Τένεσι Ουίλιαμς
   Παγκόσμια Πρεμιέρα Σικάγο, Δεκέμβριος
                                       1944
          Πανελλήνια         1946
            Πρεμιέρα
               Ρόλοι              Τομ, Τζιμ, Αμάντα,
                                       Λώρα

   Ο Γυάλινος Κόσμος (αγγλικός τίτλος: The Glass
   Menagerie, Το Γυάλινο Θηριοτροφείο) είναι
   θεατρικό έργο του Αμερικανού συγγραφέα
   Τένεσι Ουίλιαμς. Παρουσιάστηκε για
   πρώτη φορά το Δεκέμβριο του 1944 στο
   θέατρο Σιβίκ (Civic) του Σικάγου το 1944 και
   την επόμενη χρονιά στη Νέα Υόρκη (Θέατρο
   Playhouse, Μάρτιος 1945), όπου κέρδισε το
   Βραβείο New York Drama Critics Circle Award. Αποτέλεσε
   τη πρώτη μεγάλη θεατρική επιτυχία του
   Τένεσι Ουίλιαμς, που καθιερώθηκε ως ένας
   από τους μεγαλύτερους θεατρικούς
   συγγραφείς του αιώνα.

   Πίνακας περιεχομένων

     * 1 Περίληψη του έργου
     * 2 Το έργο και η προσωπική ζωή του
       συγγραφέα
     * 3 Παραστάσεις
     * 4 Παραπομπές
     * 5 Εξωτερικοί σύνδεσμοι
     * 6 Πηγές

[Επεξεργασία] Περίληψη του έργου

   Στο έργο εξιστορείται μέσα από τις
   αναμνήσεις του Τομ η ζωή της οικογένειας
   Γουίνγκφιλντ, που την απαρτίζουν ο γιος
   Τομ, η μητέρα Αμάντα και η κόρη Λώρα. Ο
   πατέρας τούς έχει εγκαταλείψει για
   χρόνια κι εκείνοι ζουν σ' ένα δικό τους
   "γυάλινο κόσμο". Η μητέρα έχει έμμονη
   ιδέα με τα παιδικά και νεανικά της
   χρόνια στο Νότο, ωστόσο τώρα δείχνει την
   εικόνα της "ξεπεσμένης καλλονής", ένα
   μοτίβο που επανέρχεται σε πολλά έργα του
   συγγραφέα.

   Ταυτόχρονα, ονειρεύεται ένα καλύτερο
   μέλλον για τα παιδιά της, ωστόσο η
   πραγματικότητα είναι σκληρή. Για το γιο
   της, θεωρεί ότι είναι ένας εγωιστής
   ονειροπόλος, ο οποίος είναι ανεύθυνος
   και καταφεύγει στο αλκοόλ, στην ποίηση,
   στη λογοτεχνία και τον κινηματογράφο,
   αντί να συνεισφέρει ουσιαστικά στην
   οικογένεια. Ο ίδιος ονειρεύεται να φύγει
   και αυτός όπως ο πατέρας του. Η Λώρα
   είναι μια εύθραυστη παρουσία, ανάπηρη
   στο πόδι, φοβάται τον έξω κόσμο,
   προτιμώντας τη συλλογή της από γυάλινα
   ζωάκια και την συλλογή παλιών δίσκων
   γραμμοφώνου του πατέρα της.

   Κάποια στιγμή, όλη η οικογένεια στρέφει
   την ελπίδα της σε ένα τέταρτο πρόσωπο,
   τον Τζιμ, έναν επισκέπτη από τον έξω
   κόσμο, με τον οποίο έχει ένα σύντομο
   φλερτ η Λώρα. Ωστόσο, τα πάντα
   γκρεμίζονται, καθώς εκείνος διαλύει τις
   αυταπάτες τους κι έτσι επανέρχονται στη
   σκληρή πραγματικότητα.

[Επεξεργασία] Το έργο και η προσωπική ζωή
του συγγραφέα

   Σε πολλά από τα έργα του, ο Τένεσι
   Ουίλιαμς ενσωματώνει στοιχεία της δικής
   του προσωπικής ζωής και των παιδικών του
   χρόνων με την οικογένειά του. Ο Γυάλινος
   Κόσμος θεωρείται το πιο αυτοβιογραφικό
   έργο του Αμερικανού συγγραφέα. Στην
   ουσία, περιγράφει την ίδια του την
   οικογένεια. Ο πατέρας του, μια αυστηρή
   πατριαρχική φιγούρα, τον θεωρούσε
   ουσιαστικά "απόντα" λόγω της δουλειάς
   του. Ο Τομ του έργου είναι ο ίδιος ο
   συγγραφέας (το πραγματικό μικρό όνομα
   του Ουίλιαμς ήταν Τόμας), η Αμάντα είναι
   η μητέρα του, μια αριστοκρατική γυναίκα,
   ωστόσο υπερπροστατευτική, αλλά κυρίως
   έχει επηρεαστεί από την αδερφή του,
   Ρόουζ. Η Ρόουζ είναι η έμπνευση για τη
   Λώρα, καθώς η ίδια έπασχε από
   σχιζοφρένεια κι είχε υποβληθεί σε
   λοβοτομή, με αποτέλεσμα να μείνει σχεδόν
   ανάπηρη για το υπόλοιπο της ζωής της.

   Όπως εύστοχα παρατήρησε ο Πλωρίτης,

     "Οι χαρακτήρες του γυάλινου κόσμου δεν
     σβήνουν μαζί με το έργο. Προεκτείνονται
     στα κατοπινά έργα του Ουίλλιαμς. Η Άλμα
     του 'Καλοκαίρι και καταχνιά" είναι
     ομογάλακτη αδελφή της Λάουρας, κι ο
     ξεπεσμός της Άλμας στην τελευταία
     σκήνή του έργου συνεχίζεται δραματικός
     σ'όλοκληρο το "Λεωφορείο ο Πόθος", όπου η
     Μπλάνς Ντυ Μπουά ξαναγυρίζει στις
     φαντασιώσεις της Αμάντας του "Γυάλινου
     κόσμου". Ουσιαστικά σε όλα τα έργα του
     Ουίλλιαμς υπάρχει ένας βασικός
     χαρακτήρας, μία βασική κατάσταση: ο
     άνθρωπος (η γυναίκα κυριώτατα), που
     ανήμπορος να πλάσει την πραγματικότητα
     σύμφωνα με τα όνειρά του και μή
     αντέχοντας τη θλιβερότητά της,
     γλιστράει στη φαντασία για να βρει μιαν
     υπνωτική λύτρωση." ^[1]

[Επεξεργασία] Παραστάσεις

   Στην Ελλάδα, έχουν πραγματοποιηθεί
   πολλές παραστάσεις από διάφορους
   θιάσους, όπως του Εθνικού Θεάτρου, του
   Κρατικού Θεάτρου Βορείου Ελλάδος, καθώς
   και Δημοτικών Περιφερειακών Θεάτρων.

   Το έργο για πρώτη φορά παρουσιάστηκε από
   το Θέατρο Τέχνης το 1946 σε σκηνοθεσία
   Καρόλου Κουν και μουσική Μάνου
   Χατζιδάκι. (Κουν, Λαμπέτη,
   Γιαννακοπούλου, Καλλέργης). Για την
   παράσταση, είχε γράψει ο Μ. Καραγάτσης:

     «Ο κ. Κουν έπαιξε σαν ηθοποιός τον πρώτο
     ανδρικό ρόλο. Ο κ. Καλλέργης απέδωσε
     πολύ καλά τον τύπο του νεαρού, θετικού
     και πεζολόγου Αμερικανού. Όσο για την δ.
     Λαμπέτη, πρέπει να ομολγήσουμε ότι
     εγέμισε τη σκηνή με το δημιουργικό
     παίξιμό της. Μολονότι αποφεύγω τις
     προφητείες, έχω την εντύπωση πως αυτή η
     κοπελίτσα θα πάει μακριά και ψηλά!» ^[2]

[Επεξεργασία] Παραπομπές

    1. ↑ Μάριος Πλωρίτης, Θέατρο 61
    2. ↑ Μ. Καραγάτσης, "Η Βραδυνή", 27/11/1946

[Επεξεργασία] Εξωτερικοί σύνδεσμοι

     * Internet Broadway Database listing for all productions
     * Study resource for writing about The Glass Menagerie

[Επεξεργασία] Πηγές

     * Θέατρο 61. Διεύθυνση και έκδοση: Θ.
       Κρίτας, Διεύθυνση συντάξεως: Μ.
       Πλωρίτης

   Ανακτήθηκε από
   "http://el.wikipedia.org/wiki/%CE%93%CF%85%CE%AC%CE%BB%CE%B9%CE%BD%CE%BF%CF%82_%CE%9A%CF%8C%CF%83%CE%BC%CE%BF%CF%82"
   Κατηγορία: Αμερικανικά θεατρικά έργα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Español
     * Eesti
     * Français
     * עברית
     * Italiano
     * 日本語
     * Polski
     * Русский
     * Srpskohrvatski / Српскохрватски

     * Τελευταία τροποποίηση 22:33, 25 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
