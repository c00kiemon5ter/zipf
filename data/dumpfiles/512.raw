   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Φρίξος Μιχαηλίδης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Κύπριος συγγραφέας και εικονογράφος
   Φρίξος Μιχαηλίδης κατάγεται από την
   Κατωκοπία και διαμένει στη Λευκωσία.
   Σπούδασε στη Σχολή Θετικών Επιστημών,
   στο τμήμα Χημείας του Αριστοτελείου
   Πανεπιστημίου Θεσσαλονίκης. Έπειτα
   ασχολήθηκε με την Οινολογία, μελετώντας
   τους ερυθρούς οίνους. Αφού επέστρεψε
   στην Κύπρο ασχολήθηκε με τη Δημοτική και
   την Μέση Εκπαίδευση κι εκεί άρχισε πλέον
   η σχέση του με την παιδική λογοτεχνία.

   Πίνακας περιεχομένων

     * 1 Βιογραφία
     * 2 Έργα

          * 2.1 Συγγραφή-εικονογράφηση
          * 2.2 Εικονογράφηση
          * 2.3 Εκπαιδευτικές αφίσες
          * 2.4 Σειρές από εκπαιδευτικές κάρτες

     * 3 Πηγές

[Επεξεργασία] Βιογραφία

   Το 1997 εικονογράφησε τον οδηγό γραφής της
   Α’ τάξης δημοτικού, σε συνεργασία με το
   τμήμα ανάπτυξης του Υπουργείου Παιδείας
   και Πολιτισμού Κύπρου. Το 1999 πήρε το
   πρώτο βραβείο από τον Κυπριακό Σύνδεσμο
   Παιδικού-Νεανικού Βιβλίου (ΚΣΠΝΒ) στην
   κατηγορία "Μικρές Ιστορίες". Το σκεπτικό
   βράβευσης μιλάει για πρωτότυπο λόγο και
   τρόπο γραφής και για θετικές τάσεις και
   στάσεις προς το περιβάλλον.

   Το 2000 εκδίδεται από τις εκδόσεις Πάργα
   το πρώτο βιβλίο με 4 από τα βραβευμένα
   αυτά παραμύθια με τίτλο «Πάμε στην
   Εντομοχώρα». Την εικονογράφηση την
   ανέλαβε ο ίδιος, αφού από νεαρή ηλικία
   είχε σαν χόμπι τη ζωγραφική.

   Το 2001 γράφει και ανεβάζει το Θεατρικό
   Κυπριακό Ηθοπλαστικό χορόδραμα με τίτλο
   «Να χαρτωθείς να ησυχάσουμε» με την
   βοήθεια των συναδέλφων του και τη
   συμμετοχή 200 παιδιών από το Δημοτικό
   σχολείο Αποστόλου Λουκά, στο θέατρο
   Φάλκον στη Λευκωσία. Tο 2002 κυκλοφόρησε το
   δεύτερο μέρος των Εντομοϊστοριών, με
   τίτλο «Πάμε στην Εντομοχώρα 2η Δόση». Το
   βιβλίο αυτό περιέχει τις 4 επόμενες
   ιστορίες της σειράς. Την Εντομοχώρα
   ακολουθεί το βιβλίο «Έξω-Γήινοι», βιβλίο
   με λιτό λόγο και οικολογικό.

   Το 2001 δοκιμάζει τις δυνάμεις του στην
   κατηγορία του Μυθιστορήματος. Παίρνει
   ένα δεύτερο βραβείο από τον ΚΣΠΝΒ για το
   μυθιστόρημα με τίτλο «Το Δελφίνι η
   Αρκούδα και ο Γλάρος». Ένα μυθιστόρημα
   με μήνυμα για την αρμονία και την
   ισορροπία της φύσης και της ανθρώπινης
   ψυχής. Το βιβλίο αυτό κυκλοφόρησε το 2003
   από τις εκδόσεις Πάργα.

   Το 2002, με παρότρυνση της κυρίας Κίκας
   Πουλχερίου, μεταβαίνει στο Μόναχο της
   Γερμανίας σαν ένας από τους 12 μελετητές
   που έγιναν δεχτοί από όλο τον κόσμο για
   να μελετήσει την Μοντέρνα Παγκόσμια
   Παιδική και Εφηβική Οικολογική
   Λογοτεχνία. Η έρευνα έγινε στην Διεθνή
   Νεανική Βιβλιοθήκη του Μονάχου, που
   εδρεύει σ’ ένα κάστρο του 14ου αιώνα
   (Blutenburg Castle), και αριθμεί πάνω από 500.000
   παιδικά βιβλία και 30.000 λογοτεχνικά
   περιοδικά σε 130 γλώσσες. Μέρος της
   έρευνας έχει δημοσιευτεί στο ετήσιο
   λογοτεχνικό περιοδικό του ΚΣΠΝΒ,
   «Ανέμη».

   Ο Φρίξος Μιχαηλίδης ασχολήθηκε επίσης
   με τον σχεδιασμό και την εικονογράφηση
   εκπαιδευτικού υλικού για την προσχολική
   και την πρώτη σχολική ηλικία. Από το 2004
   μέχρι σήμερα εκδίδει με τις εκδόσεις
   Πάργα μια σειρά από 18 εκπαιδευτικές
   αφίσες και 6 σειρές με κάρτες σε μέγεθος
   Α4 με ποικίλα θέματα.

   Το 2005 οι εκδόσεις Πάργα κυκλοφορούν το
   βιβλίο που έγραψε, εικονογράφησε και
   επιμελήθηκε ο ίδιος, με τίτλο: «Πω Πω
   Μουρδουκλόματα - Ανακατομπερδέματα». Το
   2006 κυκλοφορεί δύο εικονογραφημένα
   τετράδια γραφής με τους τίτλους:
   «Μαθαίνω την Αλφαβήτα» και «Μαθαίνω
   τους αριθμούς» με ασκήσεις ανάγνωσης,
   γραφής και αρίθμησης.

   Γράφει επίσης ένα κείμενο-παραμύθι για
   την γιορτή του βιβλίου με τίτλο: «Φως στο
   Σκοτεινό Δωμάτιο» και με θέμα την αξία
   του παραμυθιού στην ανάπτυξη της
   παιδικής ψυχής. Το 2007 έχει κυκλοφορήσει
   τρία ακόμα βιβλία του, που έχει
   εικονογραφήσει ο ίδιος και
   τιτλοφορούνται: «Ταξίδι στο Φεγγάρι», «Η
   Συμμαχία» και «Η Ελευθερία, μια αληθινή
   Νεραϊδοϊστορία». Την ίδια χρονιά,
   φιλοτέχνησε την αφίσα για το Συνέδριο
   του Κέντρου Παιδικής Νεανικής
   Λογοτεχνίας Χωρών Νοτιοανατολικής
   Ευρώπης με θέμα τη Φιλαναγνωσία που
   έγινε στην Κύπρο το 2007 σε συνεργασία με
   το ΚΣΠΝΒ.

   Το 2008 κυκλοφορεί τα «Παιδιά Γεμάτα
   Ενέργεια», σε συνεργασία με την Cymep,a ένα
   οικολογικό βιβλίο με θέμα τις
   ανανεώσιμες πηγές ενέργειας. Το 2008
   εκδίδονται ακόμη τα βιβλία του: «12
   Πασχαλινά Αβγά και η Μάγισσα
   Εξαφανίστρα», Μια πασχαλινή περιπέτεια,
   όπου η μάγισσα θέλει να εξαφανίσει μια
   ντουζίνα αβγά για να μη γιορτάσει κανείς
   το Πάσχα. Το βιβλίο περιέχει και
   πασχαλινές κατασκευές από χαρτί και
   αβγά για τα παιδιά του νηπιαγωγείου και
   του δημοτικού. «Με λένε Αγκαλίτσα». Ένα
   βιβλίο για τις συναισθηματικές ανάγκες
   των παιδιών και για την ανάγκη τους για
   μια ζεστή αγκαλιά.

   Επίσης έγραψε ένα κείμενο για θέατρο σε
   συνεργασία με την κα Κίκα Πουλχερίου, με
   τίτλο: «Ταξίδι στον Χρόνο» και θέμα την
   ιστορία των σχολείων μέσα από τις
   περασμένες δεκαετίες μέχρι σήμερα.
   Εικονογράφησε ένα μουσικό παραμύθι, που
   έγραψε ο ίδιος, για τις ανάγκες ενός
   βιβλίου μαθημάτων κιθάρας για ελληνικό
   μουσικό εκδοτικό οίκο. Έχει σχεδιάσει τα
   γραφικά για την επίσημη ηλεκτρονική
   ιστοσελίδα του ΚΣΠΝΒ, του οποίου και
   είναι μέλος.

   Έχει επίσης γράψει άρθρα για την παιδική
   λογοτεχνία και παρουσιάσεις βιβλίων σε
   περιοδικά και εφημερίδες. Συμμετέχει σε
   σεμινάρια και συνέδρια, για την παιδική
   λογοτεχνία. Επισκέπτεται τα
   νηπιαγωγεία, τα δημοτικά, τα γυμνάσια,
   πανεπιστήμια, βιβλιοθήκες και
   βιβλιοπωλεία με διαλέξεις και ομιλίες
   για την μοντέρνα παιδική λογοτεχνία, την
   κυπριακή παιδική λογοτεχνία, την
   φιλαναγνωσία, την προώθηση της παιδικής
   λογοτεχνίας και της δημιουργικότητας
   γύρω από το παιδικό βιβλίο γενικότερα.

   Το βιβλίο του Η Συμμαχία συμμετέχει στην
   ευρωπαική έκθεση βιβλίου με τίτλο: Tour
   d'Europe en 27 livres d'images στην Διεθνή βιβλιοθήκη
   του Παρισιού, στη Γαλλία (BnF: Bibliotheque National
   France).

   Τα τελευταία χρόνια εικονογράφησε και
   επιμελήθηκε τα βιβλία και άλλων κυπρίων
   συγγραφέων, σε συνεργασία με τις
   εκδόσεις Πάργα.

[Επεξεργασία] Έργα

  [Επεξεργασία] Συγγραφή-εικονογράφηση

     * Πάμε στην Εντομοχώρα
     * Πάμε στην Εντομοχώρα 2η Δόση
     * Έξω-Γήινοι
     * Το Δελφίνι η Αρκούδα και ο Γλάρος
     * Πω Πω Μουρδουκλόματα -
       Ανακατομπερδέματα
     * Ταξίδι στο Φεγγάρι
     * Η Συμμαχία
     * Η Ελευθερία, μια αληθινή
       Νεραϊδοϊστορία'
     * Ταξίδι στο Φεγγάρι
     * Η Συμμαχία
     * Παιδιά Γεμάτα Ενέργεια
     * 12 Πασχαλινά Αβγά και η Μάγισσα
       Εξαφανίστρα
     * Με λένε Αγκαλίτσα
     * Ποιός Έσπασε το Ξύλινο Κουκλάκι;
     * Μαθαίνω την Αλφαβήτα
     * Μαθαίνω τους αριθμούς

  [Επεξεργασία] Εικονογράφηση

     * της Μαρίας Πυλιώτου:

          * Μ' Αγαπάς; Σ' Αγαπώ!
          * της Μαρίας Ολυμπίου:
          * Επικίνδυνη Δημοσιογραφική
            Αποστολή
          * Γιατί οι Κότες δεν Πετάνε;
          * Δήμαρχος για Κλάματα
          * Κυνηγοί Φαντασμάτων
          * Γιατί οι Κότες δεν Κελαηδάνε;
          * Γιατί οι Κότες είναι κουτσομπόλες;
          * Φτου σου Κύριε Πρόεδρε

     * της Ρεβέκκας Ελευθεριάδου:

          * Ποιός Έκλεψε το Κινητό;
          * της Γεωργίας ΧατζηΙωάννου:
          * Η Λυκόπολη

     * της Ιωάννας Αργυρού-Προκοπίου:

          * Ένας τεράστιος Κερασολουκουμάς
          * ΌΛο γλύκα και Μαγεία

     * της Άννας Κουππάνου:

          * Ο Άγιος Βασίλης Θέλει Δώρο

     * της Έλενας Περικλέους:

          * Πράσινη Τρυπημένη Κάλτσα

  [Επεξεργασία] Εκπαιδευτικές αφίσες

     * το αλφάβητο
     * δίψηφα φωνήεντα και σύμφωνα
     * πίνακας πολλαπλασιασμού
     * σχήματα και στερεά
     * οι αριθμοί 1-20
     * ο κύκλος του νερού
     * χρώματα και αναμίξεις χρωμάτων
     * κυκλοφοριακή αγωγή
     * τα φρούτα
     * τα λαχανικά
     * οικολογικά σήματα
     * οικογένεια
     * σχολείο
     * το ανθρώπινο σώμα
     * υγιεινή διατροφή
     * οι 5 αισθήσεις
     * οι 4 εποχές
     * μεταφορικά μέσα

  [Επεξεργασία] Σειρές από εκπαιδευτικές
  κάρτες

     * Τα γράμματα αλφάβητου
     * Δίψηφα φωνήεντα και σύμφωνα
     * Οι αριθμοί 0-10
     * Οι μικροί οικολόγοι
     * 12 μήνες κι 1 ποίημα
     * Κυκλοφορώ με ασφάλεια κι 1 ποίημα

[Επεξεργασία] Πηγές

     * Κυπριακός Σύνδεσμος Παιδικού
       Νεανικού Βιβλίου
     * Λογοτεχνικό Ηλιοτρόπιο
     * Λογοτεχνικό περιοδικό Ανέμη τεύχος
       14/15, 2007 και τεύχος 16, 2008
     * Κυπριακή Βιβλιοθήκη

   Ανακτήθηκε από
   "http://el.wikipedia.org/wiki/%CE%A6%CF%81%CE%AF%CE%BE%CE%BF%CF%82_%CE%9C%CE%B9%CF%87%CE%B1%CE%B7%CE%BB%CE%AF%CE%B4%CE%B7%CF%82"
   Κατηγορίες: Κύπριοι λογοτέχνες | Κύπριοι
   θεατρικοί συγγραφείς | Κύπριοι ζωγράφοι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 16:21, 28 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
