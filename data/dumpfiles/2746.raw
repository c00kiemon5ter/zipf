   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Άρμεν Κούπτσιος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Άρμεν Κούπτσιος

   Ο Αρμεν Κούπτσιος γεννήθηκε στον Βώλακα
   της Δράμας το 1885. Γνωρίστηκε με τον
   Έλληνα Μακεδονομάχο Καπετάν-Νταή, όταν
   εκείνος ως δάσκαλος στην Προσοτσάνη
   Δράμας, μυστικά οργάνωνε τον αγώνα στη
   Δράμα. Σε αυτόν αποκάλυψε ο Άρμεν τη
   θέλησή του να αγωνιστεί έως θανάτου για
   την πατρίδα.

   Ο Αρχιδιάκονος του Μητροπολίτη Δράμας
   και αργότερα Σμύρνης Χρυσοστόμου,
   Θεμιστοκλής Χατζησταύρου, ο μετέπειτα
   Αρχιεπίσκοπος Αθηνών, στο «Μακεδονικόν
   Ήμερολόγιον» του 1965, καταθέτει την εξής
   μαρτυρία: «Ή Οργάνωσις πού εμυούσε τούς
   Έλληνας ήταν εντελώς μυστική. Τον
   Μητροπολίτη Χρυσόστομο προσπαθούσαμε
   να τον κρατούμε μακρυά από τον κίνδυνο.
   Αποφεύγαμε να τον ανακατεύωμε
   φαινομενικά στην Οργάνωση. Θέλαμε να τον
   προφυλάξωμε από τον κίνδυνο, πού τον
   οδηγούσεν ό ορμητικός χαρακτήρας του
   και ό φλογερός πατριωτισμός του. Γενικός
   αρχηγός στην Οργάνωση ήταν ό Ίων
   Δραγούμης. Την πρωτοβουλία στην
   ορκωμοσία των μυουμένων στη Δράμα την
   είχα εγώ. Εγώ ήμουν πού ώρκισα τον Άρμεν
   και τον πατέρα του από τον Βώλακα, καθώς
   και τον Βαλαβάνη από την Πλεύνα. Τούς
   δίναμε και όπλα».

   Ο Άρμεν έγινε ένας από τούς πλέον
   έμπιστους ανθρώπους του Χρυσοστόμου και
   εντάχθηκε στα ανταρτικά σώματα που
   επιχειρούσαν στην περιοχή τής Δράμας. Με
   τις αντάρτικες ομάδες τους οι
   μακεδονομάχοι της Δράμας ήρθαν πολλές
   φορές σε σύγκρουση με τις πολυμελείς και
   καλά εξοπλισμένες ομάδες των
   κομιτατζήδων, στις όποιες επέφεραν
   σημαντικές απώλειες.

   Ό θάνατος του Άρμεν συνδέεται με τον
   ερχομό τού Βούλγαρου αρχικομιτατζή
   Πλάτσεφ στη Δράμα, τον Ιούνιο του 1905. Τον
   απέστειλε το Βουλγαρικό κομιτάτο για να
   οργανώσει την εκτέλεση Ελλήνων
   προκρίτων και αγωνιστών πού
   δημιουργούσαν προβλήματα στο
   βουλγαρικό καθεστώς. Δόθηκε εντολή στον
   Άρμεν και την ομάδα του να τον εξοντώσει.

   Ό Άρμεν με τον Νάκο Βογιατζή και τον
   Πέτρο Μάντζα του έστησαν ενέδρα στη θέση
   Τσομπάνκα, στη σημερινή Λαυρεντιανή
   Μονή. Ό Πλάτσεφ έπεσε στή παγίδα και ό
   Άρμεν τού ζήτησε να αφήσει το όπλο του
   και να παραδοθεί. Εκείνος όμως τον
   πυροβόλησε και ό Άρμεν ανταπέδωσε την
   επίθεση. Πυροβολώντας ό Άρμεν, άφησε τον
   Πλάτσεφ νεκρό. Στους πυροβολισμούς
   έσπευσαν έφιπποι Τούρκοι αστυνομικοί
   και ό τουρκαλβανός επιστάτης από τον
   Καλό Αγρό Δράμας. Ό Άρμεν φρόντισε
   πυροβολώντας να αποσπάσει την προσοχή
   των Τούρκων, ώστε να μπορέσουν να
   ξεφύγουν οι σύντροφοι του, οι όποιοι και
   τελικά κατάφεραν να διαφύγουν. Και
   βλέπουμε και εδώ ξεκάθαρα την παλικαριά
   και το μεγαλείο αυτού τού παιδιού, πού
   προτίμησε να θυσιαστεί ό ίδιος για να
   σωθούν οι σύντροφοι του. Ό Άρμεν θα
   μπορούσε να συγκρουστεί με τους
   Τούρκους πού τον κατεδίωκαν. Λεν
   πυροβόλησε όμως κανέναν από αυτούς, για
   να μη δημιουργήσει προβλήματα στον
   Μητροπολίτη Χρυσόστομο, τον όποιο οι
   Τούρκοι θεωρούσαν υπεύθυνο και
   ταλαιπωρούσαν αφάνταστα για το θάνατο
   κάθε στρατιώτη τους.

   Η Δράμα συγκλονίστηκε, όταν μαθεύτηκε το
   νέο, γιατί ό Άρμεν ήταν παντού γνωστός
   και ιδιαίτερα αγαπητός. Έγιναν πολλές
   ενέργειες για την απελευθέρωση του από
   τον Χρυσόστομο και από άλλους πολλούς
   Δραμινούς, άλλα μάταια. Στην ανάκριση ό
   Άρμεν βασανίστηκε για να αποκαλύψει
   πρόσωπα και πράγματα. Καθώς δεν
   αποκάλυπτε τίποτα Οι Τούρκοι τον
   μετέφεραν στη Θεσσαλονίκη, για να
   δικαστεί. Το ειδικό τουρκικό
   Στρατοδικείο της Θεσσαλονίκης τον
   καταδίκασε σε θάνατο δια απαγχονισμού. Ο
   Άρμεν επέστρεψε και πάλι στη Δράμα για
   να επισφραγίσει την μικρή αλλά ένδοξη
   και τίμια ζωή του με τον μαρτυρικό του
   θάνατο.

   Ο Χρυσόστομος και το Ελληνικό Κέντρο, σε
   μία ύστατη προσπάθεια, οργάνωσαν σχέδιο
   αποδράσεως του Άρμεν. Το σχέδιο
   προέβλεπε άνδρες της Οργανώσεως,
   ένοπλοι και κρυμμένοι μέσα στο πλήθος,
   να επιτεθούν εναντίον της φρουράς πού θα
   μετέφερε τον Άρμεν στον τόπο του
   απαγχονισμού και να τον ελευθερώσουν.
   Ωστόσο το προδόθηκε σχέδιο στους
   Τούρκους, οι οποίοι άλλαξαν το
   δρομολόγιο και την ώρα της εκτέλεσης.

   Στις 14 Σεπτεμβρίου 1905 ο Άρμεν Κούπτσιος
   οδηγήθηκε από τούς Τούρκους στον
   πλάτανο της πλατείας της Δράμας, όπου
   και εκτελέστηκε.

   Ό πατέρας τού Άρμεν παρακολούθησε τη
   σκηνή της εκτέλεσης. Βρήκε παρηγοριά
   στον μαρτυρικό Μητροπολίτη Χρυσόστομο,
   πού με δάκρυα τον υποδέχθηκε στή
   Μητρόπολη. Εκεί πατέρας φέρεται να λέει
   στον Δεσπότη: «Λεν κλαίω πού έχασα το
   παιδί μου, κλαίω πού εσύ έχασες το
   πρωτοπαλίκαρο σου». Ήταν και ό πατέρας
   τού "Αρμεν δοσμένος στον αγώνα. Όταν το
   1916 οι Βούλγαροι ξανάρθαν στη Δράμα, τον
   συνέλαβαν και αφού τον βασάνισαν για
   μήνες, αν και ήταν ήδη μεγάλος στην
   ηλικία, τον έριξαν μέσα σε ένα
   ξεροπήγαδο έξω από την Δράμα, οπού και
   πέθανε. Τότε κόψανε και τον μεγάλο
   πλάτανο της πλατείας, για να μην υπάρχει
   τίποτα πού να θυμίζει στους Δραμινούς
   την θυσία τού νεώτερου, ίσως, στην ηλικία
   Έλληνα Μακεδονομάχου.

   Το 1967 η Ελληνική Πολιτεία τίμησε τον
   Άρμεν Κούπτσιο στήνοντας την προτομή
   του στον τόπο τής θυσίας του, στην
   πλατεία της πόλης, άλλα και στον τόπο
   καταγωγής του στο Βώλακα. Ή ομώνυμη οδός
   τής Δράμας φέρει το όνομα του. Κάθε χρόνο
   οργανώνονται εκδηλώσεις προς τιμήν του
   στή Κοινότητα τού Βώλακα, ενώ διεξάγεται
   και αγώνας δρόμου, με την επωνυμία
   «Δρόμος Θυσίας», πού αφετηρία έχει την
   Δράμα και τερματισμό τον Βώλακα.

[Επεξεργασία] Πηγές

     * Ημερολόγιο 2007, έκδοση και επιμέλεια
       Ιεράς Μητροπόλεως Δράμας

   Ανακτήθηκε από
   "http://el.wikipedia.org/wiki/%CE%86%CF%81%CE%BC%CE%B5%CE%BD_%CE%9A%CE%BF%CF%8D%CF%80%CF%84%CF%83%CE%B9%CE%BF%CF%82"
   Κατηγορίες: Έλληνες στρατιωτικοί |
   Μακεδονομάχοι | Γεννήσεις το 1885 | Θάνατοι
   το 1905 | Δραμινοί

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * English

     * Τελευταία τροποποίηση 13:23, 1
       Ιανουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
