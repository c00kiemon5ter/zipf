   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Έιμι Ρόμπσαρτ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η ανεύρεση του σώματος της Έιμι
   Ρόμπσαρτ.

   Η Έιμι Ρόμπσαρτ (Amy Robsart, 1534 – 8
   Σεπτεμβρίου 1560), επίσης γνωστή ως Έιμι,
   Λαίδη Ντάντλεϋ, ήταν μια Αγγλίδα
   ευγενής, που είναι κυρίως γνωστή για το
   θάνατό της υπό ανεξιχνίαστες συνθήκες.

   Πίνακας περιεχομένων

     * 1 Βιογραφικά Στοιχεία
     * 2 Θάνατος
     * 3 Θεωρίες
     * 4 Βιβλία σχετικά με την Έιμι Ρόμπσαρτ
     * 5 Μυθιστορήματα
     * 6 Εξωτερικοί σύνδεσμοι

[Επεξεργασία] Βιογραφικά Στοιχεία

   Η Έιμι Ρόμπσαρτ γεννήθηκε στο Νόρφολκ,
   και ήταν κόρη ενός πλούσιου γαιοκτήμονα,
   του Σερ Τζον Ρόμπσαρτ και της Ελίζαμπεθ
   Σκοτ. Γείτονές τους ήταν οι Ντάντλεϋ, των
   οποίων πατριάρχης ήταν ο Τζον Ντάντλεϋ,
   1ος Δούκας του Νορθάμπερλαντ, και ένας
   από τους αντιβασιλείς κατά την περίοδο
   βασιλείας του βασιλιά Εδουάρδου Στ' της
   Αγγλίας.

   Σε ηλικία περίπου 17 ετών, η Έιμι
   παντρεύτηκε τον Ρόμπερτ Ντάντλεϋ, 1ο
   Κόμη του Λέστερ, έναν από τους νεότερους
   γιους του Νορθάμπερλαντ. Η ένωση των δύο
   έμοιαζε να έγινε από έρωτα, μιας και οι
   δύο οικογένειες ήταν εύπορες. Άλλοτε στο
   προγαμιαίο τους συμβόλαιο βασικός όρος
   ήταν πως ο γάμος θα τελούταν μόνο αν και
   οι δύο συναινούσαν με τη θέλησή τους.

   Ο γάμος, στον οποίο παραβρέθηκε ο ίδιος ο
   Εδουάρδος Στ', σύντομα αποδείχτηκε να
   είναι η αρχή μιας δυστυχισμένης
   ιστορίας. Μετά την ενθρόνιση της
   Ελισάβετ Α', ο Ντάντλεϋ περνούσε τον
   περισσότερο καιρό του στην Αυλή με τη
   νεαρή βασίλισσα, ίσως προωθώντας τις
   προσωπικές του φιλοδοξίες. Ακόμη και
   σήμερα δεν έχουν εξακριβωθεί οι φήμες
   που οργίαζαν εκείνο τον καιρό, πως οι δυο
   τους διατηρούσαν παράνομο δεσμό, γι’
   αυτό και ο Ρόμπερτ απέκτησε υψηλή θέση
   και την εύνοια της βασίλισσας, κάτι που
   θα ζήλευε ο καθένας.

   Δεν άφησε την Έιμι να τον ακολουθήσει
   στην αυλή, επειδή – σύμφωνα πάντα με τις
   φήμες – δεν ήθελε να θυμίζει στη
   βασίλισσα πως ο αγαπημένος της ήταν
   παντρεμένος. Στις αρχές του 1560, η
   Ρόμπασαρτ διέμενε στην έπαυλη του
   Κάμνορ Πλέις, κοντά στο Άμπινγκντον του
   Μπέρκσαϊρ. Το σπίτι άνηκε σε φίλους του
   Ντάντλεϋ, κάποιοι από τους οποίους
   διέμεναν μαζί της. Παρόλο που ο θρύλος
   την θέλει φυλακισμένη εκεί, είναι μάλλον
   πιθανότερο να είχε πλήρη ελευθερία
   κινήσεων.

[Επεξεργασία] Θάνατος

   Η Έιμι Ρόμπσαρτ είναι διάσημη για τον
   τρόπο που πέθανε, γεγονός που συνέβη στο
   Κάμνορ Πλέις την Κυριακή 8 Σεπτεμβρίου
   1560, μέρα οπού τελούταν πανηγύρι προς
   τιμήν της Παναγίας στο Άμπινγκντον. Η
   Έιμι έδωσε σε όλο το υπηρετικό της
   προσωπικό άδεια να πάει στο πανηγύρι,
   και μάλιστα επέμεινε όταν κάποιοι
   αρνήθηκαν. Ωστόσο η σύντροφός της, κυρία
   Όντινγκσγκελ, αρνήθηκε να φύγει,
   θεωρώντας απρέπεια το να συγχρωτιστεί
   με τους υπηρέτες. Επίσης έμειναν η κυρία
   Όουενς, η ηλικιωμένη μητέρα του
   προηγούμενου ιδιοκτήτη του σπιτιού, και
   η κυρία Φόστερ, σύζυγος του τότε
   ιδιοκτήτη του σπιτιού.

   Όταν οι υπόλοιποι επέστρεψαν από το
   πανηγύρι, βρήκαν την Έιμι να κείτεται
   νεκρή στα πόδια μια μικρής σκάλας, που
   οδηγούσε από το δωμάτιό της στο χωλ, με
   το λαιμό σπασμένο. Ο Ρόμπερτ Ντάντλεϋ
   και η Ελισάβετ έμαθαν ταυτόχρονα τα νέα,
   και έδειξαν γνήσια σοκαρισμένοι. Ο
   Ντάντλεϋ έστειλε έναν φίλο του στην
   εξοχή για να δει την κατάσταση και δεν
   παραβρέθηκε στην κηδεία.

[Επεξεργασία] Θεωρίες

   Εξαιτίας των ύποπτων συνθηκών θανάτου
   της γυναίκας, πολλοί πίστεψαν πως ο
   Ντάντλεϋ διέταξε το φόνο, που θα του
   άνοιγε το δρόμο για να παντρευτεί τη
   Βασίλισσα. Ωστόσο, είναι μάλλον απίθανο
   να ενορχήστρωσε τη δολοφονία, καθώς θα
   πρέπει να μπορούσε να αντιληφθεί πως το
   σκάνδαλο που θα ακολουθούσε το θάνατο
   της γυναίκας του θα κατέστρεφε τις
   όποιες πιθανότητες γάμου με την
   Ελισάβετ.

   Άλλοι υπέθεσαν πως το φόνο γνώριζε και
   ίσως διέταξε η ίδια η Ελισάβετ. Είναι
   γνωστό πως ανέφερε σε κάποια άσχετη
   στιγμή στον Ισπανό πρέσβη πως η σύζυγος
   του Ντάντλεϋ ήταν κοντά στο θάνατο.

   Μια άλλη θεωρία υποστηρίζει πως ο
   θάνατός της ήταν διαταγή του Γουίλιαμ
   Σέσιλ, του γραμματέα της Βασίλισσας. Ο
   Σέσιλ έχασε μέρος της δύναμής του με την
   άνοδο του Ντάντλεϋ, και ήταν πιθανό πως
   αν ο Ντάντλεϋ νυμφευόταν τη Βασίλισσα,
   θα ακύρωνε όλα όσα για τα οποία ο Σέσιλ
   δούλεψε τα προηγούμενα χρόνια, και κατ’
   επέκταση ο Σέσιλ είχε ισχυρό κίνητρο για
   να διαπράξει φόνο. Σίγουρα ήταν ικανός
   να αντιληφθεί πως το σκάνδαλο που θα
   ακολουθούσε το θάνατο της Έιμι θα
   απέτρεπε τη Βασίλισσα από το να
   παντρευτεί το Ρόμπερτ, πράγμα που θα
   επανέφερε εκείνον σε θέση ισχύος. Αν και
   ο Σέσιλ είχε το καλύτερο κίνητρο και τα
   περισσότερα να κερδίσει από το θάνατο
   της Έιμι, δεν υπάρχουν αποδείξεις που να
   υποστηρίζουν αυτή τη θεωρία. Σε κάθε
   περίπτωση, η φορτισμένη ατμόσφαιρα που
   δημιουργήθηκε εξαιτίας του
   περιστατικού αποθάρρυνε την Ελισάβετ να
   προχωρήσει με το γάμο.

   Ένα άλλο γεγονός που είναι γνωστό, είναι
   πως η Έιμι έπασχε από κάποια πάθηση στο
   στήθος, ίσως από καρκίνο του μαστού ή
   ανεύρυσμα στην αορτή. Η σύγχρονη έρευνα
   πάνω στον καρκίνο ενισχύει την υπόθεση
   πως έπασχε από καρκίνο του μαστού, κάτι
   που θα μπορούσε να οδηγήσει σε φθορά των
   οστών. Αυτό ίσως και να ήταν ο λόγος που
   μικρή πίεση ήταν αρκετή για να σπάσει ο
   λαιμός της, σαν και αυτή που δημιουργεί η
   πτώση από μια μικρή σκάλα. Συχνά επίσης
   αναφέρεται η σκέψη πως η Έιμι
   αυτοκτόνησε, είτε εξαιτίας των πόνων από
   την ασθένειά της ή από την ψυχική οδύνη
   που της προκαλούσε η απιστία του συζύγου
   της. Αυτό είναι και μια πιθανή εξήγηση
   για την παράξενη συμπεριφορά της όταν
   επέμεινε να απομακρυνθούν οι υπηρέτες
   από το σπίτι εκείνη τη μέρα. Με τον τρόπο
   αυτό θα μπορούσε να ειπωθεί ποιητικά πως
   πέθανε από ραγισμένη καρδιά.

[Επεξεργασία] Βιβλία σχετικά με την Έιμι
Ρόμπσαρτ

     * Amy Robsart: A Drama in 5 Acts από τον Βίκτωρα Ουγκώ
       (εκδόθηκε το 2001) ISBN 1-58963-474-8
     * Amy Robsart: Courtier's Wife από την Susan Yaxley ISBN
       0-948400-51-X
     * The Robsart Affair από την Jeanette Dowling Letton ISBN
       0-89244-015-5
     * Amy Robsart of Wymondham: The Story of Her Life and the Mystery of Her
       Death από τον Bartle Henry Temple Frere (1937)
     * Amy Robsart: The Story of Her Married Life and Her Death από τον
       Josiah Marples
     * Who Killed Amy Robsart?: Being Some Account of Her Life and Death,
       with Remarks on Sir Walter Scott's "Kenilworth" από τον Philip
       Sidney (1901)

[Επεξεργασία] Μυθιστορήματα

     * Kenilworth από τον Sir Walter Scott (1821), ISBN 0-14-043654-5.
     * The Virgin's Lover από την Philippa Gregory (2005)
     * The Bright Day is Done: The Story of Amy Robsart από την Judith
       Saxton

[Επεξεργασία] Εξωτερικοί σύνδεσμοι

     * Royal Berkshire History: Lady Dudley
     * http://www.bodley.ox.ac.uk/external/cumnor/robsart/robsart.htm
     * http://pedia.nodeworks.com/A/AM/AMY/Amy_Robsart
     * http://www.factmonster.com/ce6/people/A0842121.html
     * http://www.merouda.com/artsci/robsart.htm
     * http://strangetales.netfirms.com/novel.html
     * http://viewfinder.english-heritage.org.uk/search/detail.asp?calledFrom=oai&imageUID=56447

   Ανακτήθηκε από
   "http://el.wikipedia.org/wiki/%CE%88%CE%B9%CE%BC%CE%B9_%CE%A1%CF%8C%CE%BC%CF%80%CF%83%CE%B1%CF%81%CF%84"
   Κατηγορία: Άγγλοι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Español
     * Français
     * ‪Norsk (bokmål)‬
     * Português
     * Русский
     * Svenska

     * Τελευταία τροποποίηση 04:07, 19 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
