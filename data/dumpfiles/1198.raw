   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Λευτέρης Σταυρίδης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Λευτέρης Σταυρίδης (Σηλυβρία 1893-1966)
   ήταν δημοσιογράφος, Γενικός Γραμματέας
   του ΚΚΕ την περίοδο 1924-1926, γραμματέας της
   ακροδεξιάς οργάνωσης Εθνική Ένωση
   Ελλάδας και ένας από τους κύριους φορείς
   της αντικομμουνιστικής προπαγάνδας της
   εποχής.

   Πίνακας περιεχομένων

     * 1 Η δράση του στο ΚΚΕ
     * 2 Συνεργάτης του Καφαντάρη και
       γραμματέας των ΕΕΕ
     * 3 Κήρυκας της αντικομμουνιστικής
       προπαγάνδας
     * 4 Παραπομπές

[Επεξεργασία] Η δράση του στο ΚΚΕ

   Ο Σταυρίδης εντάχθηκε στο ΣΕΚΕ αμέσως
   μετά την ίδρυσή του. Το 1920 εκλέχθηκε
   μέλος της Κεντρικής Επιτροπής του.
   Δραστηριοποιήθηκε στο Μικρασιατικό
   μέτωπο ως στέλεχος του κόμματος,
   προβάλλοντας τις τότε θέσεις του ΣΕΚΕ
   ενάντια στην Μικρασιατική εκστρατεία^[1].
   Το 1924, εκλέχθηκε Γενικός Γραμματέας του
   ΚΚΕ, αντικαθιστώντας τον Παντελή
   Πουλιόπουλο, που είχε συλληφθεί από τις
   κρατικές αρχές. Κατά το ξέσπασμα του
   κονδυλικού κινήματος του 1926 για την
   ανατροπή της δικτατορίας του Παγκάλου ο
   Σταυρίδης πρότεινε μια συνεργασία σε
   μεγαλύτερο βάθος με τον Κονδύλη και
   άλλους αστικούς παράγοντες, πράγμα το
   οποίο δεν δέχτηκε η υπόλοιπη καθοδήγηση
   του κόμματος που επιθυμούσε την
   ανατροπή του δικτατορικού καθεστώτος
   και τη συνέχιση της επαναστατικής πάλης.
   Το 1926 στη θέση του Γ.Γ. τον αντικατέστησε
   ο Παστιάς Γιατσόπουλος. Στις εκλογές του
   Νοέμβρη του 1926 ο Σταυρίδης εκλέχθηκε
   βουλευτής του ΚΚΕ στην Καβάλα. Ωστόσο
   δύο χρόνια αργότερα, το 1928 ο Σταυρίδης
   διαγράφηκε από το ΚΚΕ, με την κατηγορία
   της φιλοαστικής παρέκκλισης.

[Επεξεργασία] Συνεργάτης του Καφαντάρη και
γραμματέας των ΕΕΕ

   Οι κατηγορίες της τότε καθοδήγησης του
   ΚΚΕ για την φιλοαστική παρέκκλιση του
   Σταυρίδη επαληθεύτηκαν με την άμεση
   προσχώρηση του στο Κόμμα των
   Προοδευτικών Φιλελευθέρων του Γεωργίου
   Καφαντάρη καθώς και στην
   αντικομμουνιστική μεταστροφή του.
   Μάλιστα, αμέσως μετά τη μεταστροφή του
   αυτή, ξυλοκοπήθηκε στην παραλία της
   Καβάλας, στην περιφέρεια στην οποία είχε
   εκλεγεί βουλευτής ^[2]. Ο Σταυρίδης για τα
   επόμενα χρόνια υπήρξε στενός συνεργάτης
   του Καφαντάρη και πολιτεύτηκε αρκετές
   φορές με το κόμμα του. Ωστόσο, παράλληλα
   με τη συνεργασία του αυτή ο Σταυρίδης
   συμμετείχε ενεργά στην ίδρυση της
   ακροδεξιάς φιλοφασιστικής οργάνωσης
   Εθνική Ένωση Ελλάδας, των λεγομένων
   Τριών Έψιλον ^[3]. Κατά τη διάρκεια της
   μεταξικής δικτατορίας ο Σταυρίδης
   συνεργάστηκε με το νέο καθεστώς, ενώ
   στην Κατοχή διετέλεσε διευθυντής της
   εφημερίδας "Ακρόπολις".

[Επεξεργασία] Κήρυκας της
αντικομμουνιστικής προπαγάνδας

   Κατά τη διάρκεια της διακυβέρνησης του
   Καραμανλή ο Σταυρίδης συμμετείχε στη
   συγκρότηση μυστικής αντικομμουνιστικής
   ιδεολογικής επιτροπής, στην οποία
   συμμετείχαν και οι Γεώργιος Γεωργαλάς
   και Γεώργιος Παπαδόπουλος και η οποία
   χρηματοδοτούνταν από την κυβέρνηση και
   είχε στόχο να ανακοπεί η επιρροή της ΕΔΑ-
   η οποία τότε βρισκόταν στην αξιωματική
   αντιπολίτευση (1958)- στην κοινωνία ^[4].
   Μάλιστα, εκτιμάται πως τα μυστικά
   κρατικά κονδύλια προς την "εθνικόφρονα"
   αντικομμουνιστική επιτροπή ανέρχονταν
   σε εκατοντάδες εκατομμύρια δραχμές,
   ποσό αξιοσημείωτο για την εποχή
   εκείνη^[5]. Ο Σταυρίδης ξεχώρισε για την
   αναπαραγωγή κυρίαρχων την εποχή εκείνη
   αντικομμουνιστικών στερεοτύπων όπως ο
   εκσλαβισμός των Ελλήνων και η αφάνιση
   του ελληνικού Πολιτισμού από τον
   Κομμουνισμό. Για το λόγο αυτό
   χαρακτηρίστηκε ως γραφικός
   αντικομμουνιστής ακόμα και από μη
   κομμουνιστές συγγραφείς όπως ο Φρέντυ
   Γερμανός^[6].

[Επεξεργασία] Παραπομπές

    1. ↑ Δοκίμιο Ιστορίας του ΚΚΕ 1918-1949,
       Εκδόσεις Σύγχρονη Εποχή
    2. ↑ Αλέξανδρος Δάγκας: Ο χαφιές,
       Εκδόσεις Ελληνικά Γράμματα
    3. ↑ Άγγελος Ελεφάντης: Η επαγγελία της
       αδύνατης Επανάστασης: ΚΚΕ και
       αστισμός στο Μεσοπόλεμο, Εκδόσεις
       Θεμέλιο, σελ. 50
    4. ↑ http://www.iospress.gr/ios2002/ios20020210a.htm Το
       βρώμικο '58]
    5. ↑ http://www.enet.gr/?i=issue.el.home&date=10/10/2010&id=212021 Ο
       δαιμόνιος θείος απ' το Ντιτρόιτ
    6. ↑ Φρέντυ Γερμανός:Το Αντικείμενο
       (Νίκος Ζαχαριάδης) Ιστορικό
       μυθιστόρημα, όγδοη έκδοση, Εκδόσεις
       Καστανιώτη σελ.76

   π • σ • ε
    Γενικοί γραμματείς του Κομμουνιστικού
                        Κόμματος Ελλάδας
   Παντελής Πουλιόπουλος · Λευτέρης
   Σταυρίδης · Παστιάς Γιατσόπουλος ·
   Ανδρόνικος Χαϊτάς · Νίκος Ζαχαριάδης ·
   Ανδρέας Τσίπας · Γιώργης Σιάντος ·
   Απόστολος Γκρόζος · Κώστας
   Κολιγιάννης · Χαρίλαος Φλωράκης ·
   Γρηγόρης Φαράκος · Αλέκα Παπαρήγα
   Η μετονομασία του ΣΕΚΕ σε ΚΚΕ έγινε στο
   3ο Συνέδριο του ΣΕΚΕ τον Νοέμβριο του 1924.
   Τότε ο Παντελής Πουλιόπουλος ήταν ακόμα
   Γενικός Γραμματέας. Έτσι από αυτόν και
   μετά όλοι οι Γενικοί Γραμματείς είναι
   του ΚΚΕ και όχι του ΣΕΚΕ.

   Ανακτήθηκε από
   "http://el.wikipedia.org/wiki/%CE%9B%CE%B5%CF%85%CF%84%CE%AD%CF%81%CE%B7%CF%82_%CE%A3%CF%84%CE%B1%CF%85%CF%81%CE%AF%CE%B4%CE%B7%CF%82"
   Κατηγορίες: Έλληνες δημοσιογράφοι |
   Γενικοί Γραμματείς του Κομμουνιστικού
   Κόμματος Ελλάδας | Βουλευτές εκλεγμένοι
   με το ΚΚΕ | Αντικομμουνιστές |
   Ανατολικοθρακιώτες | Βουλευτές Καβάλας |
   Γεννήσεις το 1893 | Θάνατοι το 1966

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 22:01, 10 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
