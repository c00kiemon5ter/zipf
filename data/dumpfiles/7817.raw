   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Δημήτριος Καμπούρογλου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν αναφέρει τις πηγές του ή
                       δεν περιέχει επαρκείς παραπομπές.

   Tango-nosources.svg Μπορείτε να βοηθήσετε την Βικιπαίδεια προσθέτοντας
                       κατάλληλες πηγές και παραπομπές που να υποστηρίζουν το
                       άρθρο.
                       Η σήμανση τοποθετήθηκε στις 13/05/2010.

   [IMG]
   [IMG]
   Σκίτσο του Δημήτριου Καμπούρογλου από περιοδικό του 1889

   Ο Δημήτριος Καμπούρογλου (1852 - 1942) ήταν ιστοριοδίφης, λογοτέχνης,
   ποιητής και μέλος της Ακαδημίας Αθηνών.

   Γεννήθηκε στην Αθήνα και ήταν γιος του Γρηγορίου Καμπούρογλου, ιδρυτή της
   Εθνικής σκηνής, και της λογίας Μαριάννας Σωτηριανού - Γέροντα, κόρης του
   Άγγελου Γέροντα. Βαφτίστηκε από τον αυλάρχη του Όθωνα Π. Νοταρά. Σπούδασε
   νομικά στο πανεπιστήμιο Αθηνών και το 1877 αναγορεύτηκε διδάκτωρ.

   Αρχικά εργάστηκε ως δικηγόρος και στη συνέχεια ασχολήθηκε με την ιστορική
   αναδίφηση. Την περίοδο 1884-1886 ήταν διευθυντής του περιοδικού «Εβδομάς».
   Το 1891 προσλήφθηκε στην Αρχαιολογική Υπηρεσία και τον επόμενο χρόνο
   διορίστηκε επιμελητής των χειρογράφων της Εθνικής βιβλιοθήκης. Την περίοδο
   1904-1917 διετέλεσε διευθυντής της Εθνικής Βιβλιοθήκης, αλλά το 1917 με
   τον νόμο περί άρσης της μονιμότητας των δημοσίων υπαλλήλων παύθηκε από τη
   θέση του. Το 1923 τιμήθηκε από την πολιτεία με το αριστείο γραμμάτων. Το
   1927 έγινε το πρώτο δι' εκλογής μέλος της Ακαδημίας των Αθηνών και την
   περίοδο 1934-1935 χρημάτισε πρόεδρος της Ακαδημίας.

   Η ιστορική του έρευνα επικεντρώθηκε κυρίως στην περίοδο της Τουρκοκρατίας
   και αφορούσε μόνο στην περιοχή της Αθήνας, γι' αυτό και του δόθηκε το
   προσωνύμιο «Αθηναιογράφος». Το 1896 ολοκληρώθηκε η έκδοση του τρίτομου
   έργου του η Ιστορία των Αθηναίων. Άλλα έργα του είναι: η Δούκισσα της
   Πλακεντίας, Αι παλαιαί Αθήναι (1922), Ιστορίες από την παλιά Αθήνα,
   Μνημεία της ιστορίας των Αθηναίων (3 τόμοι, 1893), Απομνημονεύματα μιας
   μακράς ζωής (2 τόμοι), Ο αναδρομάρης (1914), Ο αναδρομάρης της Αττικής
   (1920), Ο τρελός της Αθήνας, Τοπωνυμικά παράδοξα (1920), Αθηναϊκό
   αρχοντολόγιο-Μπενιζέλοι (1921), Μελέται και έρευναι (1923-1926), Οι
   Χαλκοκονδύλαι, Ο Ελαιών των Αθηνών κ.α.

   Αλλά και το ποιητικό του έργο είναι αρκετά αξιόλογο αν και δεν διακρίθηκε
   αρκετά. Η ποιητική συλλογή Η φωνή της καρδιάς μου ήταν από τα
   σημαντικότερα έργα του. Ήταν γραμμένο στη δημοτική και είχε έντονα
   αντιρομαντικά στοιχεία σε σχέση με το κλίμα της Α' Αθηναϊκής Σχολής. Η
   συλλογή βραβεύτηκε το 1873 στον Βουτσιναίο ποιητικό διαγωνισμό, ενώ στον
   ίδιο διαγωνισμό το 1874 επαινέθηκε, χωρίς να διακριθεί, ποιητική συλλογή
   του στην οποία σατίριζε και παρωδούσε το ρομαντικό ύφος των συγχρόνων
   ποιητών. Το 1874 εξέδωσε τη συλλογή του Παλαιαί αμαρτίαι. Επίσης
   ασχολήθηκε και με την πεζογραφία, όπου αντλούσε τα θέματα του κυρίως από
   τη λαογραφία. To 1881 εξέδωσε, τα μη λαογραφικά αφηγήματα, Εικόνες.
   Σατυρικαί Διατριβαί όπου σατιρίζει τα ήθη της εποχής. Μερικά από τα έργα
   του είναι: Αθηναϊκά διηγήματα, Αι Αθήναι που φεύγουν, Μύθοι και διάλογοι,
   Αττικοί έρωτες, Θρύψαλα, Ευσυνειδησία και ασυνειδησία κ.α. Συνήθως
   υπέγραφε τα λογοτεχνικά του έργα με το ψευδώνυμο «Αναδρομάρης».

   Απεβίωσε στην Αθήνα στις 21 Φεβρουαρίου του 1942. Ήταν παντρεμένος με την
   Καλλιόπη Μαράτου και είχε τρία παιδιά: τον Γρηγόρη, την Ελένη και την
   Τζένη. Στις 19 Απριλίου του 1939 έγιναν τα αποκαλυπτήρια της προτομής του
   στην πλατεία Φιλομούσου Εταιρείας στην Πλάκα.

   Ανακτήθηκε από
   "http://el.wikipedia.org/wiki/%CE%94%CE%B7%CE%BC%CE%AE%CF%84%CF%81%CE%B9%CE%BF%CF%82_%CE%9A%CE%B1%CE%BC%CF%80%CE%BF%CF%8D%CF%81%CE%BF%CE%B3%CE%BB%CE%BF%CF%85"
   Κατηγορίες: Έλληνες ιστορικοί | Έλληνες ποιητές | Έλληνες λογοτέχνες |
   Μέλη της Ακαδημίας Αθηνών | Αθηναίοι | Γεννήσεις το 1852 | Θάνατοι το 1942
   Κρυμμένες κατηγορίες: Άρθρα που χρειάζονται παραπομπές από 05/2010 | Άρθρα
   που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 10:42, 24 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
