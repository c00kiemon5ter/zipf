   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

          Στρατόπεδο συγκέντρωσης Νταχάου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Arbeit Macht Frei, Η εργασία απελευθερώνει, το
   σύνθημα-"καλωσόρισμα" στην πύλη του
   Νταχάου

   Το Στρατόπεδο συγκέντρωσης Νταχάου
   (γερμ. Konzentrationslager Dachau) ήταν ένα
   στρατόπεδο συγκέντρωσης της Ναζιστικής
   Γερμανίας που δημιούργησε η Γκεστάπο,
   μετά την άνοδο στην εξουσία του Αδόλφου
   Χίτλερ, το 1933. Το στρατόπεδο
   κατασκευάστηκε στην πόλη Νταχάου που
   βρίσκεται κοντά στο Μόναχο. Στο
   στρατόπεδο αυτό οι Ναζιστές
   συγκέντρωναν και βασάνιζαν, αρχικά τους
   αντιστασιακούς Γερμανούς και αργότερα
   αιχμαλώτους κάθε ηλικίας, κυρίως
   Εβραίους και διάφορες άλλες
   πληθυσμιακές ομάδες ή μειονότητες από
   τις χώρες που κατελάμβαναν. Ανάμεσα σ'
   εκείνους που πέρασαν από το φριχτό αυτό
   στρατόπεδο ή βρήκαν το θάνατο εκεί,
   συγκαταλέγονται και πολλοί Έλληνες
   αγωνιστές. Ανάμεσα στους κρατούμενους
   υπήρξε και ο τότε γενικός γραμματέας του
   ΚΚΕ Νίκος Ζαχαριάδης. Το Νταχάου
   λειτούργησε μέχρι τη συντριβή της
   Ναζιστικής Γερμανίας το 1945.

[Επεξεργασία] Ίδρυση, λειτουργία

   To στρατόπεδο ιδρύθηκε τον Μάρτιο του 1933
   πάνω στα απομεινάρια ενός εργοστασίου
   πυρομαχικών του Α' Παγκοσμίου Πολέμου.
   Ήταν το πρώτο από τα Στρατόπεδα
   συγκέντρωσης που δημιούργησαν οι Ναζί. Ο
   Χάινριχ Χίμλερ, ως αρχηγός της
   Αστυνομίας του Μονάχου, το περιέγραψε
   επίσημα ως "το πρώτο στρατόπεδο
   συγκέντρωσης για πολιτικούς
   κρατουμένους"^[1]. Σε αυτό μεταφέρθηκαν
   αρχικά αντίπαλοι του καθεστώτος,
   Σοσιαλδημοκράτες, Κομμουνιστές και
   συνδικαλιστές. Τον πρώτο χρόνο
   λειτουργίας του αριθμούσε περίπου 4.800
   κρατουμένους. Συν τω χρόνω, όμως, άρχισαν
   να αυξάνονται καθώς μεταφέρθηκαν εκεί
   και Μάρτυρες του Ιεχωβά, Ρομά και
   ομοφυλόφιλοι. Οι Εβραίοι αρχικά ήσαν
   ελάχιστοι και ανήκαν σε κάποια από τις
   πιο πάνω ομάδες. Πρώτος διοικητής του
   στρατοπέδου ήταν ο Χίλμαρ Βέκερλε (Hilmar
   Wäkerle), ο οποίος ύστερα από τετράμηνη
   θητεία αντικαταστάθηκε από τον Τέοντορ
   Άικε (Theodor Eicke). Τον Μάιο του 1933 υπήρχαν
   ήδη εκεί 1.200 πολιτικοί κρατούμενοι.

   Νταχάου (Γερμανία)
                                 Νταχάου
   Νταχάου
   Γεωγραφική θέση του στρατοπέδου
   συγκέντρωσης Νταχάου

   Στις αρχές του 1937 ξεκίνησαν εργασίες
   επέκτασης του στρατοπέδου. Τις εργασίες
   αυτές υποχρεώθηκαν να εκτελέσουν οι
   κρατούμενοι, ξεκινώντας από την
   κατεδάφιση των εγκαταστάσεων του
   παλαιού εργοστασίου. Χτίστηκαν ξύλινα
   καταλύματα και βοηθητικές
   εγκαταστάσεις, μεταξύ των οποίων και
   κρεματόριο. Οι εργασίες αυτές
   εκτελέσθηκαν μέσα σε φρικτές για τους
   κρατούμενους συνθήκες και
   ολοκληρώθηκαν στα μέσα του 1938. Το
   στρατόπεδο δεν υπέστη σημαντικές
   κτιριακές αλλαγές μέχρι την
   απελευθέρωσή του από τις Συμμαχικές
   δυνάμεις το 1945. Το στρατόπεδο
   αποτελούνταν από 32 κτίρια για
   κρατούμενους, ένα από τα οποία
   προοριζόταν αποκλειστικά για τους
   ιερείς όλων των βαθμίδων, που
   αντιτίθονταν στο καθεστώς (υπολογίζεται
   ότι "φιλοξενήθηκαν" εκεί περίπου 3.000
   ιερείς και θεολόγοι), και ένα ήταν
   δεσμευμένο για "ιατρικά πειράματα".
   Ολόκληρο το στρατόπεδο περιβαλλόταν από
   αγκαθωτό ηλεκτροφόρο συρματόπλεγμα,
   μετά το οποίο ακολουθούσε τάφρος και
   υπήρχαν επτά εν συνόλω υπερυψωμένες
   σκοπιές. Το στρατόπεδο αποτέλεσε
   πρότυπο οργάνωσης και των υπολοίπων
   στρατοπέδων που δημιούργησε το
   Ναζιστικό καθεστώς.

   Πλάι στο στρατόπεδο υπήρχαν και άλλες
   εγκαταστάσεις των SS, όπως η "Σχολή
   ιατρικής εκπαίδευσης" και η "Σχολή
   οικονομικής διαχείρισης" για στελέχη
   της οργάνωσης, καθώς και ένα κέντρο
   εκπαίδευσης για την οργάνωση και
   διοίκηση στρατοπέδων συγκέντρωσης. Οι
   πλέον διάσημοι "απόφοιτοι" αυτού του
   κέντρου ήταν ο Ρούντολφ Χες (Rudolf Hoess), ο
   οποίος έγινε διοικητής του στρατοπέδου
   εξόντωσης του Άουσβιτς (Auschwitz), ο Άντολφ
   Άιχμαν και ο Γιόζεφ Κράμερ (Josef Kramer),
   Διοικητής του Στρατοπέδου
   Μπέργκεν-Μπέλσεν (Bergen-Belsen).
   Δημιουργήθηκαν, επίσης, δευτερεύοντα
   στρατόπεδα για τη διαμονή κρατουμένων
   που εκιμσθώνονταν σε επιχειρήσεις και,
   αργότερα, ένα μικρότερο στρατόπεδο για
   γυναίκες κρατούμενες (1944).

   Αμέσως μετά την ολοκλήρωση των εργασιών
   στάλθηκαν εκεί αρκετές χιλιάδες
   συλληφθέντες στην Αυστρία, πολλοί από
   τους οποίους ήταν Εβραίοι (κύρια για
   παράβαση των Νόμων της Νυρεμβέργης).

   Ο αριθμός των κρατουμένων μεγάλωσε
   ακόμη περισσότερο ύστερα από τα
   γεγονότα της Νύχτας των Κρυστάλλων, τον
   Νοέμβριο του 1938. Τότε μεταφέρθηκαν εκεί
   περίπου 10.000 Εβραίοι, οι περισσότεροι,
   όμως, αποχώρησαν ύστερα από μερικούς
   μήνες, αφού υπέγραψαν δήλωση
   υποχρεωτικής μετανάστευσης^[2].

   Ο αριθμός των κρατουμένων αυξήθηκε
   σημαντικά από το 1940 και ύστερα. Οι
   κρατούμενοι περνούσαν μια πύλη, η οποία
   έφερε την επιγραφή "Arbeit macht frei" (= Η
   εργασία απελευθερώνει). Περίπου 33.000
   κρατούμενοι διαμοιράστηκαν σε
   "θυγατρικά" στρατόπεδα και από εκεί
   εκμισθώνονταν σε επιχειρήσεις και
   βιομηχανίες, τόσο ιδιωτικές όσο και
   κρατικές, για χειρωνακτική εργασία. Τα
   χρήματα της εκμίσθωσης, φυσικά, δεν
   κατέληγαν στους κρατούμενους αλλά στο
   Ταμείο των SS.

   [IMG]
   [IMG]
   Ειδοποίηση από τη διοίκηση του
   στρατοπέδου στην κ. Ζελίνσκι, πως ο
   άντρας της πέθανε και το σώμα του
   αποτεφρώθηκε στο κρατικό κρεματόριο του
   στρατοπέδου

   Την περίοδο 1933 - 1945 καταγράφηκαν επίσημα
   206.000 κρατούμενοι - υπήρξαν, όμως, και
   άλλοι που δεν καταγράφηκαν, όπως πολλοί
   Σοβιετικοί αιχμάλωτοι πολέμου. Αν και το
   Νταχάου δεν ήταν στρατόπεδο εξόντωσης,
   καταγράφηκαν 31.000 θάνατοι κρατουμένων,
   κύρια λόγω των πολύ κακών συνθηκών
   διαβίωσης αλλά και εκτελέσεων από
   δεσμοφύλακες. Δεν είναι, επίσης,
   καταγεγραμμένα όλα τα θύματα των
   ιατρικών πειραμάτων που εκτελούνταν
   εκεί με προϊστάμενο το Δρα Ζίγκμουντ
   Ράσερ (Sigmund Rascher), μέλος των Waffen-SS (Ενόπλων
   SS), που έκανε έρευνες για λογαριασμό της
   Λουφτβάφε. Φυσικά, οι εντολές των SS ήταν
   να εκτελείται οποιοσδήποτε κρατούμενος
   υπέπιπτε στο παραμικρό παράπτωμα. Οι
   εκτελέσεις των Σοβιετικών αιχμαλώτων,
   επίσης, δεν καταγράφηκαν ποτέ^[3].
   Δημιουργήθηκε, έτσι, πρόβλημα με την
   διαχείριση των πτωμάτων, καθώς το αρχικό
   κρεματόριο διέθετε μόνο δύο
   αποτεφρωτήρες. Κατασκευάστηκε, έτσι,
   επέκτασή του με τέσσερεις επιπλέον
   αποτεφρωτήρες και στην επέκταση αυτή
   περιλήφθηκαν εξ αρχής και πέντε θάλαμοι
   αερίων (έναρξη κατασκευής 1942, ολοκλήρωση
   το 1943). Οι θάλαμοι αυτοί δεν προορίζονταν
   για την εξόντωση κρατουμένων αλλά για
   την απολύμανση, καθώς υπήρχε έντονος και
   δικαιολογημένος ο φόβος για εμφάνιση
   τύφου που οφειλόταν στις φθείρες. Ο
   πέμπτος θάλαμος χρησιμοποιήθηκε για
   εξόντωση κρατουμένων, καθώς παρουσιάζει
   σαφείς κατασκευαστικές διαφορές από
   τους υπόλοιπους τέσσερεις και
   πιθανότατα προοριζόταν για χρήση στα
   πλαίσια του Προγράμματος ευθανασίας Τ-4,
   όπως φαίνεται από επιστολή του Ράσερ
   στον Χίμλερ το 1942.

   Προς το τέλος του πολέμου, οι συνθήκες
   διαβίωσης χειροτέρευσαν σημαντικά,
   καθώς δεν υπήρχαν και τα σχετικά εφόδια,
   ενώ οι SS μετέφεραν εκεί συνεχώς
   κρατούμενους από τα στρατόπεδα που
   βρίσκονταν σε κατεχόμενες χώρες,
   φοβούμενοι είτε την απελευθέρωση είτε
   τη δραπέτευσή τους. Οι συνθήκες υγιεινής
   ήταν ανύπαρκτες, με αποτέλεσμα το θάνατο
   περίπου 15.000 ατόμων την περίοδο αυτή, ενώ
   συνεχίζονταν και οι εκτελέσεις
   αιχμαλώτων πολέμου από αποσπάσματα.

   [IMG]
   [IMG]
   Μνημείο για τα θύματα μπροστά στο
   μουσείο που λειτουργεί σήμερα στο πρώην
   στρατόπεδο Νταχάου

   Το στρατόπεδο απελευθερώθηκε στις 28
   Απριλίου 1945. Οι Διοικητές του Βάις και
   Όττο πρόλαβαν να διαφύγουν. Οι
   κρατούμενοι δεν απελευθερώθηκαν αμέσως,
   γιατί υπήρχε φόβος διασποράς του τύφου,
   που είχε ξεσπάσει στο στρατόπεδο κατά
   τις τελευταίες ημέρες λειτουργίας του.
   Το θέαμα που αντίκρυσαν οι
   απελευθερωτές του ήταν από τα πλέον
   φρικτά που μπορεί να αντικρύσει
   άνθρωπος, όπως περιγράφουν ο Βίκτορ
   Μάουρερ, εκπρόσωπος του Ερυθρού Σταυρού,
   και οι Αμερικανοί αξιωματικοί και
   στρατιώτες που μπήκαν στο στρατόπεδο.

   Σήμερα, το Στρατόπεδο του Νταχάου έχει
   μετατραπεί σε μνημείο από τη Γερμανική
   Κυβέρνηση^[4].

   Commons logo
   Τα Κοινά έχουν πολυμέσα σχετικά με το
   θέμα
   Στρατόπεδο συγκέντρωσης Νταχάου

[Επεξεργασία] Πηγές

    1. ↑ Μουσείο Ολοκαυτώματος ΗΠΑ
    2. ↑ Jewish Genealogy - Dachau
    3. ↑ Ιστορία του Ολοκαυτώματος
    4. ↑ Ιστορικό Μνημείο του Νταχάου

   Ανακτήθηκε από
   "http://el.wikipedia.org/wiki/%CE%A3%CF%84%CF%81%CE%B1%CF%84%CF%8C%CF%80%CE%B5%CE%B4%CE%BF_%CF%83%CF%85%CE%B3%CE%BA%CE%AD%CE%BD%CF%84%CF%81%CF%89%CF%83%CE%B7%CF%82_%CE%9D%CF%84%CE%B1%CF%87%CE%AC%CE%BF%CF%85"
   Κατηγορίες: Ναζιστικά στρατόπεδα
   συγκέντρωσης | Μόναχο

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Català
     * Česky
     * Dansk
     * Deutsch
     * English
     * Español
     * Suomi
     * Français
     * Galego
     * עברית
     * Magyar
     * Bahasa Indonesia
     * Italiano
     * 日本語
     * 한국어
     * Lumbaart
     * Lietuvių
     * मराठी
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Slovenčina
     * Slovenščina
     * Српски / Srpski
     * Svenska
     * தமிழ்
     * Українська
     * 中文

     * Τελευταία τροποποίηση 16:45, 17
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
