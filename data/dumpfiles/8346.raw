   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Γάιος Φλαμίνιος Νέπος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   "Ο Γαλάτης Δουκάρ αποκεφαλίζει το Ρωμαίο στρατηγό Φλαμίνιο στη Μάχη της
   Τρασιμένης" (1882), έργο του Joseph-Noël Sylvestre, Béziers
   (Languedoc-Roussillon), Musée des beaux-Arts.

   Ο Γάιος Φλαμίνιος Νέπος ήταν Ρωμαίος πολτικός και στρατιωτικός της
   δημοκρατικής περιόδου, που έζησε κατά τον 3ο αιώνα π.Χ. Πρόκειται για το
   σημαντικότερο φιλολαϊκό πολιτικό που απείλησε την εξουσία της Συγκλήτου
   πριν από τους αδερφούς Γράκχους έναν αιώνα αργότερα.

   Μετά το πέρας του Α' Καρχηδονιακού Πολέμου, ο Φλαμίνιος τέθηκε επικεφαλής
   μιας μεταρρυθμιστικής κίνησης που είχε σαν στόχο τον αναδασμό της κρατικής
   γης στην Ιταλία. Από το αξίωμα του Δημάρχου το 232 π.Χ., κατάφερε με
   δημοψήφισμα να μοιραστεί και να παραχωρηθεί σε φτωχές οικογένειες που
   είχαν καταστραφεί από τον πόλεμο η έκταση νότια του Ariminum, η οποία είχε
   αποσπαστεί από τους Γαλάτες δεκαετίες πριν. Η Σύγκλητος προέβαλε αντίσταση
   αλλά ο Φλαμίνιος δεν την συμβουλεύτηκε, αντίθετα με το σύνταγμα και την
   παράδοση.

   Το 227 π.Χ. ο Φλαμίνιος διετέλεσε κυβερνήτης της Σικελίας. Στο μεταξύ, ο
   αναδασμός της γης επέφερε ατυχώς μια νέα επίθεση στα ρωμαϊκά εδάφη από
   γαλατικές φυλές, τις οποίες τελικά οι Ρωμαίοι κατάφεραν να νικήσουν στη
   Μάχη του Τελαμώνος, το 224 π.Χ. Την επόμενη χρονιά ο Φλαμίνιος εκλέχτηκε
   ύπατος για πρώτη φορά, και με τον Πούμπλιο Φούριο Φίλο ανάγκασε τους
   Γαλάτες να υποταχθούν στους Ρωμαίους δημιουργώντας την επαρχία της
   Εντέυθεν των Άλπεων Γαλατίας.

   Το 221 π.Χ. ο Φλαμίνιος υπηρέτησε ως magister equitum στο πλευρό του
   Δικτάτορα Μάρκου Μινούτσιου Ρούφου. Κατόπιν, το 220 π.Χ. εξελέγη τιμητής
   μαζί με το Λεύκιο Αιμίλιο Πάπο. Κατά τη διάρκεια της θητείας του φρόντισε
   για την κατασκευή της Φλαμινίας Οδού (Via Flaminia) που ένωνε τη Ρώμη με
   το Ariminum, ίδρυσε αποικίες στην Κρεμόνα και την Πλακεντία και
   αναδιοργάνωσε την comitia centuriata ώστε να δώσει περισσότερα πολιτικά
   δικαιώματα στις φτωχές τάξεις. Τέλος οριοθέτησε το Τσίρκους Φλαμίνιους στο
   νότιο άκρο του Πεδίου του Άρεως. Το 218 π.Χ. ως μέλος της Συγκλήτου, ήταν
   ο μόνος από τους συναδέλφους του που υποστήριξε τον Lex Claudia, ένα νόμο
   που απαγόρευσε στην τάξη των Συγκλητικών να ασχολείται με το θαλάσσιο
   εμπόριο.

   Το 217 π.Χ., κατά την εισβολή του Αννίβα στην Ιταλία, επανεξελέγη ύπατος
   με το Γναίο Σερβίλιο. Ο Φλαμίνιος συγκέντρωσε νέες λεγεώνες και προέλασε
   βόρεια για να αναχαιτήσει τον Καρχηδόνιο στρατηγό. Ωστόσο έπεσε σε ενέδρα
   στη Λίμνη Τρασιμένη. Ο στρατός του καταστράφηκε ολοσχερώς και ο ίδιος
   έχασε τη ζωή του στις 17 Απριλίου 217 π.Χ. Ακολούθως οι υποστηρικτές του
   στη Σύγκλητο έχασαν σταδιακά τη δύναμή τους από φιλοαριστοκρατικές
   φατρίες, ενώ στην πόλη εξαπλωνόταν ο φόβος πως θα την πολιορκούσε ο
   Αννίβας.

[Επεξεργασία] Δείτε επίσης

     • Αρχαία Ρώμη
     • Β' Καρχηδονιακός Πόλεμος
     • Τσίρκους Φλαμίνιους

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Gaius Flaminius της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%93%CE%AC%CE%B9%CE%BF%CF%82_%CE%A6%CE%BB%CE%B1%CE%BC%CE%AF%CE%BD%CE%B9%CE%BF%CF%82_%CE%9D%CE%AD%CF%80%CE%BF%CF%82"
   Κατηγορίες: Ρωμαίοι πολιτικοί | Ρωμαίοι στρατιωτικοί

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Català
     • Deutsch
     • English
     • Español
     • Suomi
     • Français
     • עברית
     • Italiano
     • 日本語
     • 한국어
     • Nederlands
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски

     • Τελευταία τροποποίηση 22:25, 14 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
