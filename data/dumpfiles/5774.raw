   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Μελίτων Χατζής

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Μελίτων Χατζής (Κωνσταντινούπολη 1913 – 1989) ήταν Μητροπολίτης
   Χαλκηδόνος του Οικουμενικού Πατριαρχείου, υπήρξε προσωπικότητα που
   συνέβαλε δραστικά στη νεότερη πορεία της Εκκλησίας της Κωνσταντινουπόλεως
   και πνευματικός πατέρας πολλών σύγχρονων ιεραρχών.

   Το κοσμικό του όνομα ήταν Σωτήριος Χατζής και οι γονείς του ονομάζονταν
   Νικόλαος και Ευδοξία, το γένος Μπακαλοπούλου. Τη στοιχειώδη εκπαίδευση
   έλαβε στην κοινοτική – αστική σχολή Γαλατά και συνέχισε τις γυμνασιακές
   σπουδές στο Ελληνογαλλικό Λύκειο της κοινότητας Σταυροδρομίου. Στη
   συνέχεια εισήχθη στη Θεολογική Σχολή Χάλκης από την οποία αποφοίτησε ως
   αριστούχος το 1934.

   Το 1934 χειροτονήθηκε Διάκονος από τον τότε Μητροπολίτη Χαλκηδόνος και
   μετέπειτα Οικουμενικό Πατριάρχη Μάξιμο Ε΄ (1946 - 1948), και έλαβε το
   όνομα Μελίτων. Έπειτα διορίστηκε Αρχιδιάκονος στη Μητρόπολη Χαλκηδόνος
   (1934 - 1938). Τον Μάρτιο του 1938 ο Πατριάρχης Βενιαμίν (1936 - 1946) τον
   διόρισε Υπογραμματέα της Ιεράς Συνόδου θέση που παρέμεινε ως το 1941,
   οπότε χειροτονήθηκε Πρεσβύτερος από το Μητροπολίτη Χριστουπόλεως Μελέτιο.

   Έπειτα από κύκλο μεταπτυχιακών σπουδών στη Μεγάλη Βρετανία, το έτος 1947 ο
   τότε Οικουμενικός Πατριάρχης Μάξιμος Ε΄ (1946 - 1948) τον κάλεσε στο
   Φανάρι, όπου τον ενέταξε στην Πατριαρχική αυλή και τον διόρισε Μέγα
   Πρωτοσύγκελλο του Πατριαρχείου. Παρέμεινε στην θέση αυτή για μία τριετία
   (1947 - 1950) και στις 23 Νοεμβρίου του 1950 η Ιερά Σύνοδος τον εξέλεξε
   Μητροπολίτη Ίμβρου και Τενέδου (1950 - 1963). Κατά τη διάρκεια της
   αρχιερατείας του στη Μητρόπολη Ίμβρου και Τενέδου ίδρυσε στα δύο νησιά
   επτά σχολεία για την πρωτοβάθμια εκπαίδευση, ένα ημιγυμνάσιο καθώς και
   κατηχητικά σχολεία.

   Το 1963 μετατέθηκε στη Μητρόπολη Ηλιουπόλεως και Θείρων και του ανατέθηκε
   ο τομέας των πανορθοδόξων, διορθοδόξων και διαχριστιανικών (διομολογιακών)
   σχέσεων του Οικουμενικού Πατριαρχείου. Στη Μητρόπολη Ηλιουπόλεως και
   Θείρων παρέμεινε για τρία έτη, μέχρι τον Οκτώβριο του 1966, οπότε εξελέγη
   πρώτος τη τάξει του Πατριαρχείου Μητροπολίτης Χαλκηδόνος (1966 - 1989).

   Ήταν ο πρώτος Ιεράρχης που εκπροσώπησε το Οικουμενικό Πατριαρχείο στην
   επίσκεψή του στο Βατικανό κατά την τελετή της άρσεως των αναθεμάτων (1965)
   και προήδρευσε στην Α΄ Πανορθόδοξη Σύνοδο της Ρόδου. Κατά το διάστημα 7 -
   16 Ιουλίου 1972, από τον θάνατο του Πατριάρχη Αθηναγόρα μέχρι και την
   εκλογή του Πατριάρχη Δημητρίου, ο Μητροπολίτης Μελίτων διορίστηκε με
   συνοδική απόφαση Προεδρεύων της Ιεράς Ενδημούσης Πατριαρχικής Συνόδου.

   Μετά τον θάνατο του Αθηναγόρα (1972) θεωρούνταν βέβαιος διάδοχός του, αλλά
   η τουρκική κυβέρνηση διέγραψε από τον κατάλογο των υποψηφίων για τον
   πατριαρχικό θρόνο το όνομα του μαζί με τα ονόματα και άλλων ιεραρχών. Κατά
   την πατριαρχία του Δημητρίου υπήρξε ο στενότερος των συνεργατών του και
   ιθύνων νους του Φαναρίου έως και το 1984, οπότε υπέστη εγκεφαλική
   συμφόρηση. Εκοιμήθη στις 27 Δεκεμβρίου του 1989 και τάφηκε στο κοιμητήριο
   του Αγίου Ιγνατίου Χαλκηδόνος, δίπλα στους τάφους των προκατόχων του. Ο
   Μελίτων Χατζής υπήρξε πνευματικός πατέρας του Οικουμενικού Πατριάρχη
   Βαρθολομαίου και πολλών άλλων ιεραρχών του Οικουμενικού Θρόνου.

   Ανακτήθηκε από
   "http://el.wikipedia.org/wiki/%CE%9C%CE%B5%CE%BB%CE%AF%CF%84%CF%89%CE%BD_%CE%A7%CE%B1%CF%84%CE%B6%CE%AE%CF%82"
   Κατηγορίες: Μητροπολίτες Χαλκηδόνος | Μητροπολίτες Ίμβρου και Τενέδου |
   Γεννήσεις το 1913 | Θάνατοι το 1989

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 21:29, 8 Ιουλίου 2008.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
