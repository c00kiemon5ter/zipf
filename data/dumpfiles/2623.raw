   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Ιωάννης Τσιγάντες

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Ιωάννης Τσιγάντες-Σβορώνος (1897-1943) ήταν
   απότακτος αξιωματικός του κινήματος του
   1935 και στη διάρκεια της κατοχής ανέπτυξε
   έντονη αντιστασιακή δράση στα πλαίσια
   της οργάνωσης Μίδας 614. Δολοφονήθηκε από
   τις αρχές Κατοχής στην Αθήνα στις 14
   Ιανουαρίου του 1943.

[Επεξεργασία] Η ζωή του

   Ο Ιωάννης Τσιγάντες γεννήθηκε στην
   Τούλτσα της Ρουμανίας και ήταν δίδυμος
   αδερφός του Χριστόφορου Τσιγάντε. Πήρε
   μέρος στην Μικρασιατική εκστρατεία και
   πρωταγωνίστησε στην ίδρυση της Ελληνική
   Στρατιωτική Οργάνωση. Την νύχτα της 2ας
   προς 3ης Μαρτίου του 1935 διέφυγε από την
   Στρατιωτική Σχολή Ευελπίδων όπου
   υπηρετούσε και κινήθηκε προς το Πέραμα,
   βέβαιος ότι το κίνημα είχε αποτύχει.
   Εκεί συνελήφθη, προφυλακίστηκε και
   καταδικάστηκε σε ισόβια για εσχάτη
   προδοσία, στις 31 Μαρτίου 1935. Η ποινή αυτή
   είχε ως συνέπεια την καθαίρεση του
   Τσιγάντε που έγινε στις 2 Απριλίου του 1935
   στο χώρο των στρατώνων Πεζικού (σήμερα
   Πάρκο της Ελευθερίας). Με την
   παλινόρθωση της βασιλευομένης
   δημοκρατίας έλαβε χάρη όμως δεν
   ανακλήθηκε στο στρατό όταν άρχισε ο
   Ελληνοϊταλικός πόλεμος του 1940 με το
   βαθμό που είχε αλλά μεταφέρθηκε στην
   τάξη του οπλίτη όπως και ο αδερφός του.
   Στη διάρκεια της Κατοχής διέφυγε στην
   Μέση Ανατολή, αποκαταστάθηκε και
   προβιβάστηκε σε ταγματάρχη αναδρομικά
   και εντάχθηκε σε μυστικές υπηρεσίες
   οργανωμένες από τη βρετανική Μ4 με σκοπό
   την οργάνωση αντίστασης στην Ελλάδα.

[Επεξεργασία] Η αντιστασιακή δράση του και ο
θάνατός του

   Το καλοκαίρι του 1942 οι συμμαχικές
   δυνάμεις στη Βόρεια Αφρική βρίσκονταν
   σε πολύ δυσχερή θέση μετά από την
   επίθεση του Ρόμελ. Τότε το Βρετανικό
   Γενικό Στρατηγείο στην Μέση Ανατολή
   διέταξε την ομάδα «Προμηθέας II», την
   οποία ήλεγχε η SOE στην Αθήνα να προβεί σε
   γενικευμένες δολιοφθορές, που θα είχαν
   ως συνέπεια την καθυστέρηση
   ανεφοδιασμού των γερμανικών δυνάμεων
   στη Βόρεια Αφρική, και στον αποκλεισμό
   της διώρυγας της Κορίνθου. Ο αποκλεισμός
   της διώρυγας ήταν εγχείρημα υψίστης
   σημασίας που όμως δεν επετεύχθη. Τότε
   αποφασίστηκε η οργάνωση ανεξάρτητης
   αποστολής με τη συγκρότηση μιας
   εννιαμελούς οργάνωσης με επικεφαλής τον
   Ιωάννη Τσιγάντε, η οποία εκτός από τον
   αποκλεισμό της διώρυγας της Κορίνθου θα
   επιδίωκε τη συλλογή και τη διαβίβαση
   πληροφοριών, την ίδρυση ενός συμβουλίου
   που θα συντόνιζε τον αγώνα και τη
   συγκρότηση ένοπλου απελευθερωτικού
   αγώνα.

   Στα τέλη του Ιουλίου του 1942 η αποστολή
   έφτασε στην Ελλάδα. Ο Τσιγάντες έδωσε
   προτεραιότητα στην ανάπτυξη της
   οργάνωσης Μίδας 614 και ξεκίνησε επαφές
   με όλους σχεδόν τους πολιτικούς χώρους
   και με αντιστασιακές οργανώσεις
   προκειμένου να επιτευχθεί κάποια μορφή
   συνεργασίας. Η προσπάθεια όμως αυτή δεν
   είχε τα προσδοκώμενα αποτελέσματα καθώς
   από την μια διάφορες οργανώσεις
   θεωρούσαν ότι η αποστολή του Τσιγάντε
   είχε γίνει γνωστή στις αρχές κατοχής και
   υπήρχε κίνδυνος να αποκαλυφθούν και από
   την άλλη προκαλούσε ο τρόπος που
   συνεργάτες του ξόδευαν τις λίρες που
   είχαν φέρει μαζί τους. Στις 14 Ιανουαρίου
   του 1943 ιταλικές στρατιωτικές δυνάμεις
   περικύκλωσαν το κρησφύγετο του στην οδό
   Πατησίων 86 στο κέντρο της Αθήνας. Ο
   Τσιγάντες υποδύθηκε τον αξιωματικό της
   αστυνομίας πόλεων, χωρίς όμως να πείσει
   τους Ιταλούς. Τελικά, και αφού
   προηγουμένως έκαψε τα αρχεία του,
   συνεπλάκη μαζί τους και έχασε τη ζωή του
   αν και πρόλαβε να σκοτώσει δύο και
   τραυματίσει τρεις από αυτούς. Μετά
   θάνατο προβιβάστηκε σε
   αντισυνταγματάρχη ως «πεσών επί του
   πεδίου της μάχης». Στο κτίριο όπου
   δολοφονήθηκε ο Ιωάννης Τσιγάντες
   τοποθετήθηκε αναμνηστική πλάκα το 1984.

   Αν και έγιναν διάφορες έρευνες
   μεταπολεμικά δε στάθηκε δυνατό να
   εξακριβωθεί ποιος πρόδωσε τον Τσιγάντε.

[Επεξεργασία] Πηγές

     * Ε/Ιστορικά-Εθνική Αντίσταση,22
       Νοεμβρίου 2001
     * Εγκυκλοπαίδεια Πάπυρος Λαρούς,τόμος 50

                       Στοιχεία προσώπου
   ΟΝΟΜΑ                    Ιωάννης Τσιγάντες
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ Στρατιωτικός,
                                 Αντιστασιακός
   ΗΜΕΡΟΜΗΝΙΑ
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1897
   ΤΟΠΟΣ ΓΕΝΝΗΣΗΣ   Τούλτσα, Ρουμανία
   ΗΜΕΡΟΜΗΝΙΑ          14 Ιανουαρίου
   ΘΑΝΑΤΟΥ
   ΕΤΟΣ ΘΑΝΑΤΟΥ       1943
   ΤΟΠΟΣ ΘΑΝΑΤΟΥ     Αθήνα

   Ανακτήθηκε από
   "http://el.wikipedia.org/wiki/%CE%99%CF%89%CE%AC%CE%BD%CE%BD%CE%B7%CF%82_%CE%A4%CF%83%CE%B9%CE%B3%CE%AC%CE%BD%CF%84%CE%B5%CF%82"
   Κατηγορίες: Γεννήσεις το 1897 | Θάνατοι το
   1943 | Έλληνες Αντιστασιακοί | Έλληνες
   στρατιωτικοί

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 10:04, 6
       Φεβρουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
