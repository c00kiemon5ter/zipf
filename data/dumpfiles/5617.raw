   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Σικελία

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°34′00″N 14°16′00″E﻿ / ﻿37.5667, 14.2667

                   Σικελία
                   Sicilia
              Sicilian Flag.svg
                  Γεωγραφία
          Map Region of Sicilia.svg
   Τοποθεσία     Μεσόγειος Θάλασσα
   Έκταση        25.708 τ.χλμ
                    Χώρες
                 Flag of Italy.svg Ιταλία
   Πρωτεύουσα    Παλέρμο (πληθ. 657.935)
          Δημογραφικά Χαρακτηριστικά
   Πληθυσμός     5.036.666
   Πυκνότητα     195,9 /τ.χλμ
                  Ιστότοπος
            www.regione.sicilia.it

   [IMG]
   [IMG]
   Εικόνα δορυφόρου στην οποία φαίνεται η έκρηξη του ηφαιστείου Αίτνα το
   2002.

   Η Σικελία είναι μια αυτόνομη περιοχή της Ιταλίας και το μεγαλύτερο νησί
   όλης της Μεσογείου, με έκταση 25.708 τ.χλμ.. Πρωτεύουσα του νησιού είναι
   το Παλέρμο.

   Πίνακας περιεχομένων

     • 1 Γεωγραφία
     • 2 Ιστορία
     • 3 H Σικελία υπο την δυναστεία των Βουρβώνων της Ισπανίας
     • 4 Ένωση της Σικελίας με την Ιταλία
     • 5 Διοίκηση
     • 6 Παραπομπές

[Επεξεργασία] Γεωγραφία

   Τα στενά της Μεσσήνης χωρίζουν τη Σικελία από την Ιταλία και ειδικότερα
   από την περιοχή της Καλαβρίας. Το ηφαίστειο της Αίτνας βρίσκεται κοντά
   στην Κατάνη. Η Αίτνα έχει υψόμετρο 3.320 μέτρα και είναι το υψηλότερο
   ηφαίστειο της Ευρώπης και ένα από τα πλέον ενεργά παγκοσμίως.

   Τα Αιολικά νησιά στα βόρεια, ανήκουν διοικητικά στη Σικελία όπως και τα
   νησιά Αιγάδες, το νησί Παντελλερία στα δυτικά, το νησί Ustika (Οστεώδες)
   στα βορειοδυτικά και τα Πελάγια νησιά στα νοτιοδυτικά.

[Επεξεργασία] Ιστορία

   [IMG]
   [IMG]
   Η σημαία της Σικελίας.

   Οι πρώτοι κάτοικοι της Σικελίας, ήταν φυλές γνωστές στους Έλληνες ως
   Ελυμοί, Σικανοί και Σικελοί. Απ΄αυτούς, οι Σικελοί ήταν αυτοί που έφτασαν
   τελευταίοι και σχετίζονταν με τους κατοίκους της νοτίου Ιταλίας , όπως
   τους Ιταλούς , τους Οινοτριείς κλπ. Για τους Σικανούς πιθανολογείται να
   έχουν Ιβηρική προέλευση, ενώ οι Ελυμοί μάλλον είχαν έρθει από την περιοχή
   του Αιγαίου.

   Η Σικελία αποικήθηκε από Έλληνες και Φοίνικες από τον 8ο π.Χ. αιώνα. Το
   734 π.Χ., από Κορίνθιους ιδρύθηκαν οι Συρακούσες, η σπουδαιότερη αποικία
   στη Σικελία. Άλλες σημαντικές ελληνικές αποικίες ήταν η Γέλα, ο Ακράγας, ο
   Σελινούντας, η Ιμέρα και η Μεσσήνη. Αυτές οι ελληνικές πόλεις κράτη ήταν
   μεγάλης σημασίας για το σύνολο του ελληνικού πολιτισμού, μαζί με αυτές τις
   νοτίου Ιταλίας αποτελούσαν την Μεγάλη Ελλάδα. Ο Εμπεδοκλής και ο Αρχιμήδης
   ήταν από τη Σικελία. Η Σικελία ήταν από την αρχαιότητα μεγάλο κέντρο
   παραγωγής σιταριού (περιζήτητο για τις πόλεις της κυρίως Ελλάδας). Υπήρξε
   πολλές φορές παρέμβαση στα πολιτικά των σικελικών πόλεων από τις πόλεις
   της κυρίως Ελλάδας, είτε αυτή είχε ζητηθεί είτε όχι.

   Οι Φοίνικες είχαν και αυτοί αρκετές αποικίες, όπως η Zis (Πάνορμος για
   τους Έλληνες, σημερινό Παλέρμο), το Λιλύβαιο κλπ. Ο ανταγωνισμός Ελλήνων
   και Φοινίκων για το έλεγχο της Μεσογείου τους έφερε αντιμέτωπους και η
   Σικελία ήταν το μέρος όπου οι δύο πολιτισμοί ήταν πιο κοντά. Η Καρχηδόνα
   ήταν πολύ κοντά στο νοτιοδυτικό άκρο του νησιού και το 480 π.Χ.,
   πιθανότατα σε συνεννόηση με τους Πέρσες, επιχείρησαν την κατάληψη
   ολόκληρου του νησιού αλλά ηττήθηκαν στη Μάχη της Ιμέρας. Από τότε και
   μέχρι την κατάληψη του νησιού από τους Ρωμαίους (242 π.Χ.), Έλληνες και
   Καρχηδόνιοι αποκτούσαν, άλλοτε περισσότερο και άλλοτε λιγότερο, τον έλεγχο
   του νησιού, με τις Συρακούσες και το Λιλύβαιο να παραμένουν οι πυρήνες
   αντίστασης για τους Έλληνες και για τους Καρχηδονίους αντίστοιχα.

   Από το 242 π.Χ. η Ρώμη κάνει τη Σικελία την πρώτη επαρχία εκτός ιταλικού
   εδάφους. Η αρχική επιτυχία των Καρχηδονίων στον Β΄ Καρχηδονιακό Πόλεμο,
   προκάλεσε την εξέγερση πολλών Σικελικών πόλεων, η Ρώμη έστειλε στρατό για
   να καταστείλει την εξέγερση και ήταν κατά τη διάρκεια εκείνης της
   πολιορκίας των Συρακουσών που σκοτώθηκε ο Αρχιμήδης.

   Για τους επόμενους 6 αιώνες η Σικελία παραμένει ρωμαϊκή επαρχία,
   τροφοδότης της Ρώμης σε σιτηρά. Καθ' όλη αυτή την περίοδο διατηρείται
   αμείωτος ο ελληνικός χαρακτήρας του νησιού.

   Το 440 η Σικελία παραδίνεται στον Βάνδαλο βασιλιά Γιζέριχο. Μερικές
   δεκαετίες αργότερα περιήλθε στην κατοχή των Οστρογότθων, όπου και
   παρέμεινε μέχρι την κατάληψή της, και προσάρτησή της στη Βυζαντινή
   Αυτοκρατορία, από τον στρατηγό Βελισσάριο το 535. Το 550 άλλος
   Οστρογότθος, ο Τοτίλας, κατέλαβε τη Σικελία, για να ηττηθεί και σκοτωθεί
   από τον βυζαντινό στρατηγό Ναρσή το 552. Μεταξύ 662 και 668 οι Συρακούσες
   έγιναν ατύπως η πρωτεύουσα του Βυζαντινού κράτους, κατά τη βασιλεία του
   αυτοκράτορα Κώνσταντα Β'. Η βυζαντινή περίοδος λήγει με την Αραβική
   κατάκτηση (827 - 902). Αναφέρεται από πηγές της εποχής ότι οι Σικελοί
   μιλούσαν ελληνική ή ιταλοελληνική διάλεκτο, τουλάχιστον μέχρι τον 10ο
   αιώνα.

   Μετά τους Άραβες ήρθαν οι Νορμανδοί (1060 - 1090). Το 1130 δημιουργείται
   το νορμανδικό Βασίλειο της Σικελίας (που περιλάμβανε και τη Νότιο Ιταλία)
   το οποίο γίνεται ένα από τα πλουσιότερα της Ευρώπης. Το 1194 , η
   νορμανδική δυναστεία των Ωτβίλ (Hauteville) παραχωρεί τη θέση της στη
   γερμανική (από τη Σουαβία), των Χοχενστάουφεν (Hohenstaufen), με
   πρωτεύουσα πάντα το Παλέρμο. Λόγω των σταυροφοριών που γίνονταν εκείνη την
   εποχή υπήρξαν ταραχές και συγκρούσεις μουσουλμάνων (Αράβων) και χριστιανών
   με αποτέλεσμα ο Φρειδερίκος Β' να διώξει όλους τους Άραβες που είχαν
   απομείνει στο νησί, το 1224.

   Το 1266, οι Χοχενστάουφεν ήρθαν σε σύγκρουση με τον Πάπα. Ο Πάπας,
   ψάχνοντας έναν καινούριο βασιλιά της Σικελίας που θα ήταν συνεννοήσιμος
   και φιλικά προσκείμενος στην Αγία Έδρα, τον βρήκε στο πρόσωπο του Καρόλου
   Α', δούκα του Ανζού και αδελφού του Αγίου Λουδοβίκου, βασιλιά της Γαλλίας.
   Ο Κάρολος νίκησε τους Χοχενστάουφεν και κατέλαβε τη Σικελία με τις
   ευλογίες του Πάπα. Οι Σικελοί δυσανασχετούσαν με τη διακυβέρνησή του. Η
   αντίδραση στη Φράγκικη κατοχή κατέληξε στους Σικελικούς Εσπερινούς (1282)
   και σε έναν πόλεμο που ενέπλεξε όλες σχεδόν τις ευρωπαϊκές δυνάμεις της
   εποχής. Η Σικελία στο τέλος του πολέμου έγινε ανεξάρτητο βασίλειο με
   ηγεμόνες από την Αραγωνία, ενώ οι Ανζού συνέχισαν να κυβερνούν στη Νότια
   Ιταλία με έδρα την Νάπολη. Το 1479 περιήλθε στην κατοχή της Ισπανίας, το
   1656 την έπληξε επιδημία πανούκλας και ακολούθησε ισχυρός σεισμός που
   έπληξε την ανατολική πλευρά του νησιού (1693).

[Επεξεργασία] H Σικελία υπο την δυναστεία των Βουρβώνων της Ισπανίας

   Το 1734 η Σικελία μαζί με την Νάπολη καταλήφθησαν απο τον βασιλιά της
   Ισπανίας Κάρολο Γ' δημιουργώντας το διπλό «Βασίλειο των δύο Σικελιών» που
   ενώθηκε με το Βουρβωνικό βασίλειο της Νάπολης και το παρέδωσε ανεξάρτητο
   στον μικρότερο γιό του Φερδινάνδο. Τον Ιανουάριο του 1799, το βασίλειο της
   Νάπολης κηρύχθηκε δημοκρατία ύστερα από επανάσταση που κράτησε μόνο 6
   μήνες. Τον Ιούνιο του ίδιου χρόνου ο Φερδινάνδος επανήλθε στον θρόνο. Στις
   26 Δεκεμβρίου 1805, ο Ναπολέων Βοναπάρτης κατέλαβε τη Νάπολη και την
   Σικελία, κήρυξε έκπτωτο τον Φερδινάνδο τοποθετώντας τον αδελφό του, Ιωσήφ
   Βοναπάρτη. Μετά την πτώση του Βοναπάρτη ο Γιοακίμ Μυρά, που είχε διαδεχθεί
   τον Ιωσήφ Βοναπάρτη σαν βασιλιάς της Νάπολης (1808), εκθρονίστηκε (1815)
   και ο Φερδινάνδος ο οποίος ήταν πάντοτε τυπικά βασιλιάς επέστρεψε στην
   Νάπολη. Ο Φερδινάνδος μετά την επιστροφή του ένωσε σε ένα τα δύο βασίλεια
   και αναγκάστηκε κάτω απο την έντονη πίεση της Ιεράς Συμμαχίας υπο τον
   Μέττερνιχ να ασκήσει απολυταρχική διακυβέρνηση κάτι που είχε σάν
   αποτέλεσμα τα πρώτα επαναστατικά κινήματα (1820). Ο εγγονός του
   Φερδινάνδου Α' Φερδινάνδος Β' των δύο Σικελιών πολύ σκληρός και αυταρχικός
   μετά το 1837 δημιούργησε έντονες αντιδράσεις με αποτέλεσμα το επαναστατικό
   κίνημα του 1848 και την προσωρινή του εκθρόνηση. Επανήλθε σύντομα με βία
   και σφαγές έγινε ακόμα αυταρχικότερος με αποτέλεσμα να χάσει την
   υποστήριξη των Άγγλων, η απώλεια της στήριξης των Άγγλων θα είναι τελικά
   αιτία αμέσως μετά τον θάνατο του (1859) το βασίλειο του να καταληφθεί και
   να προσαρτηθεί στο βασίλειο του Πεδεμοντίου, με την δημιουργία του
   σύγχρονου Ιταλικού κράτους.

[Επεξεργασία] Ένωση της Σικελίας με την Ιταλία

   Ο γιός και διάδοχος του Φερδινάνδου Β' Φραγκίσκος Β' των δύο Σικελιών
   στάθηκε ανίκανος να αντιμετωπίση την επέλαση του Γκαριμπάλντι αφού η
   δυναστεία των Βουρβώνων είχε γίνει μισητή απο τον λαό των δύο ενωμένων
   βασιλείων. Το 1860 η Σικελία, μετά την εκστρατεία του Τζουζέπε
   Γκαριμπάλντι ενώθηκε με την υπόλοιπη Ιταλία, ο Γκαριμπάλντι περνώντας τα
   στενά της Μεσσίνας έγινε δεκτός με ενθουσιασμό απο τον τοπικό πληθυσμό. Ο
   Ροσαλίνο Πίλο και ο Φραντζέσκο Κρίσπι προετοιμάστηκαν να ανοίξουν τις
   πύλες να υποδεχτούν τον Γκαριμπάλντι, ο οποίος (Μάης 1860) έφτασε στην
   πόλη Μάρσαλα και κατάκτησε το νησί της Σικελίας με καταπληκτική ευκολία.
   Στις 6 Σεπτεμβρίου 1860, ο βασιλιάς Φραγκίσκος και η σύζυγος του προ της
   εισόδου του Γκαριμπάλντι δραπέτευσε από την πόλη. Την άλλη μέρα ο
   Γκαριμπάλντι εισήλθε στην πόλη και εγκατέστησε επαρχιακή κυβέρνηση. Ο
   Γαλλικός στόλος αποσύρθηκε και το 1861 ολοκλήρωσε την κατάκτηση της
   Ιταλίας για λογαριασμό του βασιλιά Βίκτωρα Εμμανουήλ Β', καθώς έπεσαν και
   τα τελευταία φρούρια της Γκαέτα και της Μεσσίνα. Το 1866 το Παλέρμο
   επαναστάτησε κατά της Ιταλίας, η πόλη όμως βομβαρδίστηκε από το ιταλικό
   ναυτικό και οι πρωτεργάτες της επανάστασης εκτελέστηκαν, με αποτέλεσμα η
   Σικελία να υποταχθεί ξανά στο Ιταλικό κράτος. Από το 1861 έως το 1871,
   έλαβε χώρα ένας εκτεταμένος ανταρτοπόλεμος κατά των «ενωτικών», σε όλη τη
   Σικελία και νότια Ιταλία. Οι ιταλικές κυβερνήσεις επέβαλαν στρατιωτικό
   νόμο και ο ιταλικός στρατός ρήμαξε την περιοχή, εκτέλεσε χιλιάδες
   κατοίκους, φυλάκισε δεκάδες χιλιάδων, κατέστρεψε χωριά και απέλασε κόσμο.
   Αυτό είχε ως αποτέλεσμα την καταστροφή της οικονομίας της περιοχής και τη
   μαζική μετανάστευση. Το 1894, εργατικές ταραχές έφεραν ξανά τον
   στρατιωτικό νόμο.

   Το δίκτυο οργανωμένου εγκλήματος, γνωστό ως Μαφία, μεγάλωσε στα τέλη του
   19ου αιώνα και άπλωσε παρακλάδια και σε άλλες χώρες, κυρίως στις Η.Π.Α..

[Επεξεργασία] Διοίκηση

   Από το 1946 η Σικελία είναι αυτόνομη περιοχή της Ιταλίας.^[1]. Ο Πρόεδρος
   Σαλβατόρε Κουφάρο παραιτήθηκε στις 26 Ιανουαρίου 2008 και τρεις ημέρες
   μετά Πρόεδρος ανέλαβε προσωρινά ο αντιπρόεδρος, Λίνο Λεάντσα.

   Commons logo
   Τα Κοινά έχουν πολυμέσα σχετικά με το θέμα
   Σικελία

[Επεξεργασία] Παραπομπές

    1. ↑ Rulers

   π • σ • ε
                            Περιφέρειες της Ιταλίας
   Αμπρούτσο  · Απουλία  · Βένετο  · Εμίλια-Ρομάνια  · Καλαβρία  · Καμπανία
    · Κοιλάδα της Αόστα  · Λάτιο  · Λιγουρία  · Λομβαρδία  · Μάρκε  · Μολίζε
    · Μπαζιλικάτα  · Ούμπρια  · Πεδεμόντιο  · Σαρδηνία  · Σικελία  · Τοσκάνη
    · Τρεντίνο  · Νότιο Τυρόλο  · Φρίουλι-Βενετία Τζιούλια

   Ανακτήθηκε από
   "http://el.wikipedia.org/wiki/%CE%A3%CE%B9%CE%BA%CE%B5%CE%BB%CE%AF%CE%B1"
   Κατηγορίες: Περιφέρειες της Ιταλίας | Σικελία | Νησιά της Ιταλίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Aragonés
     • Ænglisc
     • العربية
     • مصرى
     • Asturianu
     • Azərbaycanca
     • Bikol Central
     • Беларуская
     • Беларуская (тарашкевіца)
     • Български
     • বাংলা
     • Brezhoneg
     • Bosanski
     • Català
     • Corsu
     • Česky
     • Cymraeg
     • Dansk
     • Deutsch
     • Emiliàn e rumagnòl
     • English
     • Esperanto
     • Español
     • Eesti
     • Euskara
     • Estremeñu
     • فارسی
     • Suomi
     • Français
     • Arpetan
     • Furlan
     • Frysk
     • Gaeilge
     • Galego
     • עברית
     • Hrvatski
     • Magyar
     • Interlingua
     • Bahasa Indonesia
     • Ido
     • Íslenska
     • Italiano
     • 日本語
     • Basa Jawa
     • ქართული
     • 한국어
     • Kurdî
     • Kernewek
     • Latina
     • Ladino
     • Lëtzebuergesch
     • Líguru
     • Lumbaart
     • Lietuvių
     • Latviešu
     • Македонски
     • मराठी
     • Bahasa Melayu
     • Malti
     • Nāhuatl
     • Nnapulitano
     • Nederlands
     • ‪Norsk (nynorsk)‬
     • ‪Norsk (bokmål)‬
     • Nouormand
     • Occitan
     • Иронау
     • Kapampangan
     • Polski
     • Piemontèis
     • Português
     • Runa Simi
     • Română
     • Armãneashce
     • Tarandíne
     • Русский
     • Sardu
     • Sicilianu
     • Srpskohrvatski / Српскохрватски
     • Simple English
     • Slovenčina
     • Slovenščina
     • Soomaaliga
     • Shqip
     • Српски / Srpski
     • Svenska
     • Kiswahili
     • Ślůnski
     • தமிழ்
     • ไทย
     • Tagalog
     • Türkçe
     • ئۇيغۇرچە / Uyghurche‎
     • Українська
     • اردو
     • Vèneto
     • Tiếng Việt
     • Winaray
     • 中文
     • Bân-lâm-gú
     • 粵語

     • Τελευταία τροποποίηση 08:06, 3 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
