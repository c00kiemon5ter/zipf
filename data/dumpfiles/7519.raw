   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Γιάννης Ψυχάρης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ξυλογραφία του Ιωάννη Ψυχάρη από το περιοδικό Ποικίλη Στοά του 1888

   Ο Γιάννης Ψυχάρης του Νικολάου (1854 - 1929), Έλληνας φιλόλογος και
   λογοτέχνης, γεννήθηκε στην Οδησσό της Ρωσίας (σημ. Ουκρανίας) στις 15
   Μαΐου του 1854. Γιός του Νικολάου Ψυχάρη εκ Χίου, μεγάλωσε στην
   Κωνσταντινούπολη και ολοκληρώνοντας την εγκύκλια μόρφωση σε ηλικία 15 ετών
   έφυγε για τη Μασσαλία, (Γαλλία), όπου και έμεινε κοντά στο θείο του
   ολοκληρώνοντας τη γυμνασιακή του μόρφωση. Σπούδασε φιλοσοφία, φιλολογία
   και γλωσσολογία στο Πανεπιστήμιο της Σορβόνης στο Παρίσι και στη Γερμανία
   γερμανική φιλολογία, καθώς και μεσαιωνική και νεοελληνική φιλολογία.
   Επανερχόμενος στο Παρίσι έγινε καθηγητής της έδρας της νεοελληνικής
   γλώσσας στη Σχολή Ανώτερων Σπουδών. Το 1904 διαδέχθηκε τον καθηγητή του
   Εμίλ Λεγκράν στη Διεύθυνση της Σχολής Ανατολικών Γλωσσών όπου και δίδασκε
   μέχρι το θάνατό του. Πέθανε το 1929 ύστερα από μακροχρόνια ασθένεια.

[Επεξεργασία] Το γλωσσικό ζήτημα

   Ο Γιάννης Ψυχάρης είχε πλούσιο συγγραφικό έργο. Έγραψε ποιήματα,
   διηγήματα, μυθιστορήματα, θεατρικά έργα και δοκίμια πάνω στο γλωσσικό
   ζήτημα της νεοελληνικής γλώσσας, που ήταν και η σημαντικότατη προσφορά του
   στην ελληνική γλώσσα. Αγωνίστηκε με επιμονή για την καθιέρωση της τότε
   περιφρονημένης γλώσσας του λαού, της δημοτικής σε επίσημη γλώσσα του
   ελληνικού κράτους.

   Από τις παραμονές ακόμα της Επανάστασης του 1821, ο Βηλαράς, ο Καταρζτής,
   ο Χριστόπουλος κ.α. προσπαθούσαν να καθιερώσουν τη δημοτική ως πανεθνική
   γλώσσα. Λίγα χρόνια αργότερα, το Μάιο του 1823 ο Διονύσιος Σολωμός έγραψε
   τον Ύμνο εις την Ελευθερίαν στη δημοτική, που το 1865 έμελλε να γίνει ο
   εθνικός ύμνος της Ελλάδας. Όμως μόνο με το Γιάννη Ψυχάρη το κίνημα του
   δημοτικισμού αποκτά την καθοδήγηση και τη δύναμη που χρειαζόταν για να
   αντιταχθεί στους υποστηρικτές της καθαρεύουσας.

   Το 1886 ο Ψυχάρης ταξιδεύει στην Ελλάδα, τόσο την ελεύθερη, όσο και τη
   σκλαβωμένη από τους Τούρκους και εμπνέεται από τις εμπειρίες που απέκτησε
   γράφοντας το 1888 το πεζογράφημα "Το ταξίδι μου", ένα έργο που θεωρήθηκε
   ιδιαίτερα σημαντικό στην εποχή του και έλαβε ιδιαίτερα αρνητικές κριτικές
   από όσους ήταν ενάντια στη χρήση της δημοτικής γλώσσας. Το έργο αυτό
   τυπώθηκε στη Γαλλία και είναι το πρώτο ελληνικό πεζογράφημα που γράφτηκε
   με όλους τους κανόνες της νεοελληνικής γραμματικής. Ο Ψυχάρης είχε
   μελετήσει τη γλώσσα του λαού, τα τραγούδια, τους μύθους και τις παραδόσεις
   του και αποτύπωσε με σαφήνεια το σύστημα που λειτουργεί η λαϊκή μας
   γλώσσα.

   Μετά από "Το ταξίδι μου", δημοσίευσε μια σειρά από διηγήματα και
   μυθιστορήματα και 6 τόμους με αναμνήσεις, κριτικές και επιστημονικές
   μελέτες, κάτω από τον γενικό τίτλο "Ρόδα και μήλα". Το πρώτο του γλωσσικό
   έργο που εκδόθηκε το 1886 έχει τον τίτλο "Δοκίμιο της νεοελληνικής
   ιστορικής γραμματικής" και το ακολούθησαν πλήθος ακόμη μελέτες με
   αντικείμενο το γλωσσικό ζήτημα.

[Επεξεργασία] Εργογραφία

     • Το ταξίδι μου (πεζογράφημα)
     • Ζούλια (διήγημα)
     • Το όνειρο του Γιαννίρη (μυθιστόρημα)
     • Ζωή κι αγάπη στη μοναξιά (μυθιστόρημα)
     • Στον ίσκιο του πλατάνου (διήγημα)
     • Αγνή (μυθιστόρημα)
     • Ρόδα και μήλα (δοκίμια)
     • Δοκίμιο της νεοελληνικής ιστορικής γραμματικής (δοκίμιο)

[Επεξεργασία] Δείτε επίσης

     • Γλωσσικό ζήτημα

   Ανακτήθηκε από
   "http://el.wikipedia.org/wiki/%CE%93%CE%B9%CE%AC%CE%BD%CE%BD%CE%B7%CF%82_%CE%A8%CF%85%CF%87%CE%AC%CF%81%CE%B7%CF%82"
   Κατηγορίες: Έλληνες γλωσσολόγοι | Έλληνες λογοτέχνες | Έλληνες φιλόλογοι |
   Γεννήσεις το 1854 | Θάνατοι το 1929

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Français
     • Nederlands
     • Occitan
     • Українська

     • Τελευταία τροποποίηση 19:22, 29 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
