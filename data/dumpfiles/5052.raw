   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Γιάννης Σκουλαρίκης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Γιάννης Σκουλαρίκης του Παναγιώτη υπήρξε σύγχρονος πολιτικός ( Υπουργός
   - Βουλευτής - Δικηγόρος).

   Γεννήθηκε στη Σμύλα του Νομού Ηλείας τον Αύγουστο του 1928 και απεβίωσε
   στις 15 Σεπτεμβρίου 2008 στο ίδιο μέρος σε ηλικία 80 ετών. Απόφοιτος της
   Νομικής Σχολής του Πανεπιστημίου Αθηνών, υπήρξε δικηγόρος στον Άρειο Πάγο
   και στο Συμβούλιο της Επικρατείας με ειδίκευση στο Εργατικό Δίκαιο.

   Πήρε μέρος στις φοιτητικές και πολιτικές δίκες του «Ανένδοτου» αγώνα της
   Ένωσης Κέντρου (1961-1963). Επίσης υπήρξε Νομικός Σύμβουλος της Γενικής
   Συνομοσπονδίας Εργατών Ελλάδος (ΓΣΕΕ) (1964-1965), μέλος της ΕΠΟΝ, αλλά
   και στέλεχος της φοιτητικών και άλλων οργανώσεων της εποχής, ως και
   ιδρυτικό μέλος και πρόεδρος των Δημοκρατικών Συνδέσμων. Στη διάρκεια της
   7ετίας διώχθηκε και αφού κρατήθηκε στη Γενική Ασφάλεια Αθηνών, τελικά
   εξορίσθηκε για 3,5 χρόνια. Μετά την επιστροφή του από την εξορία πήρε
   μέρος ως δικηγόρος υπεράσπισης αντιστασιακών σε δίκες του Έκτακτου
   Στρατοδικείου Αθηνών.

   Στη συνέχεια υπήρξε συνιδρυτικό μέλος και μέλος της Κ.Ε. του ΠΑΣΟΚ του
   οποίου και εκλέχθηκε Βουλευτής στο Νομό Ηλείας για πρώτη φορά στις εκλογές
   του 1974. Έκτοτε εκλεγόταν βουλευτής Ηλείας του ΠΑΣΟΚ έως το Ιανουάριο του
   2003, όπότε και ανέλαβε τα καθήκοντα του Δημάρχου Αρχαίας Ολυμπίας.
   Μάλιστα, στις εκλογές του 1993 έλαβε 32.800 ψήφους στην Ηλεία. Στην πρώτη
   Κυβέρνηση του ΠΑΣΟΚ ανέλαβε το Υπουργείο Δημόσιας Τάξης. Κατά τη περίοδο
   εκείνη μέγα πολιτικό θέμα δημιουργήθηκε όταν αποκάλεσε τους Πυροσβέστες
   «ταβλαδόρους».

   Ειδικότερα, διετέλεσε υπουργός Δημοσίας Τάξεως από τις 21 Οκτωβρίου του
   1981 έως τις 9 Μαΐου του 1985, με αποτέλεσμα να είναι ο μακροβιώτερος
   υπουργός έως σήμερα του συγκεκριμένου χαρτοφυλακίου. Στα κυριότερα έργα
   του κατατάσσεται και η ενοποίηση των Σωμάτων Ασφαλείας (Αστυνομία Πόλεων
   και Χωροφυλακή) και η δημιουργία της ΕΛ.ΑΣ. (Ελληνικής Αστυνομίας). Εν
   συνεχεία, στις 22 Ιουνίου 1988 ανέλαβε αναπληρωτής υπουργός Εσωτερικών έως
   τις 17 Μαρτίου του 1989. Τότε ορκίστηκε υπουργός Δικαιοσύνης, τα καθήκοντα
   του οποίου άσκησε έως τις 2 Ιουνίου του 1989. Στις 8 Ιουλίου του 1994 ο
   Ανδρέας Παπανδρέου του εμπιστεύθηκε εκ νέου υπουργικά καθήκοντα.
   Συγκεκριμένα ανέλαβε υπουργός Εργασίας και Κοινωνικών Ασφαλίσεων, θέση την
   οποία διατήρησε έως τις 15 Σεπτεμβρίου του 1995.

   Ο Ιωάννης Σκουλαρίκης στις Δημοτικές Εκλογές του Οκτωβρίου του 2002
   εξελέγη από τον πρώτο γύρο Δήμαρχος στην Αρχαία Ολυμπία με ποσοστό 52,2%.
   Έτσι, συνέδεσε το όνομά του, ως Δήμαρχος Αρχαίας Ολυμπίας, με τους
   Ολυμπιακούς Αγώνες της Αθήνας το 2004 και εν συνεχεία έκλεισε την πολιτική
   του καριέρα.

   Ήταν μόνιμος κάτοικος Αθηνών.

                               Στοιχεία προσώπου
   ΟΝΟΜΑ               Σκουλαρίκης Γιάννης, διετέλεσε υπουργός και βουλευτής
   ΑΛΛΑ ΟΝΟΜΑΤΑ        Γιάννης Σκουλαρίκης, Γιάννης Σκουλαρίκης του Παναγιώτη
   ΜΙΚΡΗ ΠΕΡΙΓΡΑΦΗ     Έλληνας πολιτικός
   ΗΜΕΡΟΜΗΝΙΑ ΓΕΝΝΗΣΗΣ
   ΕΤΟΣ ΓΕΝΝΗΣΗΣ       1928
   ΤΟΠΟΣ ΓΕΝΝΗΣΗΣ      Σμύλα Ηλείας, Ελλάδα
   ΗΜΕΡΟΜΗΝΙΑ ΘΑΝΑΤΟΥ  15 Σεπτεμβρίου
   ΕΤΟΣ ΘΑΝΑΤΟΥ        2008
   ΤΟΠΟΣ ΘΑΝΑΤΟΥ       Σμύλα Ηλείας, Ελλάδα

   Ανακτήθηκε από
   "http://el.wikipedia.org/wiki/%CE%93%CE%B9%CE%AC%CE%BD%CE%BD%CE%B7%CF%82_%CE%A3%CE%BA%CE%BF%CF%85%CE%BB%CE%B1%CF%81%CE%AF%CE%BA%CE%B7%CF%82"
   Κατηγορίες: Γεννήσεις το 1928 | Θάνατοι το 2008 | Έλληνες υπουργοί
   Δημοσίας Τάξεως | Έλληνες υπουργοί Δικαιοσύνης | Έλληνες υπουργοί Εργασίας
   | Έλληνες υπουργοί Εσωτερικών | Βουλευτές Ηλείας | Βουλευτές εκλεγμένοι με
   το ΠΑΣΟΚ | Ηλείοι πολιτικοί

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 22:57, 1 Μαΐου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
