   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Στοίχιση ακολουθιών

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Η στοίχιση ακολουθιών (sequence alignment), είναι
   μια διαδικασία κατά την οποία δύο
   ακολουθίες ή αλλιώς συμβολοσειρές
   τοποθετούνται η μία κάτω από την άλλη, με
   τέτοιον τρόπο που τα κοινά τους σύμβολα
   να είναι τοποθετημένοι στην ίδια θέση.
   Σκοπός είναι να βρεθεί η "βέλτιστη
   στοίχιση", δηλαδή η στοίχιση στην οποία
   οι δύο ακολουθίες ταιριάζουν
   περισσότερο μεταξύ τους. Η διαδικασία
   αυτή χρησιμοποιείται ιδιαίτερα στη
   βιοπληροφορική (bioinformatics), όπου ως
   ακολουθίες χρησιμοποιούνται τμήματα DNA,
   RNA ή πρωτεΐνών.

   Η διαδικασία της στοίχισης, όταν
   συμβαίνει σε συμβολοσειρές μεγάλου
   μήκους (όπως αυτές που προκύπτουν από τα
   βιολογικά δεδομένα) είναι μια σχετικά
   δύσκολη διαδικασία. Στην πράξη
   χρησιμοποιείται πληθώρα αλγορίθμων, οι
   περισσότεροι από τους οποίους
   χρησιμοποιούν την φιλοσοφία του
   δυναμικού προγραμματισμού (dynamic programming).

   Πίνακας περιεχομένων

     * 1 Σκοπός στοίχισης ακολουθιών
     * 2 Κανόνες στοίχισης ακολουθιών
     * 3 Είδη στοίχισης ακολουθιών

          * 3.1 Ολική στοίχιση ακολουθιών
          * 3.2 Τοπική στοίχιση ακολουθιών

[Επεξεργασία] Σκοπός στοίχισης ακολουθιών

   Η στοίχιση ακολουθιών χρησιμοποιείται
   στο πεδίο της βιοπληροφορικής για την
   εύρεση ομοιοτήτων μεταξύ βιολογικών
   ακολουθιών (DNA, RNA, πρωτεΐνες...), μια
   εργασία πολύ συχνή και με ιδιαίτερη
   σημασία. Η σημασία της πηγάζει από το
   γεγονός ότι οι ομοιότητες αυτές
   υποδηλώνουν συνήθως κάποια βιολογική
   συσχέτιση, πράγμα που οδηγεί σε καλύτερη
   κατανόηση των διαφόρων βιολογικών
   μηχανισμών.

[Επεξεργασία] Κανόνες στοίχισης ακολουθιών

   Ο βασικός κανόνας της στοίχισης
   ακολουθιών είναι η τοποθέτηση των δύο
   (υπό εξέταση) ακολουθιών με τέτοιον
   τρόπο την μία κάτω από την άλλη, ώστε να
   ταιριάζουν όσο το δυνατόν περισσότερο.
   Από αυτό φαίνεται ότι μπορεί κάποια από
   τα σύμβολα των ακολουθιών να μην
   ταιριάζουν μετά τη στοίχιση. Το τι
   γίνεται τότε έχει να κάνει με τον τρόπο
   με τον οποίο μετράται το "ταίριασμα".
   Συνήθως γίνεται προσπάθεια να
   στοιχιστούν οι ακολουθίες με τέτοιον
   τρόπο, ώστε να μεγιστοποιηθεί κάποιο
   σκορ. Κάθε ζεύγος συμβόλων που
   ταιριάζουν μεταξύ τους παίρνει κάποιο
   θετικό σκορ (π.χ. +1), ενώ κάθε ζεύγος που
   αποτυγχάνει να ταιριάξει παίρνει κάποιο
   αρνητικό σκορ (π.χ. -1). Αν επιτρέπεται να
   εισαχθούν κενοί χαρακτήρες για αποφυγή
   αποτυχίας σε ένα σημείο, τότε κάθε κενό
   "κοστολογείται" και αυτό με αρνητικό
   σκορ (π.χ. -1). Δύο κενά δεν γίνεται να
   ταιριάζουν μεταξύ τους. Αθροίζοντας όλα
   τα επιμέρους σκορ υπολογίζεται το
   συνολικό σκορ της στοίχισης.

[Επεξεργασία] Είδη στοίχισης ακολουθιών

   Υπάρχουν δύο είδη στοίχισης, η ολική
   στοίχιση (global alignment) και η τοπική
   στοίχιση (local alignment), οι οποίες
   χρησιμοποιούνται ανάλογα με τον τύπο
   του προβλήματος που αντιμετωπίζεται.

  [Επεξεργασία] Ολική στοίχιση ακολουθιών

   Κατά την ολική στοίχιση ακολουθιών (global
   sequence alignment) γίνεται προσπάθεια να
   στοιχιστεί κάθε σύμβολο κάθε
   ακολουθίας. Οι δύο ακολουθίες
   στοιχίζονται σε ολόκληρο το μήκος τους
   με τον καλύτερο δυνατό τρόπο. Κάθε
   σύμβολο κάθε ακολουθίας, λοιπόν,
   αντιστοιχίζεται σε ένα σύμβολο της
   άλλης ή σε ένα κενό. Ένας γνωστός
   αλγόριθμος για ολική στοίχιση
   ακολουθιών είναι ο αλγόριθμος Needleman-Wunsch.

  [Επεξεργασία] Τοπική στοίχιση ακολουθιών

   Κατά την τοπική στοίχιση ακολουθιών (local
   sequence alignment) γίνεται η καλύτερη δυνατή
   στοίχιση μεταξύ τμημάτων των δύο
   ακολουθιών. Δηλαδή επιτρέπεται κάποια
   κομμάτια που "χαλούν" τη στοίχιση να
   μείνουν εκτός. Ένα παράδειγμα που
   χρησιμοποιείται συχνά είναι ότι
   μπορούμε να χρησιμοποιήσουμε την τοπική
   στοίχιση ακολουθιών προκειμένου να
   βρούμε τις προτάσεις δύο κειμένων, οι
   οποίες παρουσιάζουν την περισσότερη
   ομοιότητα. Ένας γνωστός αλγόριθμος για
   τοπική στοίχιση ακολουθιών είναι ο
   αλγόριθμος Smith-Waterman.

   Ανακτήθηκε από
   "http://el.wikipedia.org/wiki/%CE%A3%CF%84%CE%BF%CE%AF%CF%87%CE%B9%CF%83%CE%B7_%CE%B1%CE%BA%CE%BF%CE%BB%CE%BF%CF%85%CE%B8%CE%B9%CF%8E%CE%BD"
   Κατηγορία: Ακολουθίες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Català
     * Deutsch
     * English
     * Español
     * Français
     * עברית
     * Italiano
     * 日本語
     * 한국어
     * Nederlands
     * ‪Norsk (bokmål)‬
     * Polski
     * Português
     * Русский
     * Svenska
     * Türkçe
     * Українська
     * Tiếng Việt
     * 中文

     * Τελευταία τροποποίηση 07:03, 20 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
