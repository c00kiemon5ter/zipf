   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Γκέριτ Τόμας Ρίτβελντ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Γκέριτ Τόμας Ρίτβελντ

   Ο Γκέριτ Τόμας Ρίτβελντ (Gerrit Thomas Rietveld, 24 Ιουνίου 1888 - 26
   Ιουνίου 1964) ήταν Ολλανδός σχεδιαστής, αρχιτέκτονας και κατασκευαστής
   επίπλων.

   Πίνακας περιεχομένων

     • 1 Βιογραφία

          • 1.1 Το κίνημα του Νεοπλαστικισμού (De Stijl)
          • 1.2 Σταδιοδρομία ως ανεξάρτητος αρχιτέκτονας

     • 2 Τα σημαντικότερα έργα

          • 2.1 Η κόκκινη και μπλε καρέκλα
          • 2.2 Το σπίτι Schröder
          • 2.3 Άλλα έργα

     • 3 Εξωτερικοί Σύνδεσμοι
     • 4 Παραπομπές

[Επεξεργασία] Βιογραφία

   Ο Ρίτβελντ γεννήθηκε στην Ουτρέχτη το 1888. Μέχρι και πριν το 1911,
   εργάστηκε στο ξυλουργικό εργαστήριο του πατέρα του. Επίσης για κάποια
   περίοδο της ζωής του εργάστηκε ως μαθητευόμενος σε ένα εργαστήριο
   κοσμημάτων και ως σχεδιαστής κοσμήματος στο στούντιο του J. Begeer
   (1906-1911).

   Το 1911 στην Ουτρέχτη ίδρυσε τη δική του εταιρεία κατασκευής επίπλων και
   γραφείων, την οποία και διατήρησε για οκτώ έτη. Την ίδια περίοδο, σπούδαζε
   σε νυκτερινή σχολή αρχιτεκτονική και σχέδιο, ενώ ταυτόχρονα συνεργαζόταν
   μαθητευόμενος με τον αρχιτέκτονα J. Klaarhamer.

  [Επεξεργασία] Το κίνημα του Νεοπλαστικισμού (De Stijl)

   Tο κίνημα του Νεοπλαστικισμού (De Stijl), που ιδρύθηκε το 1917, προσπάθησε
   να μεταφράσει και να συνθέσει σε μορφή ιδεολογίας το ζήτημα της δυναμικής
   διακοπής και αποσύνθεσης που ήταν ήδη εκφρασμένο από τους κυβιστές
   ζωγράφους. Yποστήριζε την «καθαρή» καλλιτεχνική έκφραση που βασίστηκε στην
   αλληλεξάρτηση των ορθογωνίων των αρχικών χρωμάτων.

   Ο Ρίτβελντ, μέσω των σπουδών του εξοικειώθηκε με διάφορους ιδρυτές του
   κινήματος De Stijl. Το 1919 έγινε και ο ίδιος μέλος της ομάδας, αφότου το
   προηγούμενο έτος (1918) είχε δημιουργήσει και παρουσιάσει σε περιοδικό την
   «κόκκινη και μπλε» καρέκλα κερδίζοντας τις εντυπώσεις σαν μια από τις
   εικόνες του νέου στιλ εσωτερικών χώρων. Ήταν το πρώτο αντικείμενο που
   παρήχθη για να εκθέσει τις καλλιτεχνικές αρχές του De Stijl, αλλά και που
   σημείωσε μια ριζική αλλαγή στην αρχιτεκτονική θεωρία και στο σχέδιο
   επίπλων. Σήμερα είναι στη συλλογή του Μουσείου Μοντέρνας Τέχνης της Νέας
   Υόρκης.

   Σήμερα, πιθανότερο θεωρείται ότι ο Αμερικανός αρχιτέκτονας Frank Lloyd
   Wright ήταν αυτός που έφερε τον Ρίτβελντ σε επαφή με το κίνημα De Stijl
   μέσω μιας ομάδας που συνέταξε για να αντιγράψει από φωτογραφίες έπιπλα του
   Ολλανδού αρχιτέκτονα Robert van't Hoff για έναν πελάτη.

  [Επεξεργασία] Σταδιοδρομία ως ανεξάρτητος αρχιτέκτονας

   Η σταδιοδρομία του Ρίτβελντ ως ανεξάρτητος αρχιτέκτονας άρχισε το 1919.
   Γενικά όμως, καθ' όλη τη διάρκεια της δεκαετίας του '20 ο Ρίτβελντ
   λειτούργησε εντός της κοινότητας των πρωτοποριακών καλλιτεχνών όπως o El
   Lissitzky και o Πιέ Μοντριάν. Συνέχισε να εμπνέεται καλλιτεχνικά από τις
   δουλειές των Τσαρλς Μάκιντος και Frank Lloyd Wright, αλλά άρχισε να
   κινείται πέρα από τις παραδοσιακές μορφές σε μια εξερεύνηση περισσότερο
   αφηρημένων μορφών.

   Τα ασυνήθιστα σχέδια επίπλων του, οδήγησαν σε διάφορες παραγγελίες για
   κατοικίες που σχεδίαζε πάντα σε ένα νεοπλασματικό ύφος. Στα σχέδιά του
   χρησιμοποιήθηκε η ελεύθερη και μεταβλητή χρήση του χώρου και φανερή ήταν η
   βαθιά κατανόηση των δυναμικών χωρικών ιδεών. Προς το τέλος της δεκαετίας
   του '20 η αρχιτεκτονική των Κάτω Χωρών εστίαζε στην ιδέα του
   «dematerialization». Αυτή η ιδέα επηρέασε την κατασκευή μιας σειράς
   ομοιόμορφων σπιτιών ενωμένων μεταξύ τους στην οποία ενεπλάκη και ο
   Ρίτβελντ. Το 1924 σχεδίασε το σπίτι Schröder για την Truus
   schröder-Schräder, με την οποία και συνεργάστηκε. Το σπίτι βρίσκεται στην
   Ουτρέχτη, και παρόλο που βασίζεται σε γεωμετρικές μορφές, είναι ασύμμετρο.
   Ο Ρίτβελντ αποσπάστηκε από το κίνημα του «De Stijl» το 1928 και μεταπήδησε
   στο Nieuwe Zakelijkheid. Το ίδιο έτος εντάχθηκε ως ιδρύον μέλος στο κίνημα
   CIAM (d'Architecture Moderne Congres Internationaux). Επίσης σχεδίασε την
   καρέκλα «Ζικ - Ζακ» το 1932 και άρχισε το σχεδιασμό του μουσείου Van Gogh
   στο Άμστερνταμ.

   Με μερικές εξαιρέσεις, η δεκαετία του '30 και η δεκαετία του '40 δεν ήταν
   ιδιαίτερα παραγωγικές για τον Ρίτβελντ. Μεταξύ του 1942 και του 1948, ο
   Ρίτβελντ δίδασκε σε διάφορα ιδρύματα στις Κάτω Χώρες. Το 1963 εκλέχτηκε
   τιμητικό μέλος του συλλόγου van Nederlandse Architecten και το 1964 έλαβε
   έναν τιμητικό βαθμό από το Technische Hochschule στο Ντελφτ. Ο Ρίτβελντ
   πειραματίστηκε επίσης στη δεκαετία του '50 με το σωληνοειδές μέταλλο. Κατά
   τη διάρκεια των ετών, οι περισσότερες δουλειές του εκτέθηκαν σε
   πρωτοποριακές εκθέσεις που στήθηκαν από το κίνημα του de Stijl. Ανάμεσά
   τους στο Werkbund το 1931, και το 1954 στην Μπιενάλε της Βενετίας.

   Ο Ρίτβελντ πέθανε στην Ουτρέχτη το 1964.

[Επεξεργασία] Τα σημαντικότερα έργα

  [Επεξεργασία] Η κόκκινη και μπλε καρέκλα

   [IMG]
   [IMG]
   Η κόκκινη και μπλε καρέκλα (1917)

   Ο Ρίτβελντ κάποτε είπε «σκέφτομαι συνεχώς, αυτήν την εξαιρετική ιδέα του
   ξυπνήματος της συνείδησης». Έτσι, σχεδίασε την καρέκλα του 20ού αιώνα,
   δηλαδή την «κόκκινη και μπλε καρέκλα», που από πολλούς θεωρείται ότι
   άσκησε την μεγαλύτερη επιρροή στο χώρο του design, γεγονός που έκανε και
   τον ίδιο τον Ρίτβελντ να εκπλαγεί. Το έργο, κατά γενική ομολογία, σταθμός
   στην καριέρα του Ρίτβελντ δημιουργήθηκε το 1917 προς 1918, πριν δηλαδή
   ακόμη ολοκληρώσει τις σπουδές του ως αρχιτέκτονας.

   Ο Ρίτβελντ αισθάνθηκε ότι δεν θα πρέπει αυτός που χρησιμοποιεί μια καρέκλα
   να αποσύρεται κατά κάποιο τρόπο από τον κόσμο ή να βυθίζεται στις σκέψεις
   του. Σχετικά με αυτό το ζήτημα συνήθιζε να λέει: «Πρέπει να θυμόμαστε ότι
   και το "κάθομαι" είναι και αυτό ένα ρήμα», θέλοντας προφανώς να επισημάνει
   την ενεργητικότητα ακόμα και αυτής της πράξης. «Τι αισθανόμαστε όταν
   καθόμαστε στην αγαπημένη μας καρέκλα; Μας αρέσει επειδή μας στηρίζει ή
   επειδή μας παρηγορεί; Είμαστε σε κατάσταση εγρήγορσης ή υπνηλίας;» Στο
   βιβλίο του o Paul Overy για το De Stijl, αναφέρεται στον Ρίτβελντ και
   γράφει: Μία από τις λειτουργίες των καρεκλών του Ρίτβελντ, με τα σκληρά
   καθίσματα και τις σκληρές πλάτες τους, είναι να εστιάσει στις αισθήσεις
   μας, με σκοπό να μας καταστήσει άγρυπνους και σε εγρήγορση.

   Ο Ρίτβελντ δεν ενδιαφέρθηκε για τις συμβατικές ιδέες της άνεσης.
   Επιθυμούσε να κρατά τον καθήμενο φυσικά και διανοητικά «τονωμένο». Ωστόσο
   υπάρχει μια κριτική για αυτήν την καρέκλα όσον αφορά το πώς οι άνθρωποι
   βλέπουνε το θέμα της άνεσης. Οι περισσότεροι άνθρωποι σκέφτονται η άνετη
   καρέκλα είναι αυτή στην οποία κάποιος μπορεί να βυθιστεί, μία που θα
   καταπιεί τον καθήμενο με τα αναπαυτικά της μπράτσα. Στην «κόκκινη και
   μπλε» καρέκλα αντί να κλίνει κάποιος προς τα πίσω σε ένα μαξιλάρι, κλίνει
   σε ένα φωτεινό κόκκινο ορθογώνιο και κάθεται σε ένα μπλε ορθογώνιο. Τα
   μαύρα μπράτσα και πόδια της πολυθρόνας εξαφανίζονται οπτικά σε ένα
   σκοτεινό-μαύρο φόντο, και τα κόκκινα και μπλε ορθογώνια φαίνονται σχεδόν
   σαν να αιωρούνται στο διάστημα. Αυτή του η δουλειά ήταν σημαντική
   καλλιτεχνικά καθώς η κόκκινη και μπλε καρέκλα φαινόταν διαλυμένη εις τα εξ
   ων συνετέθη, δηλαδή, επίπεδα και γωνίες, αλλά και επειδή ήταν βαμμένη σε
   μαύρο και σε πρωταρχικά χρώματα καταφέρνωντας έτσι να τονίσει τα χωρικά
   σύνορα.

   Ο Ρίτβελντ έγραψε ότι η «εργασία πρέπει στο σύνολο να είναι σε θέση να
   σταθεί ελεύθερα και λαμπρά στα δύο πόδια της, και η μορφή πρέπει να
   θριαμβεύσει πέρα από το υλικό». Πράγματι, η αραιά γεωμετρική μορφή και το
   συγκεκριμένο χρώμα του σχεδίου εξυψώνουν την απλή δομή του κοντραπλακέ. Η
   καρέκλα, που επανεκδόθηκε αργότερα από τον οίκο Cassina, τον οίκο που
   αγόρασε όλα τα σχέδια του Ρίτβελντ, παραμένει αντιπροσώπευση του
   προσωπικού του ύφους αλλά και του λογικού μοντερνισμού γενικότερα.

   Η καρέκλα εκτίθεται στο Μουσείο Μοντέρνας Τέχνης της Νέας Υόρκης. Στις 13
   Μαΐου 2008 μία φωτιά κατέστρεψε το τμήμα Αρχιτεκτονικής του πανεπιστημίου
   Delft στην Ολλανδία όπου είχε μεταφερθεί προσωρινά το έργο. Παρόλα αυτά
   αναφέρεται πως η καρέκλα σώθηκε από πυροσβέστες.^[1]

  [Επεξεργασία] Το σπίτι Schröder

   [IMG]
   [IMG]
   Άποψη του σπιτιού Schröder

   Το 1924 ο Ρίτβελντ σχεδίασε το σπίτι Schröder στην Ουτρέχτη ως κατοικία
   για την Truus Schröder-Schräder, με την οποία και συνεργάστηκε. Η ίδια
   ζήτησε ένα σπίτι "χωρίς τοίχους". Το διόροφο σπίτι είναι κτισμένο σε μια
   σειρά κατοικιών με τα οποία όμως δεν έχει καμία αρχιτεκτονική συνάφεια. Οι
   προσόψεις του αποτελούνται από ένα κολάζ επιφανειών και γραμμών που του
   επιτρέπουν να έχει πολλά μπαλκόνια. Όπως και η κόκκινη και μπλε καρέκλα,
   κάθε σύνθετο μέρος έχει τη δικιά του μορφή, θέση και χρώμα. Στο εσωτερικό
   δεν υπάρχει κάποια στατική διευθέτηση των χώρων αλλά μία δυναμική και
   ευμετάβλητη ανοικτή ζώνη. Οι χώροι είναι δυνατό να αλλάξουν μορφή μέσω
   μετακινούμενων πάνελ.

   Η Truus Schröder-Schräder κατοικούσε στο σπίτι μέχρι τον θάνατό της το
   1985. Από τότε, το σπίτι ανακαινίστηκε και σήμερα λειτουργεί ως μουσείο.
   Το 2000 συμπεριλήφθηκε στον κατάλογο των Μνημείων Παγκόσμιας Πολιτιστικής
   Κληρονομιάς της UNESCO ως το μοναδικό κτίριο σχεδιασμένο σύμφωνα με τις
   αρχές του κινήματος De Stijl.

  [Επεξεργασία] Άλλα έργα

   Άλλα σημαντικά έργα του περιλαμβάνουν έναν μπουφέ του 1919, που
   σχεδιάζεται επίσης ως σκελετός απαλλαγμένος από το συνηθισμένο περίβλημα
   καθώς και έναν κρεμαστό λαμπτήρα του 1920 φτιαγμένο από τέσσερα σωληνοειδή
   φώτα που μοιάζουν με φωτεινά κινητά αντικείμενα.

   Το 1927 η εταιρεία Metz & Co του Άμστερνταμ του αναθέτει το «σκαμνί
   Beugel», φτιαγμένο από φορμαρισμένο κοντραπλακέ, το οποίο και σχεδιάζει
   για μαζική παραγωγή το 1930.

   Το 1934 λάνσαραν την «νέα δύναμη», μία καρέκλα κατασκευασμένη από
   ακατέργαστο υλικό συσκευασίας (δηλαδή ξύλο με το οποίο φτιάχνονται τα
   καφάσια). Ο Ρίτβελντ σχεδίασε αυτή την καρέκλα σε μέρη, για συναρμολόγηση
   στο σπίτι. Η καρέκλα «Zig -Zag» του 1934 αλλά και ο γωνιακός πρόδρομος της
   δηλαδή η καρέκλα «S», περιγράφτηκαν από τον ίδιο ως «αστείο του σχεδιαστή»
   καθώς οι «υποστηριχτές» της «Zig-Zag» φάνηκαν ευθύς εξ’αρχής σχεδόν
   ανύπαρκτοι. Μια πρώτη προσπάθεια σε ένα αρχιτεκτονικό προσχέδιο , η
   καρέκλα ήταν σε μορφή «Ζ» με μια πλάτη πολύ δυνατά συνδεδεμένη χάρη στις
   ισχυρές συναρμολογήσεις-ενώσεις και στις σφήνες στις γωνίες. Η Metz & Co.
   παρήγαγε αρχικά το κομμάτι αυτό μαζί με ένα τραπεζάκι και κάποιες
   διαφορετικές εκδόσεις αυτής της καρέκλας συμπεριλάμβαναν μία ψηλή παιδική
   καρέκλα. Όταν η ιταλική εταιρία Cassina εκδήλωσε την επιθυμία να
   συμπεριλάβει μερικά από τα έργα του Ρίτβελντ στον ιστορικό κατάλογό της, η
   οικογένεια Ρίτβελντ αμέσως προσέφερε την υποστήριξή της, και έτσι, το
   1972, χορηγήθηκαν στην Cassina τα αποκλειστικά παγκόσμια δικαιώματα στα
   προϊόντα, τα έπιπλα και τα άλλα αντικείμενα που σχεδίασε ο Γκέριτ Τόμας
   Ρίτβελντ.

[Επεξεργασία] Εξωτερικοί Σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Γκέριτ Τόμας Ρίτβελντ

     • Rietveld at the Centraal Museum Utrecht
     • Video tour of Schroder House
     • www.ModernFurnitureClassics.com Rietveld Bio
     • Great Buildings Online

[Επεξεργασία] Παραπομπές

    1. ↑ Φωτιά στο πανεπιστήμιο Delft (στα αγγλικά)

   Ανακτήθηκε από
   "http://el.wikipedia.org/wiki/%CE%93%CE%BA%CE%AD%CF%81%CE%B9%CF%84_%CE%A4%CF%8C%CE%BC%CE%B1%CF%82_%CE%A1%CE%AF%CF%84%CE%B2%CE%B5%CE%BB%CE%BD%CF%84"
   Κατηγορίες: Ολλανδοί | Αρχιτέκτονες | Βιομηχανικοί σχεδιαστές | Σχεδιαστές
   επίπλων | Γεννήσεις το 1888 | Θάνατοι το 1964

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Brezhoneg
     • Català
     • Česky
     • Deutsch
     • English
     • Español
     • Français
     • Frysk
     • עברית
     • Magyar
     • Italiano
     • 日本語
     • ქართული
     • Nederlands
     • ‪Norsk (bokmål)‬
     • Polski
     • Português
     • Русский
     • Sardu
     • Slovenčina
     • Српски / Srpski
     • Svenska

     • Τελευταία τροποποίηση 14:35, 14 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
