   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Άγγελος Γραμμένος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

     Άγγελος Γραμμένος
   Angelos Grammenos.jpg


   Ο Άγγελος Γραμμένος είναι Έλληνας ηθοποιός του θεάτρου του κινηματογράφου
   και της τηλεόρασης.

   Γεννήθηκε στις 15 Μαρτίου του 1958 στην Κέρκυρα, σε οικογένεια με δράση
   στην Εθνική Αντίσταση κατά της Γερμανικής Κατοχής.

   Σπούδασε κλασσικό χορό στη σχολή Ερρίκου Γαλάνη και θέατρο στην Ανωτέρα
   Επαγγελματική Σχολή Θεάτρου Αθηνών - Νίκος Μπίνας, απ’ όπου αποφοίτησε το
   1976. Σπούδασε επίσης στην Ιατρική Σχολή του Εθνικού και Καποδιστριακού
   Πανεπιστημίου Αθηνών, χωρίς να ολοκληρώσει τις σπουδές του. Έμαθε μουσική
   (ξύλινα πνευστά - σαξόφωνο) στην Φιλαρμονική Εταιρία Κερκύρας και τη Σχολή
   Μουσικών – Σαλπιγκτών Πολεμικού Ναυτικού και τραγούδι στο Ωδείο Κερκύρας.
   Αποφοίτησε από τη Σχολή Δημοσιογραφίας της Α.Κ.Ε.Μ. (Αθηναϊκό κέντρο
   Επαγγελματικής Μορφώσεως) και παρακολούθησε σεμινάρια υποκριτικής τέχνης,
   εξειδίκευσης στην αρχαία τραγωδία, ενδυματολογίας θεάτρου - κινηματογράφου
   καθώς και διάφορα σεμινάρια οργάνωσης επιχειρήσεων. Είναι πτυχιούχος της
   Σχολής Σαμαρειτών του Ελληνικού Ερυθρού Σταυρού και μέλος του Σώματος
   Εθελοντών Σαμαρειτών Ε.Ε.Σ. Είναι επίσης μέλος της Ομάδας Πρόληψης των
   Ναρκωτικών Ε.Ε.Σ.

   Κάνει το ντεμπούτο του πολύ νωρίς ως σπουδαστής με τον θίασο Νέας Αττικής
   Κωμωδίας του Κλέαρχου Καραγιώργη, περιοδεύοντας σε χώρες της Δυτικής και
   Κεντρικής Ευρώπης με το έργο Δύσκολος του Μενάνδρου και αμέσως μετά την
   μεταπολίτευση δημιουργεί, μαζί με τον Νίκο Αποστόλου, στην Πλάκα, το Καφέ
   Θέατρο «Καλημέρα ζωή» σε χορογραφίες Άγγελου Γριμάνη, μουσική Γιώργου
   Μπούκα και κείμενα Νίκου Ζακόπουλου, Μποστ και Τόνι Τσιρμπίνου. Συνδέεται
   οικογενειακά και φιλικά με την Αλίκη Βουγιουκλάκη και αργότερα συμμετέχει
   στο μιούζικαλ Μελωδία της Ευτυχίας, στο ρόλο του Ναυάρχου Σράϊμπερ.

   Από τα μέσα της δεκαετίας του '70 εμφανίζεται σε πλήθος θεατρικές,
   τηλεοπτικές και κινηματογραφικές παραγωγές. Επίσης, έχει λάβει μέρος σε
   πληθώρα βιντεοταινιών και τηλεοπτικών σειρών. Το 1988 εκδίδει το μηνιαίο
   περιοδικό Ηθοποιός, ενώ διατηρεί τα νόμιμα δικαιώματα των περιοδικών
   Τραγούδι και Κόσμος του Θεάτρου. Παράλληλα οργανώνει το ενδυματολογικό
   εργαστήριο Βεστιάριο και συνεργάζεται σε παραγωγές με γνωστούς σκηνοθέτες
   όπως Αγγελόπουλος, Καραγιάννης, Σακελάριος, Φώσκολος, Σκαλενάκης,
   Δημόπουλος κ.α. Ανέπτυξε συνδικαλιστική δράση σε Σ.Ε.Η., ΤΑ.Σ.Ε.Η. Υπήρξε
   σύμβουλος για τα ναρκωτικά και την νεολαία στη Γενική Γραμματεία Λαϊκής
   Επιμόρφωσης του Υπουργείου Παιδείας και σύμβουλος επί θεμάτων παιδικών
   κατασκηνώσεων Αγίου Ανδρέα - Δημοσίων Σχέσεων – Ραδιοτηλεοπτικού Τομέα στο
   Δ.Σ. του Σώματος Ελλήνων Προσκόπων.

   Έδωσε εξετάσεις και φοίτησε στη σχολή της Αστυνομίας Πόλεων. Κατόπιν
   εκπαιδεύτηκε και δραστηριοποιήθηκε κύρια στη «δίωξη» συλλαμβάνοντας ως
   «μυστικός» εμπόρους ναρκωτικών. Μετά από δυο σοβαρούς τραυματισμούς σε
   διατεταγμένη υπηρεσία νοσηλεύτηκε ως τετραπληγικός πια και μετατάχθηκε σε
   αναπηρική κατηγορία. Με τη βοήθεια των γιατρών του και μετά από μακρόχρονη
   θεραπεία ξεπέρασε το μεγαλύτερο μέρος του προβλήματός του.

   Ο Άγγελος Γραμμένος παραμένει σήμερα εν ενεργεία αξιωματικός της Ελληνικής
   Αστυνομίας.

   Πίνακας περιεχομένων

     • 1 Αθλητισμός - Επιδόσεις
     • 2 Τιμητικές διακρίσεις
     • 3 Φιλμογραφία
     • 4 Τηλεόραση
     • 5 Δείτε επίσης
     • 6 Πηγές
     • 7 Εξωτερικοί Σύνδεσμοι

  [Επεξεργασία] Αθλητισμός - Επιδόσεις

   Μετά το θέατρο, η άλλη του μεγάλη αγάπη είναι ο αθλητισμός όπου διακρίθηκε
   στην ελληνορωμαϊκή πάλη ως αθλητής του Πανελληνίου Γυμναστικού Συλλόγου
   και τη σκοποβολή. Ως σκοπευτής έλαβε αθλητική υποτροφία από το κοινωφελές
   ίδρυμα Αλέξανδρος Σ. Ωνάσης και υπήρξε μέλος της Ελληνικής Εθνικής Ομάδας.
   Είναι κάτοχος τεσσάρων πανελληνίων επιδόσεων (ρεκόρ) στο άθλημα της
   σκοποβολής και στέφθηκε τρίτος Παγκόσμιος Πρωταθλητής (χάλκινο Μετάλλιο)
   στο Παγκόσμιο Πρωτάθλημα του Νόττινγχαμ. Έχει λάβει χρυσά, αργυρά, χάλκινα
   μετάλλια σε πανελλήνια και παγκύπρια πρωταθλήματα, αλλά και διεθνή
   τουρνουά. Με τα παραπάνω αθλητικά προσόντα, εργάστηκε επίσης ως κασκαντέρ
   και ειδικός σύμβουλος σε σκηνές δράσης – αυτοάμυνας σε κινηματογραφικές
   ταινίες

[Επεξεργασία] Τιμητικές διακρίσεις

     • Βραβείο Ακαδημίας Αθηνών.
     • Αστυνομικό Αριστείο Ανδραγαθίας.
     • Αργυρό Μετάλλιο Κερκυραϊκής Αξιοσύνης Δήμου Κερκυραίων.
     • Μετάλλιο Εξαιρέτων Πράξεων Ελληνικού Ερυθρού Σταυρού.
     • Βραβείο Σώματος Εθελοντών Αιμοδοτών ΕΕΣ.
     • Βραβείο Συλλόγου Ελλήνων Λογοτεχνών.
     • Βραβείο Πανελλήνιας Εταιρείας Πολιτισμού Γραμμάτων και Τεχνών.

[Επεξεργασία] Φιλμογραφία

     • Ο Θανάσης η Ιουλιέτα και τα λουκάνικα (1970)
     • Ο κατεργάρης (1971)
     • Ο Προεστός του χωριού (1973)
     • Όλοι θα ζήσουμε (1974)
     • Ψυχή και σάρκα (1974)
     • On a vole la cuisse de Jupiter (1980)
     • Το ψώνιο (1982)
     • Ο γύρος του θανάτου (1983)
     • Μάντεψε τι κάνω τα βράδια (1984)
     • Ρόδα τσάντα και κοπάνα Νο3 (1984)
     • Άλλος για τον Παράδεισο (1984)
     • Τέλης ο τέλειος (1984)
     • Οι ατσίδες και η κούκλα (1985)
     • Ρένα τα ρέστα σου (1985)
     • Το θερμοκήπιο (1985)
     • Μια παπαδιά στα μπουζούκια Νο2 (1985)
     • Ο αγκαλίτσας (1985)
     • Ο ροζ γάτος (1985)
     • Παντρευτείτε γιατί χανόμαστε (1985)
     • Ο εαυτός του εαυτού μου (1985)
     • Η Ελλάδα ποτέ δεν πεθαίνει (1986)
     • Κλεφτρόνι και τζέντλεμαν (1986)
     • Το κοροϊδάκι της Ελένης (1986)
     • Ο εραστής της γυναίκας μου (1986)
     • Ο Σκυλάς (1986)
     • Κλαδική εραστών (1986)
     • Ο νίντζα με τη γκλίτσα (1986)
     • Η καρδιοκλέφτρα (1986)
     • Ψηλός λιγνός και ψεύταρος (1986)
     • Τρίκυκλο κομπίνα και κομπινεζόν (1986)
     • Η ζωή είναι ένα καμπαρέ (1987)
     • Επτά υπέροχοι γκαφατζήδες (1987
     • Η Βαγγελίτσα κατάσκοπος (1987
     • Ο τρελλογιατρός (1987)
     • Ο Πιπίλας κι ο Τορπίλας (1987)
     • Η κυρία ντάμα κούπα (1987)
     • Καπετάν Μεϊντάνος (1987)
     • Πόντιος είμαι, ότι θέλω κάνω (1987)
     • Χαμός στο Αιγάλεω City (1987)
     • Ανάπλους (1988)
     • Μάγκες και μόρτισσες (1988)
     • Φάκελος Πολκ στον αέρα (1988)
     • Από κοττάς Κοσκωτάς (1988)
     • OhBabylon (1989)
     • Το Τελευταίο Στοίχημα(1989)
     • Ο προφήτης με την πυρηνική κεφαλή (1989)
     • Σκοτεινοί πράκτορες ΦΠΑ (1989)
     • Το τελευταίο στοίχημα (1989)
     • Ευγένιος αγνώστων λοιπών στοιχείων (1997)

[Επεξεργασία] Τηλεόραση

     • Χαρούμενη Κυριακή, Κυριακή χωρίς σύννεφα ΥΕΝΕΔ (1972)
     • Κατοχή ΥΕΝΕΔ (1973)
     • Εν τούτω νίκα ΥΕΝΕΔ (1973)
     • Ο Ονειροπαρμένος ΥΕΝΕΔ (1973)
     • Τοπική εφημερίδα ΕΡΤ2 (1984)
     • Στη χώρα των καμπούρηδων (1984)
     • Ο μικρός ηλεκτρολόγος (1987)
     • Τα Φιλαράκια ΕΤ1 (1987)
     • Ελισάβετ Μαρτινέγκου ΕΤ2 (1987)
     • Οδός Ανθέων ΕΤ1 (1988)
     • Ιστορίες χωρίς δάκρυα ΑΝΤ (1990)
     • Μπαμπάς και φιλαράκος ΑΝΤ (1991)
     • Η Λάμψη ANT (1991)
     • Κι αυτά ΕΤ2 (1991)
     • Casa di macaroni MEGA (1992)
     • Γαλάζιο διαμάντι ΑΝΤ (1992)
     • Ο Φόβος ΕΤ2 (1992)
     • Η Καλή πεθερά ΑΝΤ (1993)
     • Ροζ συννεφάκι MEGA (1994)
     • Σκονισμένα σύννεφα ΕΤ1 (1995)
     • Μια ζωή για την Έλσα ΑΝΤ (1995)
     • Μια νύχτα σαν κι αυτή ANT (1997)

[Επεξεργασία] Δείτε επίσης

     • Α.Γ.Κ.Ο.Ν Απελευθερωτική Γερμανικής Κατοχής Οργάνωση Νέων

     • Άγγελος Γραμμένος στο greektube

[Επεξεργασία] Πηγές

     • , Άγγελος Γραμμένος ένας αξιωματικός…της τέχνης, συνέντευξη στο
       disabled.gr

[Επεξεργασία] Εξωτερικοί Σύνδεσμοι

     • Άγγελος Γραμμένοςστο retroDB
     • Άγγελος Γραμμένος στο IMDb

   Ανακτήθηκε από
   "http://el.wikipedia.org/wiki/%CE%86%CE%B3%CE%B3%CE%B5%CE%BB%CE%BF%CF%82_%CE%93%CF%81%CE%B1%CE%BC%CE%BC%CE%AD%CE%BD%CE%BF%CF%82"
   Κατηγορίες: Έλληνες ηθοποιοί | Έλληνες αθλητές της σκοποβολής | Κερκυραίοι
   | Γεννήσεις το 1958

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English

     • Τελευταία τροποποίηση 17:35, 17 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
