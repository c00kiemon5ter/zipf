   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

    Δελτίο αστυνομικής ταυτότητας (Ελλάδα)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Εμπρόσθια όψη.
   [IMG]
   [IMG]
   Οπίσθια όψη.

   Το Δελτίο Αστυνομικής Ταυτότητας (συχνά
   αποκαλούμενο και Δελτίο Ταυτότητας,
   Αστυνομική Ταυτότητα ή απλά Ταυτότητα)
   είναι επίσημο έγγραφο του Ελληνικού
   Κράτους.

   Πρόκειται για έγγραφο υποχρεωτικό για
   όλους του πολίτες του Κράτους άνω των 12
   ετών, που εκδίδεται από την Ελληνική
   Αστυνομία. Οι πολίτες είναι
   υποχρεωμένοι να το φέρουν πάντοτε μαζί
   τους και να το επιδεικνύουν όταν
   ζητείται από τις Αστυνομικές Αρχές,
   διαφορετικά είναι πιθανή η μεταφορά
   τους στο πλησιέστερο Αστυνομικό Τμήμα
   για εξακρίβωση στοιχείων. Το Ελληνικό
   διαβατήριο θεωρείται έγγραφο
   ταυτοποίησης ισοδύναμο με την
   αστυνομική ταυτότητα.

   Καθώς η Ελλάδα είναι χώρα-μέλος της
   Συμφωνίας Σένγκεν, το δελτίο
   αστυνομικής ταυτότητας αποτελεί έγκυρο
   ταξιδιωτικό έγγραφο μεταξύ των χωρών
   της Συμφωνίας. Το ονοματεπώνυμο
   αναγράφεται και με λατινικούς
   χαρακτήρες από το 2000, ενώ τα παλιά δελτία
   ταυτότητας είναι ισοδύναμα με τα νέα και
   οι χώρες-μέλη του Συμφώνου Σένγκεν είναι
   υποχρεωμένες να τα αναγνωρίζουν ως
   έγκυρα ταξιδιωτικά έγγραφα. Εξάλλου, το
   δελτίο αστυνομικής ταυτότητας
   χρησιμοποιείται για την ταυτοποίηση
   προσώπου των πολιτών στις εκλογικές
   διαδικασίες (τοπικές/περιφερειακές,
   εθνικές/βουλευτικές και Ευρωπαϊκού
   Κοινοβουλίου).

   Πίνακας περιεχομένων

     * 1 Περιγραφή
     * 2 Αφαίρεση θρησκεύματος και
       ιθαγένειας
     * 3 Πηγές
     * 4 Παραπομπές

[Επεξεργασία] Περιγραφή

   Στην μπροστινή όψη περιλαμβάνει την
   υπογραφή του κατόχου, τυποποιημένη
   ασπρόμαυρη φωτογραφία, ομάδα και ρέζους
   αίματος (προαιρετικά^[1]) και τα στοιχεία
   του δελτίου ταυτότητας (αριθμός, τόπος
   και ημερομηνία έκδοσης, αρχή έκδοσης).
   Στην πίσω όψη περιλαμβάνονται το
   επώνυμο, όνομα και όνομα πατέρα του
   κατόχου με ελληνικούς και λατινικούς
   χαρακτήρες, καθώς και το ονοματεπώνυμο
   της μητέρας, η ημερομηνία και ο τόπος
   γέννησης, το ύψος, ο Δήμος στον οποίο
   είναι εγγεγραμμένος ο κάτοχος και ο
   αριθμός δημοτολογίου, καθώς και η αρχή
   έκδοσης του δελτίου ταυτότητας.

   Πριν το 2005 τα δελτία αστυνομικής
   ταυτότητας ήταν υποχρεωτικά για πολίτες
   άνω των 14 ετών, ενώ περιλάμβαναν και άλλα
   πεδία που μετά το 2005 αφαιρέθηκαν για
   λόγους προστασίας προσωπικών δεδομένων
   ή/και γιατί δεν είναι απαραίτητα για τον
   σκοπό της ταυτοποίησης του προσώπου:

     * επάγγελμα
     * θρήσκευμα
     * διεύθυνση κατοικίας
     * ονοματεπώνυμο συζύγου
     * δακτυλικό αποτύπωμα του δείκτη του
       δεξιού χεριού
     * χρώμα ματιών και μαλλιών
     * ιθαγένεια

[Επεξεργασία] Αφαίρεση θρησκεύματος και
ιθαγένειας

   Στις 8 Μαΐου 2000 σε συνέντευξή του στην
   εφημερίδα Ελευθεροτυπία ο Υπουργός
   Δικαιοσύνης Μιχαήλ Σταθόπουλος
   ανακοίνωσε ότι η υποχρεωτική αναγραφή
   του θρησκεύματος στις αστυνομικές
   ταυτότητες ήταν αντίθετη με το νόμο
   2472/1997 για την προστασία των προσωπικών
   δεδομένων. Η Εκκλησία της Ελλάδος
   αντιτάχθηκε αμέσως στην αφαίρεση του
   θρησκεύματος από τις αστυνομικές
   ταυτότητες. Σε σχετικό συλλαλητήριο που
   διοργανώθηκε στη Θεσσαλονίκη στις 14
   Ιουνίου, ο Αρχιεπίσκοπος Χριστόδουλος
   είπε την περίφημη φράση «την Εκκλησία,
   όποιο χέρι θέλησε να την αγγίξει, αυτό
   ξεράθηκε». Ο Υπουργός Δημόσιας Τάξης
   ανακοίνωσε στις 17 Ιουλίου ότι το
   θρήσκευμα θα αφαιρεθεί από τις νέες
   ταυτότητες. Στις 24 Σεπτεμβρίου 2000 η
   Εκκλησία ξεκίνησε συλλογή υπογραφών
   στις ενορίες της με αίτημα την
   διενέργεια δημοψηφίσματος. Η συλλογή
   υπογραφών ολοκληρώθηκε τον Απρίλιο του
   2001, συγκεντρώνοντας περισσότερες από 3
   εκατομμύρια υπογραφές. Στις 29 Αυγούστου
   2001 ο Αρχιεπίσκοπος παρέδωσε στον
   Πρόεδρο της Δημοκρατίας Κωστή
   Στεφανόπουλο τις υπογραφές, αυτός όμως
   τις αρνήθηκε δηλώνοντας πως όλοι έχουν
   υποχρέωση να συμμορφώνονται με τους
   νόμους του Κράτους^[2].

   Το Συμβούλιο της Επικρατείας έκρινε ότι
   απαγορεύεται η υποχρεωτική αναγραφή του
   θρησκεύματος στις Αστυνομικές
   Ταυτότητες^[3], ενώ η Αρχή Προστασίας
   Προσωπικών Δεδομένων αντιτάχθηκε και
   στην προαιρετική αναγραφή του
   θρησκεύματος με την προσθήκη των
   γραμμάτων "ΧΟ" δίπλα στην υπογραφή του
   κατόχου^[4]. Τη νομιμότητα της συλλογής
   υπογραφών αμφισβήτησε εξάλλου ο
   Υπουργός Δικαιοσύνης Μιχαήλ
   Σταθόπουλος^[5].

[Επεξεργασία] Πηγές

     * Ελληνική Αστυνομία - Έκδοση Δελτίου
       Ταυτότητας

[Επεξεργασία] Παραπομπές

    1. ↑
       http://www.astynomia.gr/images/stories/DOCS3/photo15969_FEK%201440.pdf
    2. ↑ ethnos.grΣηκώνει το λάβαρο στον πόλεμο
       των ταυτοτήτων
    3. ↑ news.in.gr«Όχι» από ΣτΕ για ταυτότητες -
       Απαγορεύεται η υποχρεωτική αναγραφή
       του θρησκεύματος, έκρινε η Ολομέλειά
       του
    4. ↑ news.in.gr«Όχι» είπε η Αρχή Δεδομένων
       στην έμμεση αναγραφή του θρησκεύματος
       με τη μορφή ΧΟ στην υπογραφή
    5. ↑ news.in.grΑνευ κύρους και εκτός του
       πλαισίου της νομιμότητας η συλλογή
       υπογραφών, δηλώνει ο Μ.Σταθόπουλος

   Ανακτήθηκε από
   "http://el.wikipedia.org/wiki/%CE%94%CE%B5%CE%BB%CF%84%CE%AF%CE%BF_%CE%B1%CF%83%CF%84%CF%85%CE%BD%CE%BF%CE%BC%CE%B9%CE%BA%CE%AE%CF%82_%CF%84%CE%B1%CF%85%CF%84%CF%8C%CF%84%CE%B7%CF%84%CE%B1%CF%82_(%CE%95%CE%BB%CE%BB%CE%AC%CE%B4%CE%B1)"

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 07:53, 19 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
