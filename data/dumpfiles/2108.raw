   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Μασαχουσέτη

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 42°18′N 71°48′W﻿ / ﻿42.3, -71.8

           Κοινοπολιτεία της Μασαχουσέτης
   Σημαία της       Έμβλημα της πολιτείας της
   πολιτείας της Μασαχουσέτης
   Μασαχουσέτης
   Παρατσούκλι: Bay State (Αγγλικά: Η Παράκτια
   Πολιτεία)
   Χάρτης των ΗΠΑ με την πολιτεία της
   Μασαχουσέτης σημειωμένη
   Άλλες πολιτείες
   Πρωτεύουσα                  Βοστώνη
   Μεγαλύτερη πόλη         Βοστώνη
   Κυβερνήτης                  Ντεβάλ Πάτρικ (Δ)
   Γερουσιαστές              Τζον Κέρι (Δ)
                                         Σκοτ Μπράουν (Ρ)
   Επίσημες γλώσσες       Αγγλικά
   Έκταση                          27.336 χλμ² (44η)
    - Έκταση γης                20.310,65 χλμ²
    - Έκταση νερού            7.025,35 χλμ² (25,7%)
   Πληθυσμός (2008)             6.497.967^[1] (15η)
    - Πυκνότητα                 312,7 /χλμ² (3η)
   Είσοδος στην ένωση    6 Φεβρουαρίου 1788 (6η)
   Ζώνη ώρας                     Ανατολική: UTC-5/-4
   Γεωγραφικό πλάτος     41° 14′ N με 42° 53′ N
   Γεωγραφικό μήκος       69° 56′ W με 73° 30′ W
   Πλάτος                          295 χλμ
   Μήκος                            182 χλμ
   Υψόμετρο
    - Ψηλότερο σημείο      Κορυφή Γκρέιλοκ, 1.064
                                         μ
    - Μέσο υψόμετρο          150 μ
    - Χαμηλότερο σημείο  0 μ
   Συντμήσεις                  MA  US-MA
   Ιστοτόπος                    www.mass.gov


   Η Μασαχουσέτη είναι πολιτεία των ΗΠΑ.
   Πρωτεύουσα της είναι η Βοστώνη, όπου
   βρίσκονται πάρα πολλά γνωστά και
   ιστορικά πανεπιστήμια, όπως το Χάρβαρντ,
   το MIT, και το Ταφτς.

   Πίνακας περιεχομένων

     * 1 Ιστορία

          * 1.1 Πρώιμη ιστορία
          * 1.2 Αποικιακή περίοδος και
            ανεξαρτησία
          * 1.3 Σύγχρονη ιστορία (19ος-21ος αιώνας)

     * 2 Γεωγραφία
     * 3 Δημογραφία
     * 4 Οικονομικά και υποδομή
     * 5 Εκπαίδευση
     * 6 Παραπομπές

[Επεξεργασία] Ιστορία

  [Επεξεργασία] Πρώιμη ιστορία

   Η Μασαχουσέτη ιστορικά κατοικούταν από
   φυλές της γλωσσικής ομάδας
   Αλγκονκουιάν, όπως οι Γουαμπανόαγκ, οι
   Ναουσέτ, οι Νιπμούκ, η Ποτομτούκ, οι
   Μαχίκαν και οι Μασατσούσετ (από όπου
   προκύπτει και το σημερινό όνομα της
   περιοχής). Οι φυλές αυτές ήταν
   τροφοσυλέκτες και βασίζονταν κυρίως στο
   κυνήγι και το ψάρεμα, ενώ συμπληρωματικά
   καταγράφεται περιορισμένη καλλιέργεια
   σιτηρών και αραβοσίτου. Οι οικισμοί τους
   αποτελούταν από σκηνές και μακρόστενες
   καλύβες, ενώ αρχηγοί ήταν οι μεγαλύτεροι
   σε ηλικία άντρες. Οι πληθυσμοί των
   ιθαγενών αποδεκατίστηκαν από επιδημίες
   ανεμοβλογιάς, αμυγδαλών και γρίππης
   στις αρχές του 17ου αιώνα, λόγω της άφιξης
   των Ευρωπαίων και μεταφοράς νέων για
   τους ιθαγενείς ασθενειών.

  [Επεξεργασία] Αποικιακή περίοδος και
  ανεξαρτησία

   Οι πρώτοι Βρετανοί άποικοι στη
   Μασαχουσέτη είναι γνωστοί ως Πίλγκριμς
   και ίδρυσαν τον οικισμό τους στο Πλίμουθ
   το 1620, αναπτύσσοντας φιλικές σχέσεις με
   τους ιθαγενείς Γουαμπανόαγκ. Το Πλίμουθ
   ήταν η δεύτερη επιτυχής εποίκιση των
   Βρετανών στη βόρεια Αμερική, μετά την
   αποικία Τζεϊμστάουν. Οι πρότερες
   προσπάθειες ήταν κυρίως προσωρινά
   στρατόπεδα, όπως στο Ρόανοκ και οι
   ισπανικές εποικίσεις στη Φλόριντα τον
   16ο αιώνα. Οι πρώτοι άποικοι προέρχονταν
   από την ευρύτερη περιοχή του Χάβερχιλ
   στην Αγγλία, αλλά σύντομα οι Πίλγκριμς
   ακολουθήθηκαν από ομάδες Πουριτανών που
   ίδρυσαν την αποικία του κόλπου της
   Μασαχουσέτης στη σημερινή θέση της
   Βοστόνης το 1630. Οι Πουριτανοί, με πιστή
   και αποκλειστική προσήλωση στην
   κυριολεκτική απόδοση της Βίβλου, ήρθαν
   στη Μασαχουσέτη αναζητώντας
   θρησκευτική ελευθερία, αν και αρκετοί
   στη συνέχεια αποχώρησαν από την περιοχή
   λόγω της έλλειψης θρησκευτικής ανοχής
   της κοινωνίας τους. Το 1636, δύο από αυτούς,
   ο Ρότζερ Ουίλιαμς και ο Τόμας Χούκερ,
   ίδρυσαν τις αποικίες του Ρόουντ Άιλαντ
   και του Κονέτικατ, αντίστοιχα. Την ίδια
   εποχή, άποικοι είχαν ήδη εγκατασταθεί
   στην ενδοχώρα κατά μήκος του ποταμού
   Κονέτικατ σε αναζήτηση εύφορων
   καλλιεργήσιμων εκτάσεων.

   Οι διαφορές μεταξύ των ιθαγενών
   ινδιάνων και των Ευρωπαίων αποίκων
   προκάλεσαν μεταξύ του 1675 και του 1676
   συρράξεις γνωστές ως ο πόλεμος του
   βασιλιά Φίλιππου, κατά τον οποίο έγιναν
   σκληρές μάχες και εκστρατείες για την
   εδραίωση των αποικιών. Αντίστοιχα, οι
   άποικοι ξεκίνησαν μία ανεπιτυχή
   εκστρατεία ενάντια στο γαλλικό Κεμπέκ
   το 1690, για την επέκταση της αποικίας. Το
   1692 η Μασαχουσέτη έγινε αυτόνομη αποικία,
   η μεγαλύτερη στην περιοχή της Νέας
   Αγγλίας, και ο στρατός της πολέμησε και
   υποστήριξε τους Βρετανούς σε συρράξεις
   τόσο με Γάλλους όσο και με τους
   ινδιάνους στο σημερινό Καναδά (τότε Νέα
   Γαλλία).

   Η Μασαχουσέτη αποτέλεσε επίσης το
   κέντρο του κινήματος για ανεξαρτησία
   από τη Βρετανία, και για αυτό το λόγο της
   αποδίδεται και το προσωνύμιο "Λίκνο της
   Ελευθερίας". Οι άποικοι είχαν τεταμένες
   σχέσεις με τη μοναρχία, προκαλώντας
   ακόμα και μία στάση τη δεκατία του 1680. Το
   ιστορικό "Τσάι της Βοστόνης" ήταν μία
   ακόμη έκφραση της μετέπειτα
   προεπαναστατικής περιόδου τη δεκαετία
   του 1770, ενώ η επίσης γνωστή σφαγή της
   Βοστόνης κλιμάκωσε την ένταση μεταξύ
   των αποίκων και του βρετανικού στέματος.
   Διάφορες πατριωτικές δράσεις και
   πρωτοβουλίες ένωσαν τις 13 αποικίες και
   προκάλεσαν την αμερικανική επανάσταση.
   Δύο από τις πρώτες και γνωστές μάχες της
   επανάστασης, η μάχη του Λέξινγκτον και η
   μάχη του Κόνκορντ, έγιναν στις ομώνυμες
   πόλεις της Μασαχουσέτης. Μετά από αυτές,
   ο στρατηγός και μελλοντικός πρόεδρος
   Τζορτζ Ουάσινγκτον ανέλαβε την ηγεσία
   του ηπειρωτικού στρατού και η πρώτη του
   νίκη ήρθε μετά την εντεκάμηνη πολιορκία
   της Βοστόνης στις αρχές του 1776, όταν η
   επιτυχημένη οχύρωση των υψωμάτων
   Ντόρτσεστερ ανάγκασε τους Βρετανούς να
   αποχωρήσουν από τη Βοστόνη.

   Το πολιτειακό σύνταγμα της Μασαχουσέτης
   ψηφίστηκε το 1780 και ήταν το πρώτο
   σύνταγμα πολιτείας που παραχωρούσε
   ισόνομα δικαιώματα και καταργούσε τη
   δουλεία. Στις 6 Φεβρουαρίου του 1778 η
   Μασαχουσέτη ήταν η 6η πολιτεία που
   αποδέχθηκε το σύνταγμα των ΗΠΑ και
   εισήλθε στην ένωση.

  [Επεξεργασία] Σύγχρονη ιστορία (19ος-21ος
  αιώνας)

   Στις 15 Μαρτίου του 1820 η περιοχή του Μέιν
   διαχωρίστηκε από τη Μασαχουσέτη, στην
   οποία και άνηκε αρχικά ως βόρεια
   συνέχειά της και στη συνέχεια
   διαχωριζόμενο από την πολιτεία του Νιού
   Χάμσαϊρ. Το Μέιν ενώθηκε στις ΗΠΑ ως η 23η
   πολιτεία, ως αποτέλεσμα του συμβιβασμού
   του Μισούρι.

   Κατά τον 19ο αιώνα, η Μασαχουσέτη και όλη
   η Νέα Αγγλία αποτέλεσαν τους
   πρωτοπόρους σε εθνικό και παγκόσμιο
   επίπεδο στη βιομηχανική επανάσταση,
   αναπτύσσοντας κυρίως την κατασκευή
   μηχανημάτων και την υφαντουργία. Η
   οικονομία εξελίχθηκε από αγροτική σε
   βιομηχανική, αρχικά με χρήση των πολλών
   πλωτών ποταμών, και στη συνέχεια με την
   ατμοκίνηση για τη λειτουργία μονάδων
   παραγωγής υφασμάτων, υποδημάτων,
   επίπλων και μηχανημάτων. Η εισρροή
   εργατών ήταν σημαντική, αρχικά από τις
   υπόλοιπες πολιτείες και στη συνέχεια
   από τον Καναδά και την Ευρώπη.

   Πριν από τον αμερικανικό εμφύλιο πόλεμο,
   η Μασαχουσέτη ήταν το κέντρο του
   κοινωνικού προοδευτισμού, του κινήματος
   εγκράτειας, και της κατάργησης της
   θανατικής ποινής στο σύνολο των ΗΠΑ. Ο
   ανταγωνισμός αυτών των απόψεων οδήγησε
   σε ταραχές μεταξύ του 1835 και του 1837 στην
   πολιτεία, ενώ τελικά οι υποστηρικτές της
   κατάργησης της θανατικής ποινής
   συνεισέφεραν ιδιαίτερα κατά τον εμφύλιο
   και την πολιτική που χαράχθηκε μετά. Η
   Μασαχουσέτη ήταν η πρώτη πολιτεία που
   κατήργησε τη δουλεία σε μία νομολογία
   του 1783 ερμηνεύοντας το πρώτο σύνταγμα
   του 1780. Επίσης, ήταν η πρώτη πολιτεία που
   προσέλαβε, εκπαίδευσε και απασχόλησε
   ένα τάγμα εγχρώμων στο στρατό της.

   Η βιομηχανική οικονομία άρχισε να
   παρακμάζει στις αρχές του 20ου αιώνα με
   την αποχώρηση πολλών εταιριών και μέχρι
   το 1920 ο ανταγωνισμός από το νότο σε
   συνδυασμό με τη μεγάλη ύφεση προκάλεσαν
   την κατάρρευση των δύο κύριων τομέων
   παραγωγής της Μασαχουσέτης, της
   υφαντουργίας και των υποδημάτων, αν και
   μερικές μονάδες επιβίωσαν μέχρι το 1950.
   Μετά τον Β' Παγκόσμιο πόλεμο, η οικονομία
   της Μασαχουσέτης μετατράπηκε από
   παραγωγική βιομηχανία σε παροχή
   υπηρεσιών και οικονομία υψηλής
   τεχνολογίας.

   Οι δημόσιες και ιδιωτικές επενδύσεις,
   καθώς και ερευνητικά ιδρύματα και
   κέντρα, οδήγησαν σε ένα νέο βελτιωμένο
   κλίμα δραστηριότητας, με μειωμένη
   ανεργία και αυξημένο κατά κεφαλή
   εισόδημα. Τη δεκαετία του 1970 οι πόλεις
   επεκτάθηκαν σε ατελείωτα προάστια, και
   οι περιοχές γύρω από τη Βοστόνη ήταν
   γεμάτες με εταιρίες τεχνολογίας και
   ιδρύματα ανώτατης εκπαίδευσης.

   Τα τελευταία χρόνια ο τουρισμός παίζει
   επίσης έναν σημαντικό ρόλο στην
   πολιτειακή οικονομία, με τη Βοστόνη και
   το Κέιπ Κοντ να είναι οι κορυφαίοι
   προορισμοί, ακολουθούμενοι από το
   Σέιλεμ, το Πλίμουθ και τις περιοχές
   Μπερκσάιρς.

   Ακόμα και τώρα πρωτοπόρος, η πολιτεία
   της Μασαχουσέτης είναι η πρώτη στις ΗΠΑ
   που νομιμοποίησε το γάμο μεταξύ ατόμων
   του ίδιου φύλου το 2004, και αντίστοιχα η
   έκτη αυτοδιοίκηση παγκόσμια που έκανε
   κάτι τέτοιο (μετά την Ολλανδία, το
   Βέλγιο, το Οντάριο, τη Βρετανική
   Κολομβία και το Κεμπέκ του Καναδά).
   Επίσης, το 2008 η πολιτεία ενέκρινε με
   δημοψήφισμα την αποποινικοποίηση της
   μαριχουάνα, υιοθετώντας αστικές και όχι
   ποινικές ευθύνες για κατοχή και χρήση.

[Επεξεργασία] Γεωγραφία

   Τα σύνορα της Μασαχουσέτης στο Βορρά
   είναι με τις πολιτείες Νιου Χάμσαϊρ και
   Βερμόντ, στα δυτικά με την Νέα Υόρκη, στο
   νότο με το Κονέκτικατ και το Ρόουντ
   Άιλαντ. Τα νησιά «ο αμπελώνας της
   Μάρθας» και Nantucket βρίσκονται στην
   νοτιοανατολική ακτή. Μεγαλύτερη πόλη
   είναι η Βοστώνη. Άλλες μεγάλες πόλεις
   της πολιτείας είναι το Cambridge, το New Bedford,
   το Worcester, το Lowell, το Springfield και το Pittsfield. Το
   ψηλότερο σημείο της Μασαχουσέτης είναι
   η κορυφή Γκρέιλοκ (1064 μ) στην κομητεία
   Berkshire.

[Επεξεργασία] Δημογραφία

   [IMG]
   [IMG]
   Πυκνότητα Πληθυσμού

   Ο πραγματικός πληθυσμός το 2003 ήταν 6.433.422.
   Από αυτούς το 81,9 % ήταν λευκοί, το 6,8%
   ισπανικής καταγωγής, το 5,4% έγχρωμοι και
   Αφροαμερικανοί, το 3,8% Ασιάτες και το 0,2 %
   Ινδιάνοι.

[Επεξεργασία] Οικονομικά και υποδομή

   Οι σημαντικές βιομηχανίες είναι η
   ηλεκτροτεχνική και ηλεκτρονική, η
   βαθύβια αλιεία, η βιομηχανία τροφίμων, η
   βιομηχανία μεταλλουργίας, η βιομηχανία
   κλωστοϋφαντουργίας, η μηχανική και
   εφαρμοσμένης μηχανικής βιομηχανία. Η
   Μασαχουσέτη ανήκει στα οικονομικά
   επιτυχέστερα ομοσπονδιακά κράτη των
   ΗΠΑ. Το κατά κεφαλήν Ακαθάριστο Εγχώριο
   Προϊόν - ο σημαντικότερος δείκτης
   ευημερίας - ήταν το έτος 2006 στα 46.721
   δολάρια ΗΠΑ, καταλαμβάνοντας σε εθνικό
   επίπεδο την τρίτη θέση (ο εθνικός μέσος
   όρος των 50 αμερικανικών ομοσπονδιακών
   κρατών ήταν 37.714 δολ. ΗΠΑ).

[Επεξεργασία] Εκπαίδευση

   Η Μασαχουσέτη είναι μια από τις
   σημαντικότερες περιοχές εκπαίδευσης
   στις ΗΠΑ. Τα σημαντικότερα εθνικά
   πανεπιστήμια συνοψίζονται στο
   πανεπιστήμιο της Μασαχουσέτης (UMass) με
   την κύρια θέση στο Amherst και τα πιο γνωστά
   ιδιωτικά πανεπιστήμια: το πανεπιστήμιο
   του Χάρβαρντ και το Τεχνολογικό
   Ινστιτούτο Μασαχουσέτης (ΜΙΤ), που
   βρίσκονται στο Καίμπριτζ. Άλλα ιδιωτικά
   πανεπιστήμια είναι το πανεπιστήμιο της
   Βοστόνης, το Κολέγιο της Βοστόνης, το
   βορειοανατολικό πανεπιστήμιο, το
   πανεπιστήμιο του Σάφολκ και το
   πανεπιστήμιο Tufts.

[Επεξεργασία] Παραπομπές

    1. ↑ Εκτίμηση πληθυσμού 2008 Γραφείο
       Απογραφής ΗΠΑ

   Globe stub.svg Αυτό το άρθρο γεωγραφίας
   χρειάζεται επέκταση. Βοηθήστε τη
   Βικιπαίδεια επεκτείνοντάς το!

   π • σ • ε
           Πολιτική διαίρεση των Ηνωμένων
                               Πολιτειών
                                Αϊντάχο · Αϊόβα ·
                                Αλαμπάμα · Αλάσκα ·
                                Αριζόνα · Αρκάνσας ·
                                Βερμόντ · Βιρτζίνια ·
                                Βόρεια Καρολίνα · Βόρεια
                                Ντακότα · Γιούτα ·
                                Δυτική Βιρτζίνια ·
                                Ιλινόι · Ιντιάνα ·
                                Καλιφόρνια · Κάνσας ·
                                Κεντάκι · Κολοράντο ·
                                Κονέκτικατ · Λουιζιάνα ·
                                Μέιν · Μέριλαντ ·
                                Μασαχουσέτη · Μιζούρι ·
   Πολιτείες           Μινεσότα · Μίσιγκαν ·
                                Μισισίπι · Μοντάνα · Νέα
                                Υόρκη · Νεβάδα ·
                                Νεμπράσκα · Νέο Μεξικό ·
                                Νιού Τζέρσεϊ · Νιου
                                Χάμσαϊρ · Νότια Καρολίνα
                                · Νότια Ντακότα ·
                                Ντελάγουερ · Οκλαχόμα ·
                                Όρεγκον · Ουαϊόμινγκ ·
                                Ουάσινγκτον ·
                                Ουισκόνσιν · Οχάιο ·
                                Πενσυλβάνια · Ρόουντ
                                Άιλαντ · Τενεσί · Τέξας ·
                                Τζόρτζια · Φλόριντα ·
                                Χαβάη
   Ομοσπονδιακή     Περιφέρεια της
   περιοχή               Κολούμπια
                                Αμερικανικές Παρθένοι
   Νησιωτικές         Νήσοι · Αμερικανική
   περιοχές             Σαμόα · Βόρειες Μαριάνες
                                Νήσοι · Γκουάμ · Πουέρτο
                                Ρίκο
                                Ατόλλη Μίντγουαιη ·
                                Ατόλλη Παλμύρα · Ατόλλη
   Απομακρυσμένες Τζόνστον · Νήσος
   περιοχές             Μπαίηκερ · Νήσος Ναβάσσα
                                · Νήσος Ουέηκ · Νήσος
                                Τζάρβις · Νήσος Χάουλαντ
                                · Ύφαλος Κίνγκμαν

   Ανακτήθηκε από
   "http://el.wikipedia.org/wiki/%CE%9C%CE%B1%CF%83%CE%B1%CF%87%CE%BF%CF%85%CF%83%CE%AD%CF%84%CE%B7"
   Κατηγορία: Μασαχουσέτη
   Κρυμμένη κατηγορία: Γεωγραφία-επέκταση

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Aragonés
     * Ænglisc
     * العربية
     * ܐܪܡܝܐ
     * مصرى
     * Asturianu
     * Azərbaycanca
     * Žemaitėška
     * Bikol Central
     * Беларуская
     * Беларуская (тарашкевіца)
     * Български
     * Bislama
     * বাংলা
     * ইমার ঠার/বিষ্ণুপ্রিয়া
       মণিপুরী
     * Brezhoneg
     * Bosanski
     * Català
     * Česky
     * Чӑвашла
     * Cymraeg
     * Dansk
     * Deutsch
     * Zazaki
     * English
     * Esperanto
     * Español
     * Eesti
     * Euskara
     * فارسی
     * Suomi
     * Føroyskt
     * Français
     * Arpetan
     * Nordfriisk
     * Frysk
     * Gaeilge
     * Gàidhlig
     * Galego
     * Gaelg
     * Hak-kâ-fa
     * Hawai`i
     * עברית
     * हिन्दी
     * Hrvatski
     * Kreyòl ayisyen
     * Magyar
     * Հայերեն
     * Bahasa Indonesia
     * Interlingue
     * Igbo
     * Iñupiak
     * Ido
     * Íslenska
     * Italiano
     * 日本語
     * Basa Jawa
     * ქართული
     * 한국어
     * कश्मीरी - (كشميري)
     * Kurdî
     * Kernewek
     * Latina
     * Ladino
     * Limburgs
     * Líguru
     * Lumbaart
     * Lietuvių
     * Latviešu
     * Malagasy
     * Māori
     * Македонски
     * മലയാളം
     * Монгол
     * मराठी
     * Bahasa Melayu
     * Nāhuatl
     * Plattdüütsch
     * Nederlands
     * ‪Norsk (nynorsk)‬
     * ‪Norsk (bokmål)‬
     * Diné bizaad
     * Occitan
     * Иронау
     * Kapampangan
     * Papiamentu
     * Polski
     * Piemontèis
     * پنجابی
     * Português
     * Runa Simi
     * Rumantsch
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * தமிழ்
     * ไทย
     * Tagalog
     * Türkçe
     * ئۇيغۇرچە / Uyghurche‎
     * Українська
     * اردو
     * O'zbek
     * Vèneto
     * Tiếng Việt
     * Volapük
     * Winaray
     * 吴语
     * Хальмг
     * ייִדיש
     * Yorùbá
     * 中文
     * Bân-lâm-gú
     * 粵語

     * Τελευταία τροποποίηση 22:18, 18 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
