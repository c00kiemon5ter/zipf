   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Δήμος Τιθορέας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                         Δήμος Τιθορέας
   Θέση στο νομό

   -----------------------------------------------------------------------
   Γεωγραφικό Διαμέρισμα Στερεά Ελλάδα
   Περιφέρεια                      Στερεάς Ελλάδας
   Νομός                                Φθιώτιδας
   Αρ. δημ. διαμερισμάτων  5
   Επίσημος πληθυσμός       4.759 (2001)

   Ο Δήμος Τιθορέας υπάγεται διοικητικά
   στο Νομό Φθιώτιδας της Περιφέρειας
   Στερεάς Ελλάδας. Βρίσκεται στο 150ο
   χιλιόμετρο της Παλιάς Εθνικής οδού
   Αθηνών Λαμίας, βόρεια του Ορεινού όγκου
   του Παρνασσού και νότια του ορεινού
   όγκου του Καλλίδρομου σε δεσπόζουσα
   κεντρική θέση μιας ευρύτερης περιοχής
   στη κοιλάδα του Βοιωτικού Κηφισού.
   Αποτελείται από τα χωριά Κάτω Τιθορέα,
   Βελίτσα (Τιθορέα), Μόδι, Αγία Μαρίνα και
   Αγία Παρασκευή.

   Πίνακας περιεχομένων

     * 1 Κάτω Τιθορέα
     * 2 Βελίτσα (Τιθορέα)
     * 3 Μόδι
     * 4 Αγία Μαρίνα
     * 5 Αγία Παρασκευή
     * 6 Υπηρεσίες και σύλλογοι
     * 7 Σύνδεσμοι

[Επεξεργασία] Κάτω Τιθορέα

   Οικονομικό, εμπορικό και εκπαιδευτικό
   κέντρο του Δήμου καθώς και
   σιδηροδρομικός κόμβος, όπου το τρένο
   αποτελεί βασικό μέσο μεταφοράς και
   σύνδεσης με την Αθήνα (διαδρομή 1 ώρα και
   30’) και δίνει τη δυνατότητα του
   συντομότερου δρόμου για πρόσβαση στα
   χιονοδρομικά κέντρα του Παρνασσού. Η
   Κάτω Τιθορέα είναι το διοικητικό κέντρο
   του Δήμου.

[Επεξεργασία] Βελίτσα (Τιθορέα)

   Ξεχωρίζει ο παραδοσιακός οικισμός της
   Τιθορέας με τα πέτρινα σπίτια, το αρχαίο
   τείχος με το επιβλητικό κάστρο και ο
   παραδοσιακός νερόμυλος. Το αρχαίο
   τείχος και το κάστρο της, το ψηφιδωτό
   δάπεδο του Άη-Γιάννη (3ος – 4ος αιώνας
   μ.Χ.), το φαράγγι του Καχάλα, ο παλιός
   νερόμυλος, το αισθητικό δάσος Τιθορέας
   ενταγμένο στο δίκτυο NATURA 2000, καθώς και τα
   εκκλησάκια του Αββά Ζωσιμά, Αγιαρσαλή
   και Άγιος Γεώργιος, η σπηλιά του Οδυσσέα
   Ανδρούτσου, το πλακωτό της πλατείας του
   Οδυσσέα Ανδρούτσου και το
   παλαιοχριστιανικό ψηφιδωτό στον Άγιο
   Ιωάννη.

[Επεξεργασία] Μόδι

   Το Μόδι διαθέτει αρχαιολογικά ευρήματα,
   όπως λουτρό των ρωμαϊκών χρόνων, αρχαίο
   λατομείο, αλλά και διατηρητέα μνημεία
   όπως ο Πύργος όπου βρέθηκαν λείψανα
   ελληνιστικής οχύρωσης, το Αυλάκι, ο
   Άγιος Αθανάσιος και ο Βυζαντινός ναός
   της Μεταμόρφωσης του Σωτήρος.

[Επεξεργασία] Αγία Μαρίνα

   Η Αγία Μαρίνα είναι γνωστή για το
   μοναστήρι της, που χτίστηκε την πρώτη
   χιλιετία μ.Χ. και βρίσκεται ψηλά στον
   Παρνασσό, καθώς και για τις «Γούρνες»
   (δολίνες), που είναι ένα σπάνιο γεωλογικό
   φαινόμενο λίγο έξω από το χωριό.

[Επεξεργασία] Αγία Παρασκευή

   Στα αξιοθέατα του χωριού ανήκουν το
   παλαιό πέτρινο γεφύρι της Μαγούλας, όπου
   βρίσκονται ερείπια κεραμικού
   εργαστηρίου και η εκκλησία της Αγίας
   Παρασκευής (λειτουργεί κάθε 26 Ιουλίου). Η
   Αγία Παρασκευή είναι το τελευταίο χωριό
   του Δήμου και το τελευταίο χωριό του
   νομού Φθιώτιδας.

[Επεξεργασία] Υπηρεσίες και σύλλογοι

   Στον Δήμο υπάρχουν πολλές δημόσιες
   υπηρεσίες. Όντας το εμπορικό κέντρο του
   Δήμου, η Κάτω Τιθορέα έχει καταστήματα
   που εξυπηρετούν τις ανάγκες όλων των
   κατοίκων. Στο Δήμο Τιθορέας υπάρχουν
   σύλλογοι και θεσμοί με ιστορία, όπως ο
   Σύλλογος Γυναικών, που κάθε χρόνο
   διοργανώνει πολιτιστικά δρώμενα, το
   μοναδικό περιοδικό της περιοχής, η
   «Μαθητική Ηχώ», που εκδίδεται κάθε χρόνο
   από τους μαθητές του Γυμνασίου-Λυκείου
   Κ.Τ. από το 1985. Το 2006 δημιουργήθηκε η
   Ελληνική Διασωστική Ομάδα Παρνασσού.
   Έχοντας την έδρα της στο Μόδι, η
   εθελοντική αυτή ομάδα έχει σαν στόχο την
   προστασία των κατοίκων και του
   περιβάλλοντος από ανθρωπογενείς και
   φυσικές καταστροφές, καθώς και την
   προσφορά βοήθειας σε οποιοδήποτε τομέα
   του τοπικού πολιτισμού.

[Επεξεργασία] Σύνδεσμοι

     * Δήμος Τιθορέας
     * Μαθητική Ηχώ
     * Ελληνική Διασωστική Ομάδα
     * Σύλλογος Γυναικών

   π • σ • ε
            Δήμοι και κοινότητες του νομού
                               Φθιώτιδας
                        Δήμος Λαμιέων · Δήμος Αγίου
                        Γεωργίου Τυμφρηστού · Δήμος
                        Αγίου Κωνσταντίνου · Δήμος
                        Αμφίκλειας · Δήμος Αταλάντης
                        · Δήμος Γοργοπόταμου · Δήμος
                        Δαφνουσίων · Δήμος Δομοκού ·
                        Δήμος Ελάτειας · Δήμος
                        Εχιναίων · Δήμος
        Δήμοι      Θεσσαλιώτιδας · Δήμος
                        Καμένων Βούρλων · Δήμος
                        Λειανοκλαδίου · Δήμος
                        Μακρακώμης · Δήμος Μαλεσίνας
                        · Δήμος Μώλου · Δήμος
                        Ξυνιάδας · Δήμος Οπουντίων ·
                        Δήμος Πελασγίας · Δήμος
                        Σπερχειάδας · Δήμος Στυλίδας
                        · Δήμος Τιθορέας · Δήμος
                        Υπάτης
   Κοινότητες Κοινότητα Παύλιανης ·
                        Κοινότητα Τυμφρηστού

   Ανακτήθηκε από
   "http://el.wikipedia.org/wiki/%CE%94%CE%AE%CE%BC%CE%BF%CF%82_%CE%A4%CE%B9%CE%B8%CE%BF%CF%81%CE%AD%CE%B1%CF%82"
   Κατηγορία: Δήμοι του νομού Φθιώτιδας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * English

     * Τελευταία τροποποίηση 02:19, 13 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
