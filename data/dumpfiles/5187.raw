   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Citroën Xantia

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                       Citroën Xantia
   Note the unusual notchback profile of Citroën Xantia
      Κατασκευαστής    Citroën
     Μητρική Εταιρία   PSA Peugeot Citroën
        Παραγωγή       1993 — 2001
   Προηγούμενο μοντέλο Citroën BX
     Επόμενο μοντέλο   Citroën C5
        Κατηγορία      Μεσαίο οικογενειακό αυτοκίνητο
         Αμάξωμα       5-πορτο hatchback (Berline)
                       5-πορτο station wagon (Break)
       Διαμόρφωση      Κινητήρας μπροστά, εμπρόσθια κίνηση
                       1.6 L I4
                       1.8L I4
                       1.8L I4 16-βάλβιδος
                       2.0L I4
                       2.0L I4 16-βάλβιδος
        Κινητήρας      2.0L I4 Turbo
                       3.0L V6
                       1.9L I4 Diesel
                       1.9L I4 Turbodiesel
                       2.0L I4 HDi
                       2.1L I4 12-βάλβιδος Turbodiesel
        Μετάδοση       5-τάχυτο μηχανικό κιβώτιο
                       4-τάχυτο αυτόματο κιβώτιο
        Μεταξόνιο      2.740 χιλιοστά (Berline)
          Μήκος        4.440 χιλιοστά (Berline)
         Πλάτος        1.755 χιλιοστά (Berline)
          Ύψος         1.380 χιλιοστά (Berline)
       Κενό βάρος      1.176 - 1.458 κιλά
                       Activa CT: 1.430 κιλά
       Σχεδιαστής      Bertone

   Το Citroën Xantia ήταν ένα μεσαίο αυτοκίνητο της κατηγορίας D, που παρήχθη
   από τη γαλλική αυτοκινητοβιομηχανία Citroën μεταξύ του 1993 και του 2001.
   Συνολικά κατασκευάστηκαν 1.216.734 αυτοκίνητα σειράς Xantia κατά τη
   διάρκεια των 8 ετών παραγωγής του. Αντικαταστάθηκε το 2001 από το Citroën
   C5.

   Πίνακας περιεχομένων

     • 1 Βασικά στοιχεία
     • 2 Hydractive 2, SC-MAC και Activa
     • 3 Εξοπλισμός
     • 4 Ενεργητική και παθητική ασφάλεια
     • 5 Σειρά 2
     • 6 Κινητήρες
     • 7 Το Xantia στην Ελλάδα
     • 8 Εξωτερικοί σύνδεσμοι

[Επεξεργασία] Βασικά στοιχεία

   Το Xantia λανσαρίστηκε την 1 Μαρτίου 1993, ως αντικαταστάτης του Citroën
   BX και διατήρησε την υψηλή δημοτικότητα του προκατόχου του. Αν και δεν
   ήταν τόσο έντονα φουτουριστικό όσο έδειχνε το ΒΧ εν έτει 1982, όταν
   παρουσιάστηκε, ενώ και ο πίνακας οργάνων του Xantia ήταν μάλλον
   συντηρητικός, με αναλογικά όργανα (αντίθετα με τα δυο «κίτρινα μάτια» αντί
   για ταχύμετρο και στροφόμετρο του ΒΧ), ωστόσο είχε μία ελκυστική εμφάνιση
   που παρέπεμπε άμεσα στο μεγαλύτερο Citroën XM. Επίσης, είχε πολύ καλύτερη
   ποιότητα κατασκευής στο σαλόνι από τα παλαιότερα μοντέλα της εταιρίας.

   Το αμάξωμά του, όπως και του ΧΜ, ήταν επίσης σχεδιασμενο από τον Bertone,
   με πολύ καλό αεροδυναμικό συντελεστή Cd της τάξης του 0,30 και γενικότερα
   το όλο αυτοκίνητο ήταν καλά μελετημένο στις λεπτομέρειές του. Μοναδική
   εξαίρεση ήταν το σχήμα των καθρεπτών, που είχε ως αποτέλεσμα θορυβώδεις
   στροβιλισμούς αέρα στις πολύ υψηλές ταχύτητες. Η ηχομόνωση του
   αυτοκινήτου, πάντως, ήταν εξαιρετικά προσεγμένη.

   Τα πρώτα 2,5 χρόνια προσφερόταν μόνο ως 5-πορτη λιμουζίνα, γνωστή ως
   Berline, αλλά από το Σεπτέμβριο του 1995 κυκλοφόρησε επίσης και ως Break,
   δηλαδή station wagon.

[Επεξεργασία] Hydractive 2, SC-MAC και Activa

   Διέθετε την κλασική υδροπνευματική ανάρτηση της Citroën, ενώ στις εκδόσεις
   VSX των δίλιτρων κινητήρων (8βάλβιδου και 16βάλβιδου) ο ιδιοκτήτης
   μπορούσε να επιλέξει ως έξτρα την πιο εξελιγμένη ανάρτηση Hydractive 2, η
   οποία ήταν μία πιο προηγμένη μορφή της Hydractive και είχε τη δυνατότητα
   αυτορύθμισης της σκληρότητας, ανάλογα με τον τρόπο οδήγησης.

   Τον Δεκέμβριο του 1993, τοποθετήθηκε ως στάνταρ το σύστημα SC-MAC (Système
   Citroën de Maintien d'Assiette Constante / Σύστημα Citroën για Μόνιμη
   Διατήρηση Ύψους) που είναι ένας μηχανισμός για την εξάλειψη του φαινομένου
   των καθιζήσεων* των αυτοκινήτων με υδροπνευματική ανάρτηση. Επίσης, τον
   Δεκέμβριο του 1994, παρουσιάστηκε μία έκδοση με ακόμα πιο εξελιγμένη
   υδροπνευματική, η Xantia Activa, που ήταν εξοπλισμένη με νέα anti-roll
   SC-CAR ώστε να «παίρνει την στροφή απόλυτα επίπεδη», ανεβάζοντας σε δέκα
   τον αριθμό των σφαιρών της ανάρτησης.

   [IMG]
   [IMG]
   Το λογότυπο του Citroën Xantia Activa.

   (*): Συγκεκριμένα, όταν η υψηλότερη θέση της ανάρτησης ήταν επιλεγμένη, το
   αυτοκίνητο επανερχόταν στην κατώτερη όταν ήταν σταματημένο (όπως σε
   φανάρια), μέχρι την επανεκκίνηση. Αυτό είχε ως αποτέλεσμα οι άλλοι οδηγοί
   να ειδοποιούν τους οδηγούς Citroën ότι το αυτοκίνητο είχε πρόβλημα με τα
   λάστιχα (καθώς αυτό πίστευαν πως ευθυνόταν για το χαμήλωμα του
   αμαξώματος).

[Επεξεργασία] Εξοπλισμός

   To επίπεδο εξοπλισμού του Xantia ήταν υψηλό για μεσαίο μοντέλο με τα
   δεδομένα της δεκαετίας του 1990. Ήδη από το λανσάρισμα, η βασική έκδοση X
   (συνδυαζόταν με τους κινητήρες 1.6 και 1.8) διέθετε στάνταρ:

     • Την «απλή» υδροπνευματική ανάρτηση Hydractive I,
     • Υδραυλικό σύστημα διεύθυνσης μεταβλητής υποβοήθησης, ανάλογα με την
       ταχύτητα,
     • Κλιματισμό,
     • Φίλτρο κατακράτησης σκόνης και καυσαερίων και μη εισόδου τους στο
       θάλαμο επιβατών,
     • Ηλεκτρικά παράθυρα,
     • Ηλεκτρομαγνητικές κλειδαριές με τηλεχειριστήριο,
     • Κεντρικό κλείδωμα,
     • Επιλογή ανάμεσα σε 3 ηχοσυστήματα, που είχαν σχεδιαστεί από την
       Clarion και την Blaupunkt αποκλειστικά για το Xantia,
     • Προβολείς ομίχλης πίσω,
     • Μπροστινά προσκέφαλα ρυθμιζόμενα σε ύψος,
     • Πίσω προσκέφαλα ρυθμιζόμενα σε ύψος,
     • Διαγνωστικό Έλεγχο Εκπομπών Καυσαερίων.

   [IMG]
   [IMG]
   Citroën Xantia Σειράς 1 (1994 - 1997) εμπρός.
   [IMG]
   [IMG]
   Citroën Xantia Σειράς 1 (1994 - 1997) πίσω.

   Η ενδιάμεση έκδοση SX (συνδυαζόταν με τους κινητήρες 1.6 και 1.8) διέθετε
   επιπλέον στάνταρ:

     • Immobilizer (ακινητοποιητής αυτοκινήτου),
     • Προβολείς ομίχλης εμπρός,
     • Ηλεκτρικά ρυθμιζόμενους εξωτερικούς καθρέφτες,
     • Χειριστήρια στο τιμόνι για το ηχοσύστημα και τα αλάρμ.

   Η κορυφαία έκδοση VSX (συνδυαζόταν με τους κινητήρες 2.0 / 8βάλβιδο και
   16βάλβιδο) διέθετε επιπλέον στάνταρ:

     • Σύστημα Αντιμπλοκαρίσματος Τροχών ABS (στα X και SX ήταν αρχικά έξτρα,
       στάνταρ σε όλα διεθνώς από τον Ιούλιο του 1994, ταυτόχρονα με τον
       αερόσακο οδηγού),
     • cruise control,
     • Ηλεκτρικά ρυθμιζόμενα εμπρόσθια καθίσματα,
     • Δυνατότητα επιλογής ανάμεσα σε σπορ και άνετη οδήγηση. Αυτό δεν
       σήμαινε ότι η ανάρτηση παρέμενε μόνιμα μαλακή ή σκληρή, αλλά ότι
       άλλαζαν τα κριτήρια μετάβασης από την μία κατάσταση στην άλλη. Για
       παράδειγμα, στη θέση «σπορ» τα κριτήρια για να σκληρύνει η ανάρτηση
       ήταν τέτοια που η ανάρτηση είναι την περισσότερη ώρα σκληρή.

   Η VSX επίσης, προσέφερε ως έξτρα την ανάρτηση Hydractive II, έχοντας έτσι
   τη δυνατότητα και αυτόματης ρύθμισης της σκληρότητας, ανάλογα με τον τρόπο
   οδήγησης, καθώς και δερμάτινο σαλόνι.

     • Τον Ιανουάριο του 1997 παρουσιάστηκε η ακόμα πληρέστερη έκδοση
       Exclusive και έγινε η κορυφαία έκδοση. Από τότε, το όνομα Exclusive
       καθιερώθηκε ως η ονομασία της κορυφαίας έκδοσης των περισσότερων
       μοντέλων της Citroën, με εξαίρεση τα πολύ μικρά αυτοκίνητα πόλης, τα
       οποία συνήθως λαμβάνουν διαφορετικές ονομασίες στις κορυφαίες εκδόσεις
       τους.

[Επεξεργασία] Ενεργητική και παθητική ασφάλεια

   Για τη σχεδίαση του αμαξώματος του Xantia είχε γίνει εκτεταμένη χρήση
   ηλεκτρονικών υπολογιστών (Computer Aided Design), με στόχο την επίτευξη
   μεγαλύτερης στρεπτικής ακαμψίας και την αύξηση της παθητικής ασφάλειας.
   Ιδιαίτερα, η έμφαση που δόθηκε στην τελευταία ήταν πολύ μεγάλη, καθώς
   διέθετε:

     • Ένα ειδικό υποπλαίσιο, που εμπόδιζε την είσοδο του συγκροτήματος του
       κινητήρα στο διαμέρισμα των επιβατών,
     • Ένα πλήθος εγκάρσιων δοκών, που εξασφάλιζε την αντοχή του αμαξώματος,
     • Ράβδους ενίσχυσης στις πόρτες για καλύτερη προστασία στις πλευρικές
       συγκρούσεις,
     • Δομή του εμπρόσθιου μέρους τέτοια, ώστε στις πλαγιομετωπικές
       συγκρούσεις, η ενέργεια της σύγκρουσης να κατανέμεται και στην πλευρά
       του μπροστινού μέρους που δεν συμμετέχει στη σύγκρουση,
     • Ζώνες απορρόφησης της ενέργειας σύγκρουσης,
     • Ειδικά σχεδιασμένη κολώνα τιμονιού, σχεδιασμένη να καταρρέει σε
       πρόσκρουση, ώστε να μην τραυματίζεται ο οδηγός από το τιμόνι,
     • Σύστημα αντιμπλοκαρίσματος των τροχών ABS τεσσάρων δρόμων Teves της
       Citroën. Αρχικά ήταν έξτρα στα X και SX, αλλά έγινε στάνταρ σε όλες
       τις εκδόσεις από τον Ιούλιο του 1994,

   ενώ τότε ακριβώς και ο αερόσακος οδηγού έγινε στάνταρ σε όλα διεθνώς,
   ακόμα και τα δεξιοτίμονα. Μέσα στο 1996 άρχισε να εμφανίζεται και
   αερόσακος συνοδηγού, ενώ αμέσως μετά και πλευρικοί αερόσακοι.

[Επεξεργασία] Σειρά 2

   [IMG]
   [IMG]
   Citroën Xantia Σειράς 2 (1998 - 2000)

   Τον Δεκέμβριο του 1997 το μοντέλο υπέστη ένα λίφτινγκ στην εξωτερική
   εμφάνιση, με επανασχεδιασμό στους προφυλακτήρες, την μάσκα μεταξύ των
   προβολέων και την πίσω αεροτομή, όπως και το σαλόνι με σημαντικές
   κοσμητικές και βελτιωτικές αλλαγές. Ταυτόχρονα, ο αερόσακος συνοδηγού
   έγινε στάνταρ και εμφανίστηκαν και πλευρικοί αερόσακοι, ενώ η έκδοση 1.6
   καταργήθηκε και αντικαταστάθηκε από μία καινούρια 1.8 με ισχύ 89 hp. Όλα
   τα μετέπειτα μοντέλα έγιναν γνωστά ως η Σειρά 2, ενώ τα παλαιότερα
   αναφέρονται από τότε ως Σειρά 1. Από τον Νοέμβριο του 1998 όλες πλέον οι
   εκδόσεις έφεραν στάνταρ πλευρικούς (πλευρών και κεφαλής / Combo)
   αερόσακους.

[Επεξεργασία] Κινητήρες

   [IMG]
   [IMG]
   Citroën Xantia Break
   [IMG]
   [IMG]
   Citroën Xantia της ισπανικής Αστυνομίας

   Το Citroën Xantia προσφερόταν με μία μεγάλη ποικιλία κινητήρων:

            Mοντέλο        Έτη    Κύλινδροι Κυβισμός       Ισχύς
             1.6 i      1993–1997 I4 8V     1.580 cc 87 hp / 6.000 rpm
             1.8 i      1993–1995 I4 8V     1.762 cc 102 hp / 6.000 rpm
             1.8 i      1998–2001 I4 8V     1.762 cc 89 hp / 5.000 rpm
           1.8 i 16V    1995–2001 I4 16V    1.762 cc 109 hp / 5.500 rpm
             2.0 i      1993–1999 I4 8V     1.998 cc 119 hp / 5.750 rpm
           2.0 i 16V    1993–1995 I4 16V    1.998 cc 148 hp / 6.500 rpm
           2.0 i 16V    1995–2001 I4 16V    1.998 cc 130 hp / 5.500 rpm
         2.0 i Turbo CT 1995–2001 I4 8V     1.998 cc 148 hp / 5.300 rpm
            3.0 i V6    1997–2001 V6 24V    2.946 cc 188 hp / 5.500 rpm
             1.9 D      1993–1995 I4 8V     1.905 cc 70 hp / 4.600 rpm
             1.9 SD     1995–2001 I4 8V     1.905 cc 75 hp / 4.600 rpm
          1.9 Turbo D   1993–2001 I4 8V     1.905 cc 90 hp / 4.000 rpm
            2.0 HDi     1998–2001 I4 8V     1.997 cc 91 hp / 4.000 rpm
            2.0 HDi     1998–2001 I4 8V     1.997 cc 107 hp / 4.000 rpm
         2.1 Turbo D12  1995–1999 I4 12V    2.088 cc 107 hp / 4.300 rpm

[Επεξεργασία] Το Xantia στην Ελλάδα

   Το Citroën Xantia γνώρισε μεγάλη εμπορική επιτυχία στην Ελλάδα, ιδιαίτερα
   στις εκδόσεις 1.6 και 1.8 λίτρων, ενώ τα πρώτα χρόνια κάπως πιο μέτρια
   στις εκδόσεις 2.0 λίτρων. Από τα τέλη της δεκαετίας του 1990 πάντως, όταν
   έγιναν κάποιες διαδοχικές μειώσεις στην φορολογία εισαγωγής επί της
   εργοστασιακής αξίας, κυκλοφόρησαν και αρκετά δίλιτρα βενζίνης. Αντιθέτως,
   οι εκδόσεις diesel και η 3.0 V6 βενζίνης δεν εισήχθησαν ποτέ επισήμως στη
   χώρα. Όλες οι εισαγόμενες εκδόσεις απεδείχθησαν αξιόπιστες, γεγονός που
   αποδεικνύεται από το ότι, ακόμα και εν έτει 2010 πολλά αντίτυπα
   εξακολουθούν να κυκλοφορούν στους δρόμους, ενώ υπήρξε ιδιαίτερα δημοφιλές
   και στην Ελληνική Αστυνομία, όπως και στις Αστυνομίες αρκετών επίσης χωρών
   της Ευρωπαϊκής Ένωσης.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Citroën Xantia

     • Xantia links at Citroën World
     • Πλήρες αφιέρωμα στο Citroën Xantia από το Citroënët (στα αγγλικά)

   π • σ • ε
                          Citroën, PSA Peugeot Citroën
   Eυρώπη           C1 - C3 - DS3 - C4 - DS4 - C5 - C6 - C8 - C-Crosser -
                    Berlingo - C3 Picasso - C4 Picasso - Jumpy - Jumper
   Κίνα             C2 - C-Triomphe - Elysée - Fukang - Xsara Picasso
                    Type A - B2 - B10 - B12 - B14 - Type C - Rosalie -
                    Traction Avant - TUB - TUC - 2CV - Acadiane - Ami 6 / Ami
   Ιστορικα μοντέλα 8 / Ami Super - Axel - AX - BX - CX - C2 - C15 - C25 -
                    C35 - Dyane - DS - ID - Evasion - FAF - GS - GSA - H Van
                    - LN - LNA - M35 - Méhari - Saxo - SM - Visa - XM -
                    Xantia - Xsara - Xsara Picasso - ZX

   Ανακτήθηκε από "http://el.wikipedia.org/wiki/Citro%C3%ABn_Xantia"
   Κατηγορίες: Μοντέλα Citroën | Μεσαία αυτοκίνητα | Γαλλικά αυτοκίνητα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Alemannisch
     • Česky
     • Dansk
     • Deutsch
     • English
     • Español
     • فارسی
     • Suomi
     • Français
     • Italiano
     • 日本語
     • Lietuvių
     • Nederlands
     • Polski
     • Português
     • Русский
     • Scots
     • Simple English
     • Svenska

     • Τελευταία τροποποίηση 17:02, 6 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
