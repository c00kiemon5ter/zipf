   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Νέοι Πόροι Πιερίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 39°58′54″N 22°38′35″E﻿ /
   ﻿39.98167, 22.64306

                          Νέοι Πόροι
   Νομός                    Πιερίας
   Δήμος                    Ανατολικού Ολύμπου
   Πληθυσμός            691 (2001)
   Υψόμετρο              5 m
   Παλαιά ονομασία Πούρλια

   [IMG]
   [IMG]
   Η παραλία των Νέων Πόρων

   Οι Νέοι Πόροι είναι παραθαλάσσιο χωριό
   της Πιερίας, με 691 κατοίκους, σύμφωνα με
   την απογραφή του 2001. Η κύρια ασχολία στο
   χωριό είναι οι τουριστικές
   επιχειρήσεις. Αποτελεί πρότυπο
   πολεοδομικού σχεδίου, καθώς έχει
   τεράστιους δρόμους και πλατείες. H
   απόσταση των Νέων Πόρων από την Κατερίνη
   είναι 43 χιλιόμετρα.^[1]. Η ακτή τους είναι
   η νοτιότερη ακτή της Πιερίας, δίπλα στον
   παραδοσιακό οικισμό των Παλαιών Πόρων
   και τον απέραντο και γραφικό
   υδροβιότοπο, στο βόρειο τμήμα του Δέλτα
   του Πηνειού.^[2].Το ορεινό αυτό χωριό
   ανακαινίζεται συνεχώς ως καλοκαιρινό
   θέρετρο.

   Από τους Νέους Πόρους περνάει και η
   αμαξοστοιχία του ΟΣΕ, καθώς υπάρχει
   σιδηροδρομικός σταθμός.

   Πίνακας περιεχομένων

     * 1 Δημοτικό Διαμέρισμα Πόρων
     * 2 Ιστορικά στοιχεία
     * 3 Υποδομή
     * 4 Αθλητισμός και πολιτισμός
     * 5 Ονομασία
     * 6 Βιβλιογραφία
     * 7 Παραπομπές

[Επεξεργασία] Δημοτικό Διαμέρισμα Πόρων

   Οι Νέοι Πόροι αποτελούν οικισμό του
   Δημοτικού Διαμερίσματος Πόρων, του
   Δήμου Ανατολικού Ολύμπου.

   Στο εν λόγω Δημοτικό Διαμέρισμα με 741
   κατοίκους συνολικά, περιλαμβάνονται:

                           * οι Νέοι Πόροι [ 691 κάτοικοι]
                           * ο Άγιος Δημήτριος Πόρων [ 29
                             κάτοικοι]
                           * οι Πόροι [ 21 κάτοικοι ]

[Επεξεργασία] Ιστορικά στοιχεία

   Οι κάτοικοι του χωριού προέρχονται από
   τους Παλαιούς Πόρους, σήμερα
   παραδοσιακή τοποθεσία. Η παλαιά
   τοποθεσία του χωριού ονομαζόταν
   Τζέρτζιανη. Εκεί έγινε το 1822 η σφαγή των
   κατοίκων από τους Τούρκους την Ημέρα της
   Λαμπρής. Αυτούς τους κρέμασαν στον
   Πλαταμώνα. Σήμερα στο μέρος που
   βρισκόταν η Τζέτζιανη σώζονται λίγα
   μόνο ερείπια σπιτιών.

   Έπειτα από την καταστροφή αυτή, οι
   διασωθέντες πήγαν στην Παλιόχωρα και
   στη θέση αυτή έχτισαν τα καλύβια τους.
   Σήμερα υπάρχει στους Νέους Πόρους
   αγροτική περιοχή που καλείται Καλύβια.

   Στη διάρκεια της Τουρκοκρατίας ένας
   σημαντικός ναός της περιοχής στήθηκε
   χάρη στην οικονομική ενίσχυση του Αλή
   Πασά.

   Στη νεότερη Ιστορία οι Πόροι, με την
   ονομασία «Πούρλια» αποτέλεσαν τσιφλίκι,
   το οποίο όμως δεν μπόρεσε να προαχθεί σε
   κεφαλοχώρι. Το 1918 ήταν τμήμα της
   Κοινότητας του Πλαταμώνα, με έδρα τον
   Παντελεήμονα. Το 1928 οι Πόροι έγιναν έδρα
   της Κοινότητας και αριθμούσαν 410
   κατοίκους.

   Το 1913 ανήκαν στο Δήμο Λιτοχώρου και
   είχαν 40 οικίες και 305 Ορθοδόξους
   κατοίκους. Το Δημοτικό Σχολείο των Πόρων
   τη δεκαετία του ‘ 30 είχε 78 μαθητές και 1
   δάσκαλο.

   Στις 17 Απριλίου 1941 οι Ναζί μπήκαν στον
   Πλαταμώνα. Στους Πόρους καταστράφηκαν
   αρκετά σπίτια, ενώ το 1945 ιδρύθηκε το
   Εθνικό Κομιτάτο Πόρων.

   Στα ίδια μέρη Άγγλοι κι αντάρτες του
   ΕΛΑΣ το 1943 -1944 προσπαθούσαν να διακόψουν
   το πέρασμα των γερμανικών τρένων και
   έλαβαν χώρα άγριες μάχες στον Εμφύλιο
   Πόλεμο μεταξύ ένοπλων κι άοπλων
   αντιπάλων, αν εκτιμηθεί η αναγραφή 9
   ονομάτων ως «σφαγιασθέντες» επάνω στο
   ηρώο της Πούρλιας.

   Στις αρχές του 1950 οι κάτοικοι επέστρεψαν
   στο χωριό, καθώς το είχαν εγκαταλείψει
   λόγω του Εμφυλίου Πολέμου. Το πρόβλημα
   με τις συχνές κατολισθήσεις αλλά και η
   ανάγκη για καλύτερη ζωή έκαναν τους
   Ποριώτες να μεταφερθούν σε άλλη περιοχή
   και να ιδρύσουν τον οικισμό Νέοι Πόροι,
   από το 1976. Το 1978 αυξήθηκε το κύμα της
   μετανάστευσης των κατοίκων από τους
   Παλιούς Πόρους στους Νέους Πόρους και
   σταδιακά ο νέος οικισμός αναπτύχθηκε
   τουριστικά.

[Επεξεργασία] Υποδομή

   Οι κάτοικοι των Παλαιών Πόρων
   ασχολούνται με τη γεωργία (τεύτλα,
   καλαμπόκι, σιτηρά, βαμβάκια) και με την
   κτηνοτροφία.

   Ο κεντρικός ναός του χωριού είναι
   αφιερωμένος στην Αγία Μαρίνα, ενώ στους
   Παλαιούς Πόρους υπάρχει και η Ζωοδόχος
   Πηγή, ο Ναός των Αποστόλων, ο Προφήτης
   Ηλίας, οι Άγιοι Ανάργυροι, η Αγία
   Παρασκευή και η Αγία Τριάδα, όπου και το
   Κοιμητήριο. Τα ξωκλήσια του Αγίου
   Νικολάου και του Αγίου Δημητρίου αξίζει
   επίσης να αναφερθούν.

   Οι Ν.Πόροι διαθέτουν ιατρείο, 2 γήπεδα
   ποδοσφαίρου,πολιτιστικό
   σύλλογο,πολυτελή
   ξενοδοχεία,ενοικιαζόμενα δωμάτια σε
   μεγάλο αριθμό, μηχανήματα ΑΤΜ, κοινοτικό
   κατάστημα, μονοθέσιο νηπιαγωγείο και
   τριθέσιο Δημοτικό Σχολείο. Τα παιδιά των
   Πόρων πηγαίνουν στο Γυμνάσιο του
   γειτονικού Πλαταμώνα και στο Λύκειο της
   Λεπτοκαρυάς.

   Τεράστιο ενδιαφέρον παρουσιάζει το
   Πανηγύρι της Ζωοδόχου Πηγής, στους
   Παλαιούς Πόρους και στη θέση Παλιοχώρι,
   σε υψόμετρο 1.300 μ.

   Κοντά στο χωριό βρέθηκαν σημαντικά
   αρχαιολογικά ευρήματα (τάφοι), όπου
   έγιναν λαθρανασκαφές το 2007^[3]

   To 2008 συμφωνήθηκε η επιλογή στρατιωτικής
   γέφυρας, που θα ενώσει τα παράλια της
   Πιερίας με το νομό Λάρισας και
   συγκεκριμένα^[4]τα Μεσσάγαλα με τους
   Νέους Πόρους.

[Επεξεργασία] Αθλητισμός και πολιτισμός

   Στο χωριό υπάρχει συνεταιρισμός,
   Μορφωτικός και πολιτιστικός σύλλογος
   και γήπεδο. Η τοπική ομάδα, ο Ποσειδών
   Νέων Πόρων, έφτασε μέχρι και τη Β΄ εθνική
   κατηγορία, για να υποβιβαστεί λίγο
   αργότερα. Σήμερα υπάρχει η Αθλητική
   Ένωση Πλαταμώνα- Πόρων- Παντελεήμονα, με
   την επωνυμία "Ποσειδών".

   Στους Παλαιούς Πόρους διεξήχθη την
   άνοιξη του 2008 ο πρώτος αγώνας του
   διεθνούς Κυπέλλου ορεινής ποδηλασίας
   OUTSPORTS. ^[5].

[Επεξεργασία] Ονομασία

   Η παλαιότερη ονομασία των Πόρων ήταν
   Πούρλια, λέξη σλαβική (prlja), που σημαίνει
   λερωμένος. Η ονομασία Πούρλια έγινε
   Πόροι το 1926.

   Η ονομασία Πόροι του χωριού προήλθε
   σύμφωνα με μία εκδοχή από τη λέξη πόρος,
   που σημαίνει πέρασμα. Πράγματι, το χωριό
   χτίστηκε το 1775 κατά την ερήμωση της
   Παλιόχωρας.

   Μια άλλη εκδοχή αναφέρει πως το όνομα
   των Πόρων προήλθε από το «πόρταξ» που
   σημαίνει μοσχάρι, επειδή στο βαλτώδες
   τότε μέρος ευδοκιμούσαν μοσχάρια. Η άλλη
   εκδοχή λέει ότι οι Πόροι αναφέρονται στα
   χρήματα και στην οικονομική άνθηση της
   περιοχής του Παλιοχωριού.

   Σύμφωνα με την παράδοση, στην αρχαιότητα
   υπήρχε κάποιος ημίθεος, ο Πόρος. Αυτός
   ερωτεύτηκε παράφορα και έδωσε το όνομά
   του στον τόπο.

[Επεξεργασία] Βιβλιογραφία

     * Σ. Τσιλιάκος, Νέοι Πόροι: γεωγραφική -
       ιστορική - θρησκευτική - τουριστική
       και λαογραφική Επισκόπηση/ - Νέοι
       Πόροι, 1986.

[Επεξεργασία] Παραπομπές

    1. ↑ e-city.gr
    2. ↑ Έθνος, Πάμε Διακοπές-Πιερία
    3. ↑ Καθημερινή "Παράνομη ανασκαφή στον
       Όλυμπο", 28 Σεπτεμβρίου 2007
    4. ↑ 'in.gr, 'Στρατιωτική γέφυρα θα ενώσει
       τα παράλια των νομών Πιερίας και
       Λάρισας, 25 Ιουνίου 2008
    5. ↑ Καθημερινή, 02/04/2008

       Δημοτικά Διαμερίσματα του Δήμου
                   Ανατολικού Ολύμπου
Λεπτοκαρυά | Παντελεήμων| Πόροι | Πλαταμώνας
                                | Σκοτίνα

   Ανακτήθηκε από
   "http://el.wikipedia.org/wiki/%CE%9D%CE%AD%CE%BF%CE%B9_%CE%A0%CF%8C%CF%81%CE%BF%CE%B9_%CE%A0%CE%B9%CE%B5%CF%81%CE%AF%CE%B1%CF%82"
   Κατηγορίες: Δήμος Ανατολικού Ολύμπου |
   Χωριά του νομού Πιερίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 21:36, 14 Μαρτίου
       2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
