   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Γιαν Λίβενς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η ανάσταση του Λαζάρου, 1631, λάδι σε
   μουσαμά, 107 x 114 εκ., Art Gallery and Museum, Brighton

   O Γιαν Λίβενς (Jan Lievens, 24 Οκτωβρίου 1607 - 4
   Ιουνίου 1674) ήταν Ολλανδός ζωγράφος και
   χαράκτης, το έργο του οποίου ανήκει
   χρονικά στη «Χρυσή Εποχή» (1584-1702) της
   Ολλανδίας. Υπήρξε σύγχρονος του
   Ρέμπραντ και συχνά το έργο τους
   αντιπαραβάλλεται καθώς υπήρξε
   ανταγωνισμός μεταξύ τους, ειδικότερα
   την περίοδο 1625-31. Ο Λίβενς εξελίχθηκε σε
   διακεκριμένο ζωγράφο της εποχής του και
   ορισμένα από τα σχέδια του θεωρούνται
   εξαιρετικά δείγματα της ολλανδικής
   τέχνης του 17ου αιώνα. Φιλοτέχνησε
   θρησκευτικά, αλληγορικά ή μυθολογικά
   θέματα, προσωπογραφίες και
   τοπιογραφίες.

[Επεξεργασία] Βιογραφία

   Ο Λίβενς γεννήθηκε στο Λέιντεν, όπου σε
   ηλικία οκτώ ετών εκπαιδεύτηκε στο
   εργαστήριο του ζωγράφου Joris van Shooten (π.
   1587-1653). Την περίοδο 1617-19 σπούδασε στο
   Άμστερνταμ, με δάσκαλο τον ιστορικό
   ζωγράφο Πίτερ Λάστμαν, του οποίου η
   επίδραση είναι εμφανής στα πρώιμα έργα
   του. Ο Λίβενς επέστρεψε στο Λέιντεν, όπου
   από το 1625 μέχρι το 1631 μοιράστηκε το ίδιο
   εργαστήριο με τον Ρέμπραντ. Το γεγονός
   πως την περίοδο αυτή φιλοτέχνησαν
   πίνακες κοινής θεματολογίας, θεωρείται
   ένδειξη πως μεταξύ τους αναπτύχθηκε
   ανταγωνισμός. Ο Ρέμπραντ ξεκίνησε την
   εκπαίδευσή του λίγα χρόνια αργότερα από
   τον Λίβενς, ο οποίος αν και μέχρι το 1628
   είχε μεγαλύτερη φήμη, αργότερα
   επισκιάστηκε από την καθιέρωση του
   Ρέμπραντ.

   Εκτός από την επίδραση του Λάστμαν, τα
   πρώτα έργα του Λίβενς μαρτυρούν επίσης
   επιρροές από τους «καραβατζιστές» της
   Ουτρέχτης, όπως του Gerrit van Honthorst, ενώ μετά
   το 1628, διαφοροποίησε αισθητά την
   τεχνοτροπία του, χρησιμοποιώντας
   περισσότερο μονοχρωματικούς τόνους. Την
   ίδια περίοδο, η φήμη του είχε εξαπλωθεί,
   αναλαμβάνοντας επίσης παραγγελίες για
   τον πρίγκιπα Φρέντερικ Χένρυ. Στην
   αυτοβιογραφία του, ο γραμματέας τού
   πρίγκιπα, Κονσταντίν Χόυχενς, εκθείασε
   το έργο του Λίβενς, αναφέροντας
   ειδικότερα πως η επινοητικότητα και τα
   τολμηρά θέματά του ήταν ανώτερα του
   Ρέμπραντ, αν και ο τελευταίος υπερίσχυε,
   κατά τον Χόυχενς, στην ακρίβεια και την
   εκφραστικότητα των συναισθημάτων.
   Ορισμένα από τα έργα που ολοκλήρωσε τα
   τελευταία χρόνια της παραμονής του στο
   Λέιντεν συγκαταλέγονται στις κορυφαίες
   δημιουργίες του, όπως η Ανάσταση του
   Λαζάρου (1631, Μουσείο του Μπράιτον). Ο
   Λίβενς εγκατέλειψε την πόλη του Λέιντεν
   στις αρχές του 1632 και εγκαταστάθηκε στην
   Αγγλία, όπου παρέμεινε μέχρι το 1635. Την
   περίοδο αυτή καταγράφεται ένας πολύ
   περιορισμένος αριθμός έργων του.
   Σύμφωνα με μία αναφορά σε ένα ποίημα τού
   Χόυχενς, φιλοτέχνησε προσωπογραφίες για
   μέλη της Αγγλικής βασιλικής
   οικογένειας, ωστόσο καμία από αυτές δεν
   διασώζεται. To 1635 έγινε μέλος της
   συντεχνίας του Αγίου Λουκά της
   Αντβέρπης. Τα επόμενα χρόνια υιοθέτησε
   τη μπαρόκ τεχνοτροπία της φλαμανδικής
   σχολής, κατά τα πρότυπα του βαν Ντάικ και
   του Ρούμπενς. Παρά το γεγονός πως
   αναλάμβανε πολυάριθμες παραγγελίες, στα
   τέλη του 1643 αντιμετώπισε έντονα
   οικονομικά προβλήματα που οδήγησαν στην
   απώλεια της περιουσίας του. Στα
   τελευταία χρόνια της ζωής τους
   εργάστηκε στο Άμστερνταμ, ταξιδεύοντας
   για μικρά χρονικά διαστήματα στη Χάγη,
   το Βερολίνο και το Λέιντεν.

[Επεξεργασία] Πηγές

     * Eric Domela Nieuwenhuis: 'Lievens [Lievensz.], Jan', Grove Art Online,
       Oxford University Press, 22 Δεκεμβρίου 2006
     * Lievens, Jan. (2006). Encyclopædia Britannica.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Γιαν Λίβενς

     * Getty Museum
     * Veritus

   Ανακτήθηκε από
   "http://el.wikipedia.org/wiki/%CE%93%CE%B9%CE%B1%CE%BD_%CE%9B%CE%AF%CE%B2%CE%B5%CE%BD%CF%82"
   Κατηγορία: Ολλανδοί ζωγράφοι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Dansk
     * Deutsch
     * English
     * Español
     * Français
     * Italiano
     * Nederlands
     * Polski
     * Русский
     * Svenska
     * ไทย

     * Τελευταία τροποποίηση 20:14, 9 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
