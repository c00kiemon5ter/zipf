   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Επτάνησα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   GreeceEptanisaIslands.png

   Τα Επτάνησα είναι νησιωτικό σύμπλεγμα της Ελλάδας στο Ιόνιο Πέλαγος.

   Ονομάζονται Επτάνησα από τον αριθμό των μεγαλύτερων νησιών του
   συμπλέγματος, που είναι (με αλφαβητική σειρά):

    1. Ζάκυνθος
    2. Ιθάκη
    3. Κέρκυρα
    4. Κεφαλλονιά
    5. Κύθηρα
    6. Λευκάδα
    7. Παξοί

   Το σύμπλεγμα των Επτανήσων περιλαμβάνει και κάποια μικρότερα νησιά όπως τα
   Αντικύθηρα, τους Αντίπαξους, το Αρκούδι, την Άτοκο, τον Βρόμωνα, την
   Δρακονέρα, την Ερεικούσσα, τον Κάλαμο, τον Καλόγηρο, το Καρλονήσι, τον
   Καστό, τον Λαμπρινό, το Μαθράκι, τη Μάκρη, το Μεγανήσι, το Μόδι, τους
   Οθωνούς, την Οξεία, τον Πεταλά, τον Ποντικό, το Προβάτι, τον Σκορπιό, την
   Σοφία, τις Στροφάδες, την Σωρό και άλλα.

   Τα Επτάνησα ανήκουν διοικητικά στην περιφέρεια των Ιόνιων νησιών, πλην των
   Κυθήρων, που ανήκουν διοικητικά στην νομαρχία Πειραιά. Η περιφέρεια των
   Ιόνιων νησιών περιλαμβάνει τους νομούς Ζακύνθου, Κέρκυρας, Κεφαλληνίας και
   Λευκάδας.

   Πίνακας περιεχομένων

     • 1 Γενικά Στοιχεία
     • 2 Ένωση των Επτανήσων με τη Ελλάδα
     • 3 Γεωγραφικά στοιχεία
     • 4 Δείτε επίσης

[Επεξεργασία] Γενικά Στοιχεία

   Τα Επτάνησα περιήλθαν υπό Ενετική κυριαρχία τον 13ο αιώνα και δεν γνώρισαν
   ποτέ Τουρκική κατοχή. Ο στρατός του Ναπολέοντα και η Βρετανική
   Αυτοκρατορία άφησαν τα σημάδια τους στα νησιά, πριν από την προσάρτηση
   τους από την Ελλάδα, το 1863, σαν δώρο από την Βασίλισσα Βικτωρία προς το
   νέο μονάρχη της χώρας, Δανό Πρίγκηπα Γεώργιο Α'.

   Τα νησιά του Ιονίου είναι ακριβώς το αντίθετο από τις Κυκλάδες. Καλυμμένα
   από πευκοδάση και ελαιώνες, τα νερά που τα περιβάλλουν είναι πάντα ζεστά.
   Οι τοπικές κουζίνες βασίζονται στο κρέας και τα τοπικά κρασιά έχουν δυνατή
   γεύση και είναι σχεδόν ημίγλυκα.

   Η Κέρκυρα είναι το πιο κοσμοπολίτικο από τα Επτάνησα. Το νησί είχε την
   τύχη να μην καταστραφεί από τους καταστροφικούς σεισμούς του Ιονίου
   Ρήγματος, και ειδικά από τους σεισμούς του 1953, που συγκλόνισαν τα νότια
   Επτάνησα. Έτσι, η Κέρκυρα διατηρεί την Ενετική γοητεία της, εμπλουτισμένη
   από την επιρροή που άσκησε η σύντομη Γαλλική κατοχή και η 50χρονη
   Βρεταννική κυριαρχία.

   Η Κεφαλονιά, το μεγαλύτερο νησί του αρχιπελάγους, κυριαρχείται από τους
   ορεινούς όγκους του. Το νησί πέρασε στην επικαιρότητα τα τελευταία χρόνια
   με το γύρισμα της ταινίας Το Μαντολίνο του Λοχαγού Κορέλι, με
   πρωταγωνιστές τον Νίκολας Καίητζ και την Πενέλοπε Κρουζ. Πριν αποσπάσει
   την προσοχή του Χόλλυγουντ, η Κεφαλονιά ήταν μια "ωραία κοιμωμένη" ανάμεσα
   στα Ελληνικά νησιά, με σχετικά περιορισμένο αριθμό καταλυμάτων και
   ελάχιστη προβολή. Σήμερα, το νησί φιλοξενεί κάθε καλοκαίρι διασημότητες
   όπως η Μαντόνα, ο Στήβεν Σπήλμπεργκ και ο Τομ Κρουζ.

   Η Ζάκυνθος, το νοτιότερο νησί των Επτανήσων, ήταν το αγαπημένο νησί των
   Ενετών, "το Φιόρο του Λεβάντε". Το Τζάντε, όπως λέγεται επίσης το νησί,
   έχει τις καλύτερες παραλίες των Ιονίων και η πρωτεύουσα του, η Χώρα της
   Ζακύνθου, έχει το μεγαλύτερο φυσικό λιμάνι της δυτικής Ελλάδος, κάτω από
   έναν εντυπωσιακό βράχο, τον Μπόχαλη, πάνω στον οποίο ο Διονύσιος Σολωμός
   έγραψε τον Ύμνο στην Ελευθερία, τον Ελληνικό εθνικό ύμνο.

[Επεξεργασία] Ένωση των Επτανήσων με τη Ελλάδα

   Η πρώτη επέκταση των συνόρων του ελληνικού κράτους ήρθε σε περισσότερα από
   τριάντα χρόνια μετά την ανακήρυξη της ανεξαρτησίας του. Δεν υπήρξε
   αποτέλεσμα καμιάς από τις αλυτρωτικές εξεγέρσεις του ελληνικού κράτους
   ούτε συντελέστηκε σε βάρος του μόνου μέχρι το 1878 εχθρού, της Οθωμανικής
   Αυτοκρατορίας. Με τη συνθήκη που υπογράφτηκε στις 17/29 Μαρτίου 1864
   ανάμεσα στις τρεις Δυνάμεις, την Αγγλία, τη Γαλλία και τη Ρωσία, και στο
   ελληνικό βασίλειο τα Επτάνησα πέρασαν οριστικά στην ελληνική κυριαρχία
   στις 21 Μαΐου. H εξέλιξη αυτή ήρθε ως επιστέγασμα μιας σειράς
   διαβουλεύσεων και διπλωματικών διαπραγματεύσεων, οι οποίες καθόρισαν
   αρκετά βαριούς όρους για την Eλλάδα που ήταν αποκλεισμένη από τις
   περισσότερες διπλωματικές συναντήσεις.

   H συνθήκη θέσπιζε τη διηνεκή ουδετερότητα της Kέρκυρας, γι' αυτό
   κατεδαφίστηκε μέρος του οχυρού της πόλης και των Παξών. Tο ελληνικό κράτος
   αποδέχεται όλες τις υποχρεώσεις προς ξένες κυβερνήσεις, εταιρείες και
   ιδιώτες, οι οποίες απέρρεαν από συμβάσεις που είχαν συναφθεί με την Iόνιο
   Πολιτεία ή με την Προστάτιδα Δύναμη, τη Μεγάλη Bρετανία. H ρύθμιση αυτή
   αφορούσε το δημόσιο χρέος των Iονίων, εμπορικά και ναυτιλιακά προνόμια
   αλλοδαπών και κυρίως το εκδοτικό δικαίωμα της Iονικής Τράπεζας. Tο
   ελληνικό κράτος αναλάμβανε επίσης να καταβάλει αποζημιώσεις και συντάξεις
   στους άγγλους υπαλλήλους που θα έχαναν τη θέση τους με την Ένωση. H
   Oρθόδοξη Εκκλησία αναγνωρίζεται ως επικρατούσα, αλλά κηρύσσεται παράλληλα
   η θρησκευτική και λατρευτική ελευθερία για όλα τα δόγματα και διατηρούνται
   τα προνόμια της Καθολικής Eκκλησίας. H Mεγάλη Bρετανία παραιτείται από την
   προστασία των Iονίων και μαζί με τη Γαλλία και τη Pωσία επεκτείνουν τις
   εγγυήσεις που αφορούσαν την Eλλάδα και στα Iόνια νησιά.

   Στις 23 Σεπτεμβρίου/5 Oκτωβρίου το IΓ' Iόνιο Kοινοβούλιο υλοποίησε το
   σκοπό της σύγκλησής του αποφασίζοντας πανηγυρικά την Ένωση με την Eλλάδα
   σε "μία και αδιαίρετη πολιτεία υπό το συνταγματικό σκήπτρο του Γεωργίου A'
   ". H εξέλιξη αυτή προκάλεσε κάποια πικρία σε μια μερίδα των Pιζοσπαστών,
   οι οποίοι είχαν αγωνιστεί για μια ανατρεπτική και επαναστατική Ένωση με
   μιαν ανεξάρτητη και δημοκρατική Eλλάδα.

[Επεξεργασία] Γεωγραφικά στοιχεία

   Τα Επτάνησα βρίσκονται κατά μήκος και κοντά στην δυτική ακτή της
   ηπειρωτικής Ελλάδας και πιο συγκεκριμένα της Ηπείρου, Στερεάς Ελλάδας και
   Πελοποννήσου.

[Επεξεργασία] Δείτε επίσης

   Περιφέρεια Ιόνιων νησιών

   π • σ • ε
                                    Επτάνησα
   Κύρια νησιά        Ζάκυνθος  · Ιθάκη  · Κέρκυρα  · Κεφαλονιά  · Κύθηρα  ·
                      Λευκάδα  · Παξοί
                      Αντικύθηρα  · Αντίπαξοι  · Αρκούδι  · Άτοκος  ·
   Δευτερεύοντα νησιά Ερεικούσσα  · Κάλαμος  · Καστός  · Μαθράκι  · Μεγανήσι
                       · Οθωνοί  · Πεταλάς
                      Αλαφονήσι  · Άπασα  · Άρπυια  · Βόιδι  · Βρομώνας  ·
                      Γηρόβαρης  · Διάκοπο  · Διάπλο  · Δρακονέρα  · Θηλιά  ·
                      Καλόγηρος  · Καρλονήσι  · Κουνέλι(Μακροπούλα)  · Κύθρος
                       · Λαμπρινός  · Μάκρη  · Μαδουρή  · Μόδι  · Οξεία  ·
   Μικρότερες νησίδες Πελούζο  · Πεταλού  · Πίστρος  · Ποντικονήσι  ·
                      Ποντικός  · Πράσο  · Πρασονήσι Καστού  · Προβάτι
                      Εχινάδων  · Προβάτι Καστού  · Σέσουλα  · Σιδηρά  ·
                      Σκορπίδι  · Σκορπιός  · Σοφία  · Σπάρτη  · Σταμφάνη  ·
                      Σωρός  · Τραχειά  · Τσακαλονήσι  · Τσοκάρι  · Φίλιππος
                       · Χελώνη

   Ανακτήθηκε από
   "http://el.wikipedia.org/wiki/%CE%95%CF%80%CF%84%CE%AC%CE%BD%CE%B7%CF%83%CE%B1"
   Κατηγορίες: Επτάνησα | Νησιωτικά συμπλέγματα Ελλάδας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Eesti
     • Français

     • Τελευταία τροποποίηση 17:53, 10 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
