   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Κέλυφος PWB

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το κέλυφος PWB shell (ή κέλυφος Mashey) ήταν ένα από τα πρώτα κελύφη του
   Unix που κυκλοφόρησε με κάποιες εκδόσεις του Programmer's Workbench UNIX
   γύρω στα 1975-1977. Ήταν μια τροποποιημένη (και γενικά περιορισμένη ώστε
   να είναι συμβατή προς τα εμπρός) έκδοση του κελύφους Thompson με επιπλέον
   χαρακτηριστικά για ευκολία προγραμματισμού, και συντηρήθηκε από τον John
   Mashey και αρκετούς άλλους (Dick Haight, Alan Glasser).

   Πίνακας περιεχομένων

     • 1 Σημαντικά χαρακτηριστικά
     • 2 Απόγονοι
     • 3 Δείτε επίσης
     • 4 Παραπομπές

[Επεξεργασία] Σημαντικά χαρακτηριστικά

   Αν και σύντομα ξεπεράστηκε από το κέλυφος Bourne, αρκετά από τα
   χαρακτηριστικά που εμφανίστηκαν με το κέλυφος PWB παρέμειναν σε πολλά
   μεταγενέστερα κελύφη. Οι εντολές if και goto ήταν ενσωματωμένες στο
   κέλυφος και επεκτάθηκαν ώστε να επιτρέπουν τις εντολές συνθήκης
   if-then-else-endif και εισήχθησαν οι δομές switch και while, καθώς και η
   onintr που αγνοούσε τις διακοπές (interrupts) ή τις ανίχνευε για να
   εκτελέσει λειτουργίες καθαρισμού της κατάστασης του προγράμματος.
   Μπορούσαν να χρησιμοποιηθούν απλές μεταβλητές, αν και τα ονόματά τους
   περιορίζονταν σε ένα γράμμα και κάποια γράμματα κρατούνταν για ειδικούς
   λόγους, κάποια από τα οποία αποτέλεσαν και τους προγόνους των μεταβλητών
   περιβάλλοντος που υπήρχαν σε όλα τα Συστήματα UNIX από την έκδοση VII και
   έπειτα.

   Για παράδειγμα, η μεταβλητή $s ήταν ο πρόγονος της $HOME, και
   χρησιμοποιούνταν για να αποφεύγεται η χρήση ρητών διαδρομών στο δίσκο. Η
   μεταβλητή $p ήταν ο πρόγονος της $PATH, η οποία επιτρέπει στο χρήστη να
   αναζητά τις εντολές σε καταλόγους της επιλογής του. Σε αντίθεση με τα πιο
   πολλά συστήματα UNIX της εποχής, το αρχικό κέντρο υπολογιστών PWB/UNIX
   μοιραζόταν από πολλές προγραμματιστικές ομάδες που δε μπορούσαν να
   αλλάξουν τα περιεχόμενα του /bin ή του /usr/bin, αλλά ήθελαν να
   κατασκευάσουν το δικό τους σύνολο από κοινές εντολές. Επιπλέον, η
   δυνατότητα αναζήτησης εντολών του κελύφους εμπλουτίστηκε ώστε να επιτρέπει
   την κλήση διαδικασιών του κελύφους σαν δυαδικές εντολές, δηλ. αν το
   κέλυφος έβρισκε ένα μη δυαδικό αρχείο που είχε σημειωθεί σαν εκτελέσιμο,
   δημιουργούσε ένα νέο στιγμιότυπο του κελύφους που διάβαζε το αρχείο αυτό
   σαν σενάριο κελύφους. Με αυτόν τον τρόπο ο χρήστης μπορούσε να
   πληκτρολογήσει εντολή παράμεροι αντί για sh διαδρομή/εντολή παράμετροι.
   Αυτή η συμπεριφορά ήταν πακεταρισμένη σαν η συνάρτηση pexec, η οποία ήταν
   ο πρόγονος της execvp που επιτρέπει σε κάθε πρόγραμμα να καλεί εντολές με
   τον ίδιο τρόπο με το κέλυφος.

   Ο χαρακτήρας $, ο οποίος χρησιμοποιούνταν πριν για να σημειώνονται τα
   ορίσματα σε ένα σενάριο κελύφους, έγινε το σημείο της χρήσης της αναφοράς
   μιας μεταβλητής και μπορούσε να χρησιμοποιηθεί για να τοποθετήσει την τιμή
   μιας μεταβλητής σε μια συμβολοσειρά σε διπλά εισαγωγικά. (Εκτός από τα
   μεταγενέστερα κελύφη, αυτό το χαρακτηριστικό θα εμφανιζόταν και στις
   γλώσσες προγραμματισμού Perl και PHP.)

[Επεξεργασία] Απόγονοι

   Αυτά τα χαρακτηριστικά δε μπόρεσαν να ξεπεράσουν τα μειονεκτήματα του
   κελύφους Thompson και ένα νέο κέλυφος γράφτηκε από την αρχή από τον
   Stephen Bourne. Αυτό το κέλυφος Bourne δεν ήταν συμβατό με τα κελύφη
   Thompson και PWB, αλλά περιείχε ισοδύναμα των περισσότερων χαρακτηριστικών
   του κελύφους PWB, τα οποία είχαν δημιουργηθεί από την αρχή (και όχι
   σταδιακά) και σε συνεννόηση με άλλα άτομα που συμμετείχαν στο εγχείρημα.
   Ειδικότερα, οι μεταβλητές περιβάλλοντος και ό,τι ήταν σχετικό με αυτές
   σχεδιάστηκαν από τον Stephen Bourne, τον John Mashey και τον Dennis
   Ritchie σαν ένας γενικός μηχανισμός που θα αντικαθιστούσε τα προηγούμενα,
   πιο περιοριστικά χαρακτηριστικά. Μετά την υιοθέτηση του κελύφους Bourne
   σαν του βασικού κελύφους στην Έκδοση 7 του Unix, η χρήση του PWB
   αποθαρρύνθηκε και υποχώρησε, αν και για λίγο χρονικό διάστημα υπήρχε ένα
   εσωτερικό μάθημα στα Bell που ονομαζόταν Προγραμματισμός Κελύφους Bourne
   για Προγραμματιστές Κελύφους Mashey (Bourne Shell Programming for Mashey
   Shell Programmers). (Το κέλυφος C,που δημιουργήθηκε πριν τη δημόσια
   κυκλοφορία του κελύφους Bourne, επίσης κληρονόμησε κάποια από τα
   χαρακτηριστικά του κελύφους PWB.)

[Επεξεργασία] Δείτε επίσης

     • Κέλυφος (υπολογιστές)

[Επεξεργασία] Παραπομπές

     • The Traditional Bourne Shell Family: History and Development (Sven
       Mascheck) (Αγγλικά)
     • Manual page for the PWB shell, 31 May 1977 (Αγγλικά)
     • Article by Mashey on the PWB shell's development and influence
       (Αγγλικά)

   π • σ • ε
                                Κελύφη του Unix
   Bash  · Bourne  · (Debian) Almquist  · csh  · Es  · Esh  · Friendly
   interactive shell  · Korn  · PWB  · Perl  · Rc  · Scsh  · Stand-alone  ·
   tcsh  · Thompson  · Wish  · Z

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png PWB shell της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9A%CE%AD%CE%BB%CF%85%CF%86%CE%BF%CF%82_PWB"
   Κατηγορίες: Κελύφη του Unix | Γλώσσες προγραμματισμού σεναρίων | Λογισμικό
   Unix

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English

     • Τελευταία τροποποίηση 21:36, 15 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
