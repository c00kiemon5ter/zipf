   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Χάλιφαξ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 44°38′47″N 63°34′25″W﻿ /
   ﻿44.64639, -63.57361

   [IMG]
   [IMG]
   Άποψη του λιμανιού του Χάλιφαξ.

   Το Χάλιφαξ (αγγλικά: Halifax, επισήμως
   Περιφερειακός Δήμος Χάλιφαξ, στα
   αγγλικά Halifax Regional Municipality, HRM) είναι
   σημαντικό λιμάνι στα ανατολικά παράλια
   του Καναδά, και πρωτεύουσα της επαρχίας
   της Νέας Σκωτίας. Η ευρύτερη αστική
   περιοχή του Χάλιφαξ έχει πληθυσμό 385.000
   άτομα (εκτίμηση 2006) και περιλαμβάνει —
   εκτός της παλιάς πόλης του Χάλιφαξ —
   τους πρώην ανεξάρτητους δήμους του
   Ντάρτμουθ (Dartmouth) και του Μπέντφορντ
   (Bedford).

   Πίνακας περιεχομένων

     * 1 Ιστορία
     * 2 Το σημερινό Χάλιφαξ
     * 3 Κλίμα
     * 4 Για τον επισκέπτη
     * 5 Εξωτερικοί σύνδεσμοι

[Επεξεργασία] Ιστορία

   Το Χάλιφαξ ιδρύθηκε το 1749 από βρετανούς
   αποίκους (Άγγλους και Σκώτους) σε
   περιοχή που την κατοικούσαν αυτόχθονες
   Μικμάκ. Η πόλη έλαβε το όνομά της προς
   τιμή του Τζωρτζ Μοντάγκ-Ντανκ, 2ου κόμη
   του Χάλιφαξ, ο οποίος ήταν πρόεδρος στο
   αποικιακό Εμπορικό Συμβούλιο της
   Βρετανίας.

   Η πόλη είναι χτισμένη στον μυχό ενός
   κόλπου στα ανατολικά παράλια της Νέας
   Σκωτίας. Το φυσικό λιμάνι του Χάλιφαξ
   προστατεύεται από τις τριγύρω ακτές, που
   είναι βραχώδεις και δυσπρόσιτες για την
   ναυσιπλοΐα. Στα πρώτα χρόνια του
   βρετανικού εποικισμού της ΒΑ Αμερικής,
   το Χάλιφαξ δεν ήταν ο πλέον δημοφιλής
   προορισμός των βρετανών αποίκων, που
   έδειχναν να προτιμούν τις νοτιότερες,
   πιο ασφαλείς και πιο θερμές περιοχές της
   Βοστώνης, της Νέας Υόρκης, της
   Βιρτζίνιας, της Βόρειας και της Νότιας
   Καρολίνας. Όμως, το 1776 τα πράγματα
   άλλαξαν, όταν 7.000 στρατιώτες και άποικοι
   έφυγαν από τις επαναστατημένες Ηνωμένες
   Πολιτείες για να εγκατασταθούν στο
   Χάλιφαξ, το οποίο παρέμενε πιστό στο
   βρετανικό Στέμμα. Μέχρι το τέλος της
   Αμερικανικής Επανάστασης (1783), περίπου
   25.000 χιλιάδες άλλοι «βασιλικοί» (αγγλ.,
   loyalists) εγκαταστάθηκαν στην ευρύτερη
   περιοχή. Στα χρόνια των Ναπολεόντιων
   Πολέμων στα τέλη του 18ου αιώνα, το
   Χάλιφαξ οχυρώθηκε ακόμα περισσότερο και
   απέκτησε την όψη σημαντικής πόλης.

   [IMG]
   [IMG]
   Το Κτίριο της Νέας Κυβέρνησης στο
   Χάλιφαξ, 1819

   Για πολλά χρόνια, οι Βρετανοί
   χρησιμοποίησαν το Χάλιφαξ ως κύρια βάση
   για το πολεμικό ναυτικό τους στην ΒΑ
   Αμερική. Οι Βρετανοί χρησιμοποίησαν το
   Χάλιφαξ ως βάση για τις επιδρομές του
   ναυτικού τους κατά τον πόλεμο του 1812
   εναντίον των Αμερικανών. Στα μετέπειτα
   χρόνια, πολλοί νέγροι σκλάβοι, φυγάδες
   από τις Ηνωμένες Πολιτείες,
   εγκαταστάθηκαν στην περιοχή
   προκειμένου να ζήσουν ελεύθεροι, και
   δημιούργησαν την πρώτη κοινότητα μαύρων
   στον Καναδά.

   Κατά τον 19ο αιώνα, το Χάλιφαξ
   αναπτύχθηκε σε κύριο εμπορικό λιμάνι
   και σε σημαντικό βιομηχανικό κέντρο. Η
   ανάπτυξη του εμπορίου και της
   βιομηχανίας είχε σημαντικά οφέλη για
   την οικονομία της περιοχής. Στο Χάλιφαξ
   δοκιμάστηκε για πρώτη φορά η
   βιομηχανική παραγωγή χαρτιού από
   χαρτοπολτό (1840). Στην πόλη, ιδρύθηκαν δύο
   τράπεζες, οι οποίες ακόμα και σήμερα
   συγκαταλέγονται ανάμεσα στα πλέον
   σημαντικά πιστωτικά ιδρύματα του
   Καναδά: η Royal Bank of Canada και η Bank of Nova Scotia. Το
   1870, το Χάλιφαξ συνδέθηκε σιδηροδρομικώς
   με την καναδική ενδοχώρα, και το 1890 η
   πόλη απέκτησε ηλεκτρικό φωτισμό, κάτι
   πρωτόγνωρο για την Βόρειο Αμερική.

   [IMG]
   [IMG]
   Κατεστραμμένο κτίριο στο Χάλιφαξ μετά
   την μεγάλη έκρηξη της 6ης Δεκεμβρίου 1917.

   Κατά τον 20ό αιώνα, από το Χάλιφαξ έφευγαν
   για την Ευρώπη σε καναδοί στρατιώτες,
   καθώς και εφόδια για τα μέτωπα του Α΄ και
   του Β΄ Παγκοσμίου Πολέμου. Στις 6
   Δεκεμβρίου του 1917, στο λιμάνι του
   Χάλιφαξ συγκρούστηκε το γαλλικό πλοίο
   Μον Μπλαν (Mont Blanc) με το βελγικό πλοίο Ιμό
   (Imo). Το πρώτο πλοίο ήταν φορτωμένο με
   πολεμοφόδια, με αποτέλεσμα να
   επακολουθήσει πυρκαγιά και τρομακτική
   έκρηξη. Από την έκρηξη, που έμεινε στην
   ιστορία ως η δεύτερη μεγαλύτερη
   ανθρωπογενής έκρηξη μετά την Χιροσίμα,
   3.000 άτομα σκοτώθηκαν, 6.000 άτομα
   τραυματίσθηκαν και περίπου 30.000 κάτοικοι
   της πόλης έμειναν άστεγοι.

[Επεξεργασία] Το σημερινό Χάλιφαξ

   Στα χρόνια μετά τον Β΄ Παγκόσμιο Πόλεμο,
   η πόλη επεκτάθηκε σημαντικά και το 1996
   συνενώθηκε με τους γειτονικούς δήμους
   του Ντάρτμουθ και του Μπέντφορντ,
   δημιουργώντας τον Περιφερειακό Δήμο
   Χάλιφαξ. Σήμερα το Χάλιφαξ αποτελεί το
   μεγαλύτερο αστικό κέντρο στα καναδικά
   παράλια του Ατλαντικού. Στο Χάλιφαξ έχει
   μεγάλη ναυτική βάση το Βασιλικό
   Καναδικό Ναυτικό. Η πόλη είναι επίσης
   σημαντικό εμπορικό, οικονομικό και
   πολιτιστικό κέντρο του Καναδά.

   Στο Χάλιφαξ έχουν την έδρα τους τα
   πανεπιστήμια:

     * Πανεπιστήμιο Νταλχάουζι,
     * Πανεπιστήμιο Saint Mary,
     * Πανεπιστήμιο King's College,
     * Πανεπιστήμιο Mount Saint Vincent,

   καθώς και μερικά άλλα ιδρύματα
   τριτοβάθμιας εκπαίδευσης.

   Στο Χάλιφαξ υπάρχει και μικρή ελληνική
   παροικία με 1.100 περίπου άτομα
   (ελληνόφωνοι, σύμφωνα με την απογραφή
   του 2001).

[Επεξεργασία] Κλίμα

   Το κλίμα του Χάλιφαξ είναι υγρό και
   χαρακτηρίζεται από συννεφιά και συχνές
   βροχές, σχετικά ήπιους χειμώνες
   (ελάχιστη θερμοκρασία –5°C), αλλά και
   κάπως ψυχρά καλοκαίρια (μέγιστη
   θερμοκρασία 28°C). Αν και σπάνιο
   φαινόμενο, το Χάλιφαξ έχει χτυπηθεί από
   τυφώνες που βρίσκονται στα τελευταία
   στάδια τους καθώς ανέρχονται τις
   ανατολικές ακτές της Βορείου Αμερικής.

[Επεξεργασία] Για τον επισκέπτη

   [IMG]
   [IMG]
   Το κέντρο του Χάλιφαξ φωτογραφημένο από
   το κάστρο. Σε πρώτο πλάνο το ιστορικό
   ρολόι της πόλης. Κάρτα του 1920

   Ανάμεσα στα αξιοθέατα του Χάλιφαξ, ο
   επισκέπτης αξίζει να δει το παλιό
   βρετανικό κάστρο (Citadel), και την
   «Αποβάθρα 21», σημείο εισόδου πολλών
   μεταναστών στον Καναδά (σήμερα μουσείο).
   Στην περιοχή υπάρχουν πολλά άλλα (πάρκα,
   φυσικές ομορφιές, παραλίες και μουσεία)
   που ελκύουν πολλούς τουρίστες κάθε
   καλοκαίρι.

   Η πόλη συνδέεται σιδηροδρομικώς με το
   Μόντρεαλ, οδικώς με όλον τον Καναδά, και
   αεροπορικώς με πόλεις του Καναδά, των
   ΗΠΑ και της Ευρώπης. Μέσα στην πόλη, ο
   επισκέπτης μπορεί να μετακινηθεί με τα
   αστικά λεωφορεία.

[Επεξεργασία] Εξωτερικοί σύνδεσμοι

     * Halifax Regional Municipality — Δημοτική Αρχή του
       Χάλιφαξ (Αγγλικά).
     * halifaxinfo.com Tourism — Τουριστικές
       πληροφορίες για το Χάλιφαξ (Αγγλικά).
     * Pier 21 — «Αποβάθρα 21» (Αγγλικά).
     * Halifax Explosion — Η μεγάλη έκρηξη του 1917
       (Αγγλικά).
     * Port of Halifax — Λιμένας του Χάλιφαξ
       (Αγγλικά)/(Γαλλικά).

   Ανακτήθηκε από
   "http://el.wikipedia.org/wiki/%CE%A7%CE%AC%CE%BB%CE%B9%CF%86%CE%B1%CE%BE"
   Κατηγορία: Πόλεις του Καναδά

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Ænglisc
     * Беларуская
     * Български
     * Català
     * Česky
     * Dansk
     * Deutsch
     * English
     * Esperanto
     * Español
     * فارسی
     * Suomi
     * Føroyskt
     * Français
     * Gàidhlig
     * עברית
     * Magyar
     * Bahasa Indonesia
     * Ido
     * Italiano
     * 日本語
     * ქართული
     * 한국어
     * Kernewek
     * Lumbaart
     * Lietuvių
     * Malagasy
     * Bahasa Melayu
     * Nederlands
     * ‪Norsk (nynorsk)‬
     * ‪Norsk (bokmål)‬
     * Иронау
     * Polski
     * Português
     * Română
     * Русский
     * Simple English
     * Slovenčina
     * Slovenščina
     * Српски / Srpski
     * Svenska
     * Kiswahili
     * தமிழ்
     * Türkçe
     * ئۇيغۇرچە / Uyghurche‎
     * Українська
     * اردو
     * Volapük
     * Winaray
     * 中文
     * Bân-lâm-gú

     * Τελευταία τροποποίηση 03:10, 1 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
