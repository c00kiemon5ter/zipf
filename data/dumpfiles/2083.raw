   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Πουέρτο Ρίκο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 18°15′N 66°30′W﻿ / ﻿18.25, -66.5

                   Estado Libre Asociado de Puerto Rico
                        Commonwealth of Puerto Rico
   +-------------------------------------------------------------------+
   | Σημαία                    |                                 |
   |-------------------------------------------------------------------|
   | Η θέση της χώρας.                                    |
   |-------------------------------------------------------------------|
   | Επίσημες Γλώσσες | Ισπανικά Αγγλικά |
   |---------------------------------+---------------------------------|
   | Πρωτεύουσα            | Σαν Χουάν               |
   |---------------------------------+---------------------------------|
   | Έκταση                    | 9,104 km² (169η)              |
   |---------------------------------+---------------------------------|
   | Πληθυσμός              | 3.912.054 (124η)               |
   |---------------------------------+---------------------------------|
   | Κυβερνήτης            | Λουίς Φορτούνιο   |
   |---------------------------------+---------------------------------|
   | Εθνικός ύμνος       | La Borinqueña                  |
   |---------------------------------+---------------------------------|
   | Internet TLD                    | .pr                             |
   +-------------------------------------------------------------------+



   Το Πουέρτο Ρίκο (αγγλικά: "Commonwealth of Puerto
   Rico", ισπανικά: "Estado Libre Asociado de Puerto Rico")
   είναι νησί της Κεντρικής Αμερικής στον
   Ατλαντικό Ωκεανό. Πρόκειται για το
   μικρότερο και ανατολικότερο από τα
   νησιά των Μεγάλων Αντιλλών. Έχει έκταση
   13.790 τ. χλμ. και πληθυσμό 3.958.128
   κατοίκους^[1] και αποτελεί υπερπόντια
   κτήση των ΗΠΑ. Από το 1952 είναι μαζί με τα
   γύρω του νησιά αυτοκυβέρνητη πολιτεία
   (Ελεύθερη Συνδεδεμένη Πολιτεία του
   Πουέρτο Ρίκο), εξαρτημένη στην εξωτερική
   πολιτική και την άμυνα από τις ΗΠΑ.
   Πουέρτο Ρίκο σημαίνει στα ελληνικά
   Πλούσιο Λιμάνι.

   Πίνακας περιεχομένων

     * 1 Θέση - Σύνορα
     * 2 Μορφολογία
     * 3 Ποτάμια - Λίμνες
     * 4 Κλίμα
     * 5 Βλάστηση - Ζώα
     * 6 Οικονομία

          * 6.1 Πρωτογενής παραγωγή
          * 6.2 Βιομηχανία - Εμπόριο

     * 7 Πολιτική Εξέταση
     * 8 Πολιτικά
     * 9 Εκλογές
     * 10 Κυβερνήτης
     * 11 Εκλογές για κάτοικο αρμοστή (Resident
       Comissioner)

          * 11.1 Βουλευτικές εκλογές 2008

     * 12 Γερουσία
     * 13 Βουλή των Αντιπροσώπων

          * 13.1 Δήμοι (δήμαρχοι)
          * 13.2 Πηγή

     * 14 Ιστορία
     * 15 Παραπομπές
     * 16 Εξωτερικές συνδέσεις

  [Επεξεργασία] Θέση - Σύνορα

   Το νησί του Πουέρτο Ρίκο βρίσκεται σε
   βόρειο γεωγραφικό πλάτος 18 στην τροπική
   ζώνη, ανατολικά του νησιού της
   Ισπανιόλας, και εκτείνεται από Δ στα Α ως
   ένα παραλληλόγραμμο με μήκος περίπου 180
   χλμ. και πλάτος 64 χλμ. Η Ελεύθερη
   Συνδεδεμένη Πολιτεία του Πουέρτο Ρίκο Β
   βρέχεται από τον Ατλαντικό ωκεανό, Ν από
   την Καραϊβική θάλασσα, ενώ Α ο θαλάσσιος
   δίαυλος των Παρθένων Νησιών το χωρίζει
   από τα τελευταία και Δ ο δίαυλος Μόνα από
   τη Δομινικανή Δημοκρατία.

  [Επεξεργασία] Μορφολογία

   Το έδαφος του νησιού του Πουέρτο Ρίκο
   είναι κατά το μεγαλύτερο μέρος του
   ορεινό και διασχίζεται από Δ στα Α από
   μία ενιαία ορεινή ζώνη, που περιλαμβάνει
   τις οροσειρές της Κεντρικής
   Κορδιλιέρας, με ψηλότερη κορυφή τη Σιέρα
   ντε Πούντα (1.336 μ.), και της Σιέρα ντε
   Λουκίλο. Το ορεινό αυτό σύστημα είναι
   απότομο προς Ν και σχετικά ομαλό προς Β,
   όπου δημιουργούνται στενές αλλά εύφορες
   παραθαλάσσιες πεδιάδες. Σε μικρότερη
   έκταση πεδινή ζώνη υπάρχει και στο νότιο
   τμήμα του νησιού.

   Οι βόρειες και νότιες ακτές του νησιού
   είναι αρκετά απόκρημνες, σε αντίθεση
   μάλλον με τις δυτικές και ανατολικές.
   Γενικό γνώρισμα των νότιων ακτών είναι
   ότι δεν υπάρχουν λιμάνια προφυλαγμένα
   από τους ισχυρούς ανέμους της περιοχής.
   Μικρά νησιά περιβάλλουν τις ακτές, όπως
   και σειρά από σκοπέλους. Στα ανατολικά
   του νησιού βρίσκεται το νησί Μόνα, ενώ
   στα δυτικά τα νησιά Βιέκες και
   Κουλέμπρα.

  [Επεξεργασία] Ποτάμια - Λίμνες

   Το νησί διαρρέεται από πολλούς
   χείμαρρους κυρίως προς Β, όμως και προς
   Ν. Τα μικρά αυτά ποτάμια γενικά ξεκινούν
   από το κεντρικό σύστημα ορεινών όγκων
   που διατρέχει το νησί. Οι λίμνες του
   νησιού είναι και αυτές μικρές και
   σχετίζονται με τα υδροηλεκτρικά έργα
   που εκμεταλλεύονται τους υδάτινους
   πόρους ορισμένων από τα ποτάμια του
   Πουέρτο Ρίκο. Στις ακτές παρατηρείται
   και αριθμός λιμνοθαλασσών.

  [Επεξεργασία] Κλίμα

   Το βόρειο μέρος του νησιού βρίσκεται υπό
   την επίδραση των ΒΑ αληγών ανέμων που
   δημιουργούν άφθονες βροχές και
   πυκνότατη τροπική βλάστηση, ενώ το νότιο
   μέρος είναι ξηρότερο και στις πλαγιές
   των βουνών υπάρχουν στέπες και αρκετές
   άγονες εκτάσεις. Το κλίμα είναι καθαρά
   τροπικό κυρίως στο βόρειο τμήμα του
   νησιού, που πλήττεται συχνά από τις
   τροπικές θύελλες.

  [Επεξεργασία] Βλάστηση - Ζώα

   Ως προς τη χλωρίδα και την πανίδα του το
   Πουέρτο Ρίκο χαρακτηρίζεται από τα
   γενικά ανάλογα γνωρίσματα των νησιών
   της Καραϊβικής. Το τροπικό κλίμα έχει
   αποτέλεσμα να εντοπίζεται στο νησί η
   σχετική βιοποικιλότητα των δασών της
   βροχής, ειδικά στο βορειοανατολικό
   τμήμα του Πουέρτο Ρίκο, το οποίο σε ένα
   βαθμό τελεί υπό καθεστώς
   προστατευόμενης περιοχής. Δεν υπάρχουν
   μεγάλα θηλαστικά, όμως είναι
   αξιοσημείωτος ο πλούτος σε είδη ερπετών.
   Μεγάλος είναι και ο πλούτος της
   θαλάσσιας ζωής των υδάτων που
   περιβάλλουν το Πουέρτο Ρίκο.

[Επεξεργασία] Οικονομία

  [Επεξεργασία] Πρωτογενής παραγωγή

   Το Πουέρτο Ρίκο βασίζεται σε μεγάλο
   βαθμό στη γεωργική παραγωγή. Κυριότερα
   προϊόντα είναι το ζαχαροκάλαμο, ο καφές,
   ο καπνός, τα εσπεριδοειδή, οι μπανάνες,
   οι ανανάδες, τα οπωρολαχανικά, το ρύζι
   κ.ά., ενώ ο σχετικά αναπτυγμένος τομέας
   της κτηνοτροφίας αφορά στην εκτροφή
   κυρίως βοοειδών, πουλερικών και
   χοίρος"χοίρων και κατά δεύτερο λόγο
   αιγοπροβάτων. Η παραγωγή αλιευμάτων
   είναι αξιόλογη και σ’ αυτήν εντάσσονται
   και προϊόντα ιχθυοτροφίας. Το υπέδαφος
   του νησιού περιλαμβάνει χρώμιο, χρυσό,
   κοβάλτιο, νικέλιο, γραφίτη, τύρφη.
   Εξορύσσονται επίσης άργιλος και αλάτι. Η
   δασοκομία βρίσκεται σε χαμηλά επίπεδα
   και αυτό οφείλεται στην παλαιότερη
   υπερεκμετάλλευση των δασικών πόρων του
   νησιού που είχε ως αποτέλεσμα ευρεία
   αποψίλωση έως τον 20ό αι.

  [Επεξεργασία] Βιομηχανία - Εμπόριο

   Ειδικός οργανισμός έχει την εποπτεία
   όλης της οικονομικής ανάπτυξης της
   χώρας. Χάρη σε ένα πρόγραμμα ανάπτυξης
   έχουν δημιουργηθεί πολλές βιομηχανίες,
   που έχουν αυξήσει τη γεωργική παραγωγή,
   τις μεταφορές και επικοινωνίες, το
   οικιστικό πρόγραμμα και πολλούς άλλους
   παραγωγικούς τομείς. Η βιομηχανία
   γνωρίζει σημαντική ανάπτυξη στην
   υφαντουργία, τα είδη διατροφής, την
   τσιμεντοποιία, την υποδηματοποιία.
   Επίσης παρασκευάζεται ρούμι από
   ζαχαροκάλαμο κτλ. Στη βιομηχανική
   ανάπτυξη συμβάλλει και η ηλεκτρική
   αυτάρκεια του νησιού, συνέπεια
   επενδύσεων που πραγματοποιήθηκαν μετά
   το β’ παγκόσμιο πόλεμο. Με την πάροδο
   του χρόνου και με τις ευνοϊκές συνθήκες,
   όπως το χαμηλό κόστος της εργασίας και
   παλαιότερα οι φοροελαφρύνσεις των
   αμερικανικών επιχειρήσεων για τις
   επενδύσεις τους στο Πουέρτο Ρίκο,
   σημαντικές πρόοδοι σημειώθηκαν επίσης
   στην πετροχημική βιομηχανία, στη
   φαρμακοβιομηχανία και στον τομέα της
   παραγωγής προϊόντων των νέων
   τεχνολογιών. Τα περισσότερα προϊόντα
   εξάγονται στις ΗΠΑ που είναι ο
   μεγαλύτερος και ο σημαντικότερος
   εμπορικός εταίρος της χώρας. Ανοδική
   είναι η πορεία του γενικού τομέα των
   υπηρεσιών. Ο τουρισμός επίσης συντελεί
   στην οικονομική ανάπτυξη του Πουέρτο
   Ρίκο και στηρίζεται σε μεγάλο βαθμό στις
   αφίξεις επισκεπτών από τις ΗΠΑ.

[Επεξεργασία] Πολιτική Εξέταση

   Το Πουέρτο Ρίκο είναι πυκνοκατοικημένη
   περιοχή. Τα 2/3 του πληθυσμού είναι
   ισπανικής και ευρωπαϊκής καταγωγής και
   το υπόλοιπο 1/3 αποτελείται από
   αφρικανικής καταγωγής κατοίκους και
   μιγάδες. Οι κάτοικοι, όσον αφορά τον
   τρόπο ζωής τους, είναι επηρεασμένοι από
   την ισπανική κατοχή και διατηρούν πολλά
   από τα λατινοαμερικανικά έθιμα. Επίσημη
   γλώσσα είναι η ισπανική, παρόλο που και η
   αγγλική χρησιμοποιείται ευρέως και για
   διοικητικούς σκοπούς. Το μεγαλύτερο
   ποσοστό των κατοίκων είναι χριστιανοί
   (καθολικοί).

   [IMG]
   [IMG]
   Σαν Χουάν

   Πρωτεύουσα του Πουέρτο Ρίκο είναι το Σαν
   Χουάν (421.958 κάτ.). Άλλες μεγάλες πόλεις
   είναι η Μπαγιαμόν (220.262 κάτ.) στο βόρειο
   τμήμα του νησιού, η Πόνσε (187.749 κάτ.) στο
   νότιο τμήμα, η Κάγκουας (133.447 κάτ.) στο
   κεντροδυτικό, η Μαγιαγκουές (100.371 κάτ.),
   σημαντικό λιμάνι των δυτικών ακτών του
   Πουέρτο Ρίκο, κ.ά.

[Επεξεργασία] Πολιτικά

   Το Πουέρτο Ρίκο βρίσκεται υπό την
   πολιτική και οικονομική κυριαρχία των
   ΗΠΑ. Η εκτελεστική εξουσία ασκείται από
   τον κυβερνήτη, ενώ η νομοθετική από τη
   γερουσία και τη βουλή. Ο κυβερνήτης και
   τα δύο νομοθετικά σώματα προκύπτουν με
   καθολική ψηφοφορία των κατοίκων και
   έχουν τετραετή θητεία. Σύμφωνα με το
   Σύνταγμα του 1952, που έγινε δεκτό από το
   Κογκρέσο των ΗΠΑ, το Πουέρτο Ρίκο είναι
   ελεύθερο κράτος ενωμένο με τις ΗΠΑ. Οι
   κάτοικοί του έχουν την αμερικανική
   ιθαγένεια, αλλά δεν εκπροσωπούνται
   κανονικά στο κογκρέσο των ΗΠΑ, ούτε
   καταβάλλουν ομοσπονδιακούς φόρους. Τον
   κυβερνήτη επικουρούν στο έργο του οι
   υπουργοί, που έχουν τη συγκατάθεση της
   βουλής και της γερουσίας. Ανά τέσσερα
   χρόνια εκλέγεται αντιπρόσωπος του
   Πουέρτο Ρίκο, ο οποίος δίχως δικαίωμα
   ψήφου εκπροσωπεί τους κατοίκους στο
   αμερικανικό κοινοβούλιο. Στην πολιτική
   ζωή της χώρας κυριαρχούν δύο μεγάλα
   κόμματα, που εκφράζουν αντίστοιχα και
   διαφορετικά ρεύματα της πορτορικανικής
   κοινωνίας, ως προς το ζήτημα των σχέσεων
   με τις ΗΠΑ. Πρόκειται για το Λαϊκό
   Δημοκρατικό Κόμμα, που υποστηρίζει το
   σημερινό καθεστώς της κοινοπολιτείας,
   και το Νέο Προοδευτικό Κόμμα, το οποίο
   τάσσεται υπέρ της πλήρους ενσωμάτωσης
   στις ΗΠΑ. Μειοψηφική είναι η εκλογική
   παρουσία του Κόμματος για την
   Ανεξαρτησία του Πουέρτο Ρίκο, που όπως
   δηλώνει και ο τίτλος του συγκεντρώνει
   στους κόλπους του τους υποστηρικτές της
   ολοκληρωτικής αποδέσμευσης από τις ΗΠΑ.

   Το καθεστώς του Πουέρτο Ρίκο έχει
   επιτρέψει στα νησιά που το συνιστούν να
   απολαμβάνουν ευμάρεια πρωτόγνωρη σε
   σχέση με τα ανεξάρτητα κράτη στην
   ευρύτερη περιοχή της Καραϊβικής, αν και
   σε γενικές γραμμές το βιοτικό επίπεδο
   των κατοίκων βρίσκεται συγκριτικά προς
   αυτό των ΗΠΑ σε χαμηλό επίπεδο.

[Επεξεργασία] Εκλογές

   Στις 4 Νοεμβρίου του 2008 διεξήχθησαν
   γενικές εκλογές, κατά τις οποίες εξελέγη
   και Κυβερνήτης στο Πουέρτο Ρίκο. Νέος
   Κυβερνήτης εξελέγη ο Λουίς Φορτούνιο
   από το Νέο Προοδευτικό Κόμμα, με
   συντριπτική πλειοψηφία, όπως και ο Πέδρο
   Πιερλουίζι, που κατήλθε στο πλευρό του.
   Κέρδισε τον υποψήφιο του Λαϊκού
   Δημοκρατικού Κόμματος και ως τότε
   Κυβερνήτη, Ανιμπάλ Ασεβέδο Βιλά. Ο
   Φορτούνιο ανέλαβε καθήκοντα στις 2
   Ιανουαρίου του 2009.

   Οι εκλογές αυτές ήταν ιστορικές, καθώς
   για πρώτη φορά έπειτα από 20 χρόνια έλαβε
   μέρος και ένα νέο κόμμα (το Κόμμα των
   Πορτορικανών για το Πουέρτο Ρίκο, PPR),
   μαζί με τα τρία που παραδοσιακά
   λαμβάνουν μέρος στις εκλογές. Το κόμμα
   αυτό είχε υποψήφιο Κυβερνήτη το Ροχέλιο
   Φιγκουερόα.

[Επεξεργασία] Κυβερνήτης

                          Κυβερνήτης, 4 Νοεμβρίου 2008
+-------------------------------------------------------------------------------------------------+
|-------------------------------------------------------------------------------------------------|
|Υποψήφιος |   Πολιτικό κόμμα    |Ψήφοι|Ποσοστό|Μεταβολή|
|-------------------+----------------------------------+----------+--------------+----------------|
||Λουίς        |Νέο Προοδευτικό     |          |              |                |
||Φορτούνιο|Κόμμα του Πουέρτο  |1.014.852 |52.78%        |+4,5%           |
||                  |Ρίκο (PNP)                    |          |              |                |
|+------------------+----------------------------------+----------+--------------+----------------|
||Ανίμπαλ    |Λαϊκό Δημοκρατικό |          |              |                |
||Ασεβέδο    |Κόμμα του Πουέρτο  |793.753   |41,28%        |+4,5%           |
||Βιλά          |Ρίκο (PPD)                    |          |              |                |
|+------------------+----------------------------------+----------+--------------+----------------|
||Ροχέλιο    |Κόμμα των                 |          |              |                |
||Φιγκερόα  |Πορτορικανών για   |53.033    |2,76%         |-               |
||                  |το Πουέρτο Ρίκο (PPR)|          |              |                |
|+------------------+----------------------------------+----------+--------------+----------------|
||Έντουιν    |Κόμμα                        |          |              |                |
||Ιριζάρι    |Ανεξαρτησίας του   |39.170    |2,04%         |-0,675%         |
||Μόρα          |Πουέρτο Ρίκο (PIP)     |          |              |                |
|+------------------+----------------------------------+----------+--------------+----------------|
||Πέδρο        |Νέο Προοδευτικό     |          |              |                |
||Ροσεγιό    |Κόμμα του Πουέρτο  |12.396    |0,64%         |-               |
||                  |Ρίκο (PNP)                    |          |              |                |
+-------------------------------------------------------------------------------------------------+


   (σύνολο ψήφων 21.298, ποσοστό 1,13% , μεταβολή
   +11,2)

[Επεξεργασία] Εκλογές για κάτοικο αρμοστή
(Resident Comissioner)

    Υποψήφιος       Πολιτικό      Ψήφοι  Ποσοστό
                                κόμμα
                         Νέο
   Πέδρο            Προοδευτικό
   Πιερλουίσι  Κόμμα του         978.825     52,68%
                         Πουέρτο Ρίκο
                         (PNP)
                         Λαϊκό
   Αλφρέδο        Δημοκρατικό
   Σαλασάρ        Κόμμα του         785.986     42,30%
                         Πουέρτο Ρίκο
                         (PPD)
                         Κόμμα των
   Κάρλος          Πορτορικανών
   Αλμπέρτο      για το               44.320      2,39%
   Βελάσκες      Πουέρτο Ρίκο
                         (PPR)
   Τζέσικα        Κόμμα
   Μαρτίνες      Ανεξαρτησίας  36.301      1,95%
   Μπιελ            του Πουέρτο
                         Ρίκο
   Άλλοι                                      12.501      0,67%

  [Επεξεργασία] Βουλευτικές εκλογές 2008

   Οι βουλευτικές εκλογές διεξήχθησαν
   επίσης στις 4 Νοεμβρίου του 2008.

[Επεξεργασία] Γερουσία

    Κατηγορία                   PPD     PNP     PIP  PPR  Sub-total

    Ανά εκλογική              0       16      0    0    16
    περιφέρεια

    Κατά συλλογικό          5       6       0    0    11
    αριθμό

               Σύνολο                5       22     0    0      27

    Ποσοστό                       18,51%  81,48%  0%   0%   100,0%

[Επεξεργασία] Βουλή των Αντιπροσώπων

    Κατηγορία          PPD     PNP     PIP  PPR  Υποσύνολο

    Ανά                      8       32      0    0    40
    περιφέρεια

    Κατά
    συλλογικό          5       6       0    0    11
    αριθμό

           Σύνολο           13      38     0    0           51

    Ποσοστό              25,49%  74,50%  0%   0%

  [Επεξεργασία] Δήμοι (δήμαρχοι)

                        PPD  PNP  PPR  PIP  Σύνολο

                        30   48   0    0    78

  [Επεξεργασία] Πηγή

    1. "2008 General Elections Results". State Commission of Elections of
       Puerto Rico. San Juan, Puerto Rico. 4 Νοεμβρίου 2008.

[Επεξεργασία] Ιστορία

   Πρώτοι κάτοικοι του νησιού ήταν οι
   Ινδιάνοι της φυλής των Αραουάκ,
   οργανωμένοι σε ομάδες και με κύρια
   απασχόληση τη γεωργία και το ψάρεμα. Ο
   Χριστόφορος Κολόμβος ανακάλυψε το νησί
   το 1493, στο δεύτερο ταξίδι του και το
   ονόμασε Σαν Χουάν Μπατίστα. Επικράτησε
   όμως λίγο αργότερα η ονομασία Πουέρτο
   Ρίκο, η οποία αρχικά περιλαμβανόταν στην
   ονομασία του νησιού και σημαίνει
   «πλούσιο λιμάνι» στα ισπανικά, από την
   εύφορη τοποθεσία της πρώτης αποβίβασης.
   Το όνομα Σαν Χουάν διατηρήθηκε όσον
   αφορά την ονομασία της πρωτεύουσας.

   Για πρώτη φορά εγκαταστάθηκαν μόνιμοι
   άποικοι Ισπανοί το 1509 με την επίβλεψη
   του πρώτου κυβερνήτη, του Χουάν Πόνσε
   ντε Λεόν. Το 1521, ιδρύθηκε η πρωτεύουσα
   του νησιού, η Σαν Χουάν. Γρήγορα, οι
   Ισπανοί εξαφάνισαν τους ιθαγενείς και
   εγκατέστησαν μεταφερμένους από την
   Αφρική δούλους στις φυτείες και τα
   ορυχεία χρυσού, που ήταν πλούσια την
   εποχή εκείνη.

   Το 17ο αι. και το 18ο αι. έγιναν πολλές
   προσπάθειες κατάληψης του νησιού, που
   ήταν σημαντική στρατιωτική βάση, άλλοτε
   από τους Ολλανδούς και άλλοτε από τους
   Βρετανούς, χωρίς όμως αποτέλεσμα. Οι
   προστριβές με τη μητρόπολη άρχισαν το 19ο
   αι., με αποκορύφωμα την απόπειρα
   εξέγερσης του 1867, η οποία όμως απέτυχε.
   Το 1897, η Ισπανία αναγνώρισε την
   αυτονομία του νησιού, το οποίο
   καταλήφθηκε το 1898 από τις ΗΠΑ, κατά τη
   διάρκεια του Αμερικανοϊσπανικού
   πολέμου.

   Με τη συνθήκη του Παρισιού (1898), το
   Πουέρτο Ρίκο παραχωρήθηκε στις ΗΠΑ, οι
   οποίες διόρισαν στρατιωτικό διοικητή
   και εκτελεστικό συμβούλιο (1900). Το
   στρατιωτικό διοικητή αντικατέστησε
   αργότερα πολιτικός διοικητής,
   κυβερνήτης (διορισμένος κατευθείαν από
   τον πρόεδρο των ΗΠΑ), τον οποίο βοηθούσε
   στο έργο του μια αιρετή βουλή. Με το
   Σύνταγμα («Οργανικός Χάρτης») του 1917, οι
   Πορτορικανοί απέκτησαν την αμερικανική
   ιθαγένεια, ενώ συμπεριλήφθηκε και η
   μέριμνα παράστασης στο αμερικανικό
   κοινοβούλιο ενός αιρετού από τους
   Πορτορικανούς αντιπροσώπου του νησιού
   με τετραετή θητεία.

   Το 1918, μεγάλος σεισμός έπληξε το νησί και
   προκάλεσε δεκάδες θυμάτων, όπως επίσης
   και εκτεταμένες υλικές καταστροφές,
   ιδίως στο δυτικό τμήμα του και το λιμάνι
   του Μαγιαγκουές. Κατά τη διάρκεια του Β'
   Παγκόσμιου Πολέμου, το Πουέρτο Ρίκο ήταν
   σημαντική αεροπορική και ναυτική βάση
   των ΗΠΑ, καθώς εξασφάλιζε την προστασία
   της διώρυγας του Παναμά. Το 1948 αποδόθηκε
   στους κατοίκους του Πουέρτο Ρίκο το
   δικαίωμα να εκλέγουν μόνοι τους τον
   κυβερνήτη και τα μέλη της βουλής και της
   γερουσίας. Πρώτος κυβερνήτης του νησιού
   εκλέγεται ο Λουίς Μουνιόζ Μαρίν, αρχικά
   ένθερμος οπαδός της ανεξαρτησίας του
   νησιού και ηγέτης του Λαϊκού
   Δημοκρατικού Κόμματος. Οι προσπάθειές
   του για διεύρυνση της αυτονομίας του
   Πουέρτο Ρίκο καρποφόρησαν με την
   παραχώρηση από τις ΗΠΑ του σημερινού
   καθεστώτος, το οποίο τέθηκε σε ισχύ το
   1952, μαζί με το σημερινό σύνταγμα του
   Πουέρτο Ρίκο. Το 1967 πραγματοποιήθηκε
   δημοψήφισμα, με το οποίο οι Πορτορικανοί
   ψήφισαν κατά 60% υπέρ της διατήρησης της
   κατάστασης σύνδεσης με τις ΗΠΑ.

   Παρά τις προσπάθειες ορισμένων
   κυβερνητών, όπως του Πέδρο Ροσεγιό που
   άσκησε τα καθήκοντά έως το 2000, για αλλαγή
   του καθεστώτος σύνδεσης του Πουέρτο
   Ρίκο με τις ΗΠΑ, η πλειοψηφία συνέχισε να
   επιθυμεί το ήδη υπάρχον καθεστώς. Τις
   δεκαετίες 1970 και 1980 κορύφωσε τις
   επιθετικές του ενέργειες ο παράνομος
   στρατός των Ενόπλων Δυνάμεων της
   Εθνικής Απελευθέρωσης, που δρούσε με
   βάση την πορτορικανική κοινότητα των
   ΗΠΑ. Το 1993, σε δημοψήφισμα για το ίδιο
   θέμα η πλειοψηφία επέλεξε τη διατήρηση
   τη υπάρχουσας κατάστασης. Ίδιο ήταν και
   το αποτέλεσμα του δημοψηφίσματος το 1998,
   όταν είχε προταθεί να γίνει το Πουέρτο
   Ρίκο η 51η πολιτεία των ΗΠΑ. Η πλειοψηφία
   και πάλι αποφάσισε να παραμείνει η
   περιοχή σε σχέση σύνδεσης με τις ΗΠΑ.
   Αξιοσημείωτα χαμηλό υπήρξε το ποσοστό
   των Πορτορικανών που επέλεξαν στο
   δημοψήφισμα να ταχθούν υπέρ της
   ανεξαρτησίας του νησιού, ενώ πάνω από 40%
   δήλωσε την υποστήριξή τους στην πλήρη
   ενσωμάτωση του νησιού στις ΗΠΑ.

   Η χρονιά του 1998 σημαδεύτηκε για το νησί
   από τις καταστροφικές συνέπειες που
   προκάλεσε ο τυφώνας Τζορτζ. Κατά τις
   εκλογές του 2000, η πρώτη γυναίκα
   κυβερνήτης του Πουέρτο Ρίκο, Σίλα Μαρία
   Καλδερόν, δεσμεύτηκε ότι θα διατηρηθεί
   το καθεστώς που προϋπήρχε.

[Επεξεργασία] Παραπομπές

    1. ↑ CIA World Fact Book

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το
   θέμα
   Πουέρτο Ρίκο

     * Επίσημη Ιστοσελίδα της Κυβέρνησης
       (Ισπανικά)

   π • σ • ε
           Πολιτική διαίρεση των Ηνωμένων
                               Πολιτειών
                                Αϊντάχο · Αϊόβα ·
                                Αλαμπάμα · Αλάσκα ·
                                Αριζόνα · Αρκάνσας ·
                                Βερμόντ · Βιρτζίνια ·
                                Βόρεια Καρολίνα · Βόρεια
                                Ντακότα · Γιούτα ·
                                Δυτική Βιρτζίνια ·
                                Ιλινόι · Ιντιάνα ·
                                Καλιφόρνια · Κάνσας ·
                                Κεντάκι · Κολοράντο ·
                                Κονέκτικατ · Λουιζιάνα ·
                                Μέιν · Μέριλαντ ·
                                Μασαχουσέτη · Μιζούρι ·
   Πολιτείες           Μινεσότα · Μίσιγκαν ·
                                Μισισίπι · Μοντάνα · Νέα
                                Υόρκη · Νεβάδα ·
                                Νεμπράσκα · Νέο Μεξικό ·
                                Νιού Τζέρσεϊ · Νιου
                                Χάμσαϊρ · Νότια Καρολίνα
                                · Νότια Ντακότα ·
                                Ντελάγουερ · Οκλαχόμα ·
                                Όρεγκον · Ουαϊόμινγκ ·
                                Ουάσινγκτον ·
                                Ουισκόνσιν · Οχάιο ·
                                Πενσυλβάνια · Ρόουντ
                                Άιλαντ · Τενεσί · Τέξας ·
                                Τζόρτζια · Φλόριντα ·
                                Χαβάη
   Ομοσπονδιακή     Περιφέρεια της
   περιοχή               Κολούμπια
                                Αμερικανικές Παρθένοι
   Νησιωτικές         Νήσοι · Αμερικανική
   περιοχές             Σαμόα · Βόρειες Μαριάνες
                                Νήσοι · Γκουάμ · Πουέρτο
                                Ρίκο
                                Ατόλλη Μίντγουαιη ·
                                Ατόλλη Παλμύρα · Ατόλλη
   Απομακρυσμένες Τζόνστον · Νήσος
   περιοχές             Μπαίηκερ · Νήσος Ναβάσσα
                                · Νήσος Ουέηκ · Νήσος
                                Τζάρβις · Νήσος Χάουλαντ
                                · Ύφαλος Κίνγκμαν

   π • σ • ε
               Χώρες της Βόρειας Αμερικής
                         Αγία Λουκία · Άγιος
                         Βικέντιος και Γρεναδίνες ·
                         Άγιος Χριστόφορος και Νέβις
                         · Αϊτή · Αντίγκουα και
                         Μπαρμπούντα · Γουατεμάλα ·
                         Γρενάδα · Δομινικανή
   Ανεξάρτητα  Δημοκρατία · Ελ Σαλβαδόρ ·
   Κράτη            Ηνωμένες Πολιτείες ·
                         Καναδάς · Κολομβία^1 · Κόστα
                         Ρίκα · Κούβα · Μεξικό ·
                         Μπαρμπάντος · Μπαχάμες ·
                         Μπελίζε · Νικαράγουα ·
                         Ντομίνικα · Ονδούρα ·
                         Παναμάς · Τζαμάικα ·
                         Τρινιντάντ και Τομπάγκο
                         Δανία         Γροιλανδία
                                            Άγιος
                                            Βαρθολομαίος ·
                                            Άγιος Μαρτίνος ·
                         Γαλλία       Γουαδελούπη ·
                                            Μαρτινίκα · Σαιν
                                            Πιερ και Μικελόν ·
                                            Κλίππερτον
                                            Άγιος Ευστάθιος ·
                                            Άγιος Μαρτίνος ·
                         Ολλανδία   Αρούμπα ·
   Εξαρτημένα                     Κουρασάο ·
   εδάφη                               Μποναίρ · Σάμπα
                                            Ανγκουίλα ·
                                            Βερμούδες ·
                                            Βρετανικές
                         Ηνωμένο     Παρθένοι Νήσοι ·
                         Βασίλειο   Μοντσερράτ .
                                            Νησιά Καϋμάν .
                                            Νήσοι Τερκς και
                                            Κάικος
                                            Αμερικανικές
                         Ηνωμένες   Παρθένοι Νήσοι ·
                         Πολιτείες Νήσος Ναβάσσα ·
                                            Πουέρτο Ρίκο
   ^1 Τμήμα της Βόρειας Αμερικής αποτελεί η
   νησιωτική Επαρχία της Κολομβίας του
   Αγίου Ανδρέα και Πρόνοιας.


   Ανακτήθηκε από
   "http://el.wikipedia.org/wiki/%CE%A0%CE%BF%CF%85%CE%AD%CF%81%CF%84%CE%BF_%CE%A1%CE%AF%CE%BA%CE%BF"
   Κατηγορία: Πουέρτο Ρίκο

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Aragonés
     * العربية
     * Asturianu
     * Azərbaycanca
     * Žemaitėška
     * Bikol Central
     * Беларуская
     * Беларуская (тарашкевіца)
     * Български
     * বাংলা
     * ইমার ঠার/বিষ্ণুপ্রিয়া
       মণিপুরী
     * Brezhoneg
     * Bosanski
     * Català
     * Chavacano de Zamboanga
     * Cebuano
     * Česky
     * Чӑвашла
     * Cymraeg
     * Dansk
     * Deutsch
     * Zazaki
     * Dolnoserbski
     * ދިވެހިބަސް
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Føroyskt
     * Français
     * Arpetan
     * Frysk
     * Gaeilge
     * Gàidhlig
     * Galego
     * Gaelg
     * עברית
     * हिन्दी
     * Hrvatski
     * Kreyòl ayisyen
     * Magyar
     * Հայերեն
     * Interlingua
     * Bahasa Indonesia
     * Ido
     * Íslenska
     * Italiano
     * 日本語
     * Basa Jawa
     * ქართული
     * Қазақша
     * 한국어
     * Kurdî
     * Kernewek
     * Latina
     * Lëtzebuergesch
     * Líguru
     * Lingála
     * Lietuvių
     * Latviešu
     * Македонски
     * मराठी
     * Bahasa Melayu
     * Nāhuatl
     * Plattdüütsch
     * Nederlands
     * ‪Norsk (nynorsk)‬
     * ‪Norsk (bokmål)‬
     * Novial
     * Occitan
     * Иронау
     * Papiamentu
     * Polski
     * Português
     * Runa Simi
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * தமிழ்
     * ไทย
     * Tagalog
     * Türkçe
     * ئۇيغۇرچە / Uyghurche‎
     * Українська
     * اردو
     * O'zbek
     * Tiếng Việt
     * Volapük
     * Walon
     * Winaray
     * Wolof
     * 吴语
     * Yorùbá
     * 中文
     * Bân-lâm-gú

     * Τελευταία τροποποίηση 05:36, 14 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
