   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Ρεμπέτικη μουσική

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο μπαγλαμάς, όργανο που έχει συνδεθεί στενά με τη ρεμπέτικη μουσική.

   Ρεμπέτικη μουσική ή Ρεμπέτικο ονομάζεται το ελληνικό αστικό λαϊκό τραγούδι
   που εμφανίστηκε στα τέλη του 19ου αιώνα και απέκτησε την γνώριμη μορφή
   του, περίπου μέχρι την τρίτη δεκαετία του 20ού αιώνα. Η μουσική αυτή
   εξελίχθηκε κυρίως στα λιμάνια ελληνικών πόλεων όπου ζούσε η εργατική τάξη
   (τον Πειραιά, τη Θεσσαλονίκη, το Βόλο) και στη συνέχεια πέρασε και σε άλλα
   αστικά κέντρα.

   Μια διαφορετική μορφή αστικού λαϊκού τραγουδιού αναπτύχθηκε στην Πάτρα: τα
   ταμπαχανιώτικα, από την ομώνυμη συνοικία.

[Επεξεργασία] Ιστορία

   Βλέπε επίσης: Χρονοδιάγραμμα του ρεμπέτικου

   Ο Ηλίας Πετρόπουλος, ένας από τους μεγαλύτερους μελετητές του ρεμπέτικου,
   χωρίζει την ιστορία του ρεμπέτικου σε τρεις περιόδους:

     • 1922-1932 - Η εποχή που κυριαρχούν τα στοιχεία από την μουσική της
       Σμύρνης.
     • 1932-1942 - Η κλασική περίοδος.
     • 1942-1952 - Η εποχή της ευρείας διάδοσης και αποδοχής.

  [Επεξεργασία] Προϊστορία

   Το ρεμπέτικο τραγούδι είναι το ελληνικό αστικό τραγούδι στη απαρχή του.
   Εξελίχθηκε μέσα από την ελληνική μουσική παράδοση, του δημοτικού
   τραγουδιού και των κλέφτικων από τους κατοίκους των ελληνικών πόλεων. Τα
   πρώτα ρεμπέτικα ακούσματα άρχισαν να σημειώνονται στην Αθήνα στις φυλακές
   του Μεντρεσέ το 1834 τα λεγόμενα "μουρμούρικα". Την ίδια εκείνη εποχή οι
   Βαυαροί προσπαθούσαν να εισάγουν στη τότε αθηναϊκή κοινωνία τις καντρίλιες
   και την πόλκα. Αντίθετα στη πλατεία του Ψυρρή τα μουρμούρικα, και τα
   σεβνταλήτικα άρχισαν να βρίσκουν ανάπτυξη. Στις αρχές του 1900 τα
   ρεμπέτικα αποτελούσαν το λαϊκό τραγούδι των φτωχών συνοικιών των
   κυριοτέρων πόλεων. Την ίδια εποχή εμφανίζονται στον Πειραιά ως
   πρωτορεμπέτικα τα λεγόμενα "γιαλάδικα", που πήραν τ΄ όνομά τους από τη
   συχνά επαναλαμβανόμενη λέξη "γιάλα -γιάλα" ή "αμάν γιάλα" ή "γιαλελέλι".
   Μετά το 1922 έγινε μίξη των τραγουδιών μ΄ εκείνα της Μικράς Ασίας και του
   Βοσπόρου, με έντονη την εμφάνιση του αμανετζίδικου λαϊκού τραγουδιού. Τότε
   εμφανίζονται και τα περισπούδαστα του είδους Καφέ Αμάν όπου το ρεμπέτικο
   τραγούδι άρχισε ν΄ αναπτύσσεται ευρύτατα μέχρι το 1936 όταν και
   απαγορεύτηκαν θεωρούμενα ως τουρκοειδή.

   Σημειώνεται πως ένα χρόνο πριν το 1935, τα αμανετζίδικα είχαν απαγορευτεί
   στη Τουρκία θεωρούμενα ως κατάλοιπο ελληνικό μουσικό είδος.

  [Επεξεργασία] Περίοδος της κυριαρχίας των σμυρναίικων στοιχείων

   Το 1922 είναι η χρονιά της Μικρασιατικής καταστροφής την οποία ακολουθεί η
   αναγκαστική πλέον ανταλλαγή πληθυσμών, σύμφωνα με τη Συνθήκη της Λωζάνης.
   Πολλοί μικρασιάτες εγκαθίστανται στις μεγάλες πόλεις της Ελλάδας φέρνοντας
   από εκεί τις μουσικές τους παραδόσεις.
   Αυτή την περίοδο η θεματολογία του ρεμπέτικου περιλαμβάνει κυρίως ερωτικά
   (όπως σε όλες τις μουσικές) αλλά και μάγκικα τραγούδια (π.χ. τραγούδια της
   φυλακής, ναρκωτικά).

  [Επεξεργασία] Κλασική περίοδος

   Το 1932 κυκλοφορούν οι πρώτες ηχογραφήσεις τραγουδιών από τον Μάρκο
   Βαμβακάρη. Μέχρι το '41 εμφανίζονται οι περισσότεροι από τους κλασικούς
   συνθέτες και τραγουδιστές του λαϊκού τραγουδιού στη δισκογραφία, όπως ο
   Στράτος Παγιουμτζής, ο Δημήτρης Γκόγκος ή Μπαγιαντέρας, ο Γιάννης
   Παπαϊωάννου, ο Απόστολος Χατζηχρήστος, ο Βασίλης Τσιτσάνης, ο Μανώλης
   Χιώτης, ο Στελλάκης Περπινιάδης, η Ρόζα Εσκενάζυ και πολλοί άλλοι. Το 1936
   ξεκινάει η δικτατορία του Μεταξά και επιβάλλεται λογοκρισία. Αναγκαστικά η
   δισκογραφία προσαρμόζεται και οι αναφορές σε ναρκωτικά, τεκέδες κ.λ.π.
   εκλείπουν από τις ηχογραφήσεις.
   Αξίζει όμως να σημειωθεί ότι με τη κήρυξη του πολέμου το 1940 τελείως
   αυθόρμητα οι ρεμπέτες της εποχής έγραψαν αρκετά αξιόλογα ρεμπέτικα
   τραγούδια για τη νίκη που αν και δεν απαγορεύτηκαν επισκιάστηκαν από
   εκείνα του ελαφρού τραγουδιού, όπως χαρακτηριστικά τέτοια ήταν "Ο Μάρκος
   φαντάρος" (Μ. Βαμβακάρη), "Τους Κενταύρους δεν φοβάμαι", "Στης Πίνδου τα
   βουνά", "Γλυκό νά'ναι το βόλι", (και τα τρία του Μπαγιαντέρα), "Τον πόλεμο
   μας κήρυξες" (του Καρίπη), "Θα πάρω το τουφέκι μου" (του Κηρομύτη), το
   σατυρικό "Αν φύγουμε στο πόλεμο μικρό μου Χαρικλάκι" που ίσως να είναι και
   προπολεμικό, κ.ά. Κατά τη διάρκεια όμως της κατοχής (1941-1946) οι
   ηχογραφήσεις σταματούν.

  [Επεξεργασία] Εποχή της μαζικής αποδοχής

   Κορυφαία προσωπικότητα του ρεμπέτικου αναδεικνύεται αυτή την περίοδο ο
   Βασίλης Τσιτσάνης. Μετά την απελευθέρωση το ρεμπέτικο αρχίζει να
   καταξιώνεται σαν λαϊκή μουσική ευρείας αποδοχής και βγαίνει από το
   περιθώριο. Εμφανίζονται νέοι τραγουδιστές όπως η Σωτηρία Μπέλλου. Οι
   περισσότεροι μελετητές θεωρούν ότι μέχρι τα μέσα της δεκαετίας του '50 το
   ρεμπέτικο, στη γνήσιά του μορφή, πεθαίνει και δίνει τη θέση του σε μια
   νεώτερη μορφή του ρεμπέτικου το λεγόμενο αρχοντορεμπέτικο το οποίο και
   άνοιξε το δρόμο της ευρύτερης πλέον αποδοχής του λαϊκού τραγουδιού.

   Στη δεκαετία του '60, αρχίζει η εποχή της 'πρώτης αναβίωσης' του
   ρεμπέτικου, όπου και επανηχογραφούνται παλαιότερες επιτυχίες και
   εκδίδονται μελέτες πάνω στο θέμα και ανθολογίες τραγουδιών, από συγγραφείς
   όπως ο Ηλίας Πετρόπουλος και ο Ντίνος Χριστιανόπουλος, βιογραφίες
   ρεμπετών, ενώ γίνονται και αρκετές νέες ηχογραφήσεις (την πρώτη "μελέτη"
   όμως έχει παρουσιάσει ο Μάνος Χατζιδάκις ήδη μετά την κατοχή).
   Το μπουζούκι που αποτέλεσε το βασικό όργανο της ρεμπέτικης μουσικής,
   γίνεται ευρέως αποδεκτό και χρησιμοποιείται από μεγάλους συνθέτες όπως ο
   Μίκης Θεοδωράκης και ο Μάνος Χατζιδάκις. Σήμερα, το ρεμπέτικο έχει
   κερδίσει μεγάλη δημοτικότητα ενώ αναγνωρίζεται και μελετάται διεθνώς.

[Επεξεργασία] Το ρεμπέτικο στις Η.Π.Α.

   Τα χρόνια που ακολούθησαν τη Μικρασιατική καταστροφή, αλλά και πριν από
   αυτήν, μεγάλος αριθμός Ελλήνων μεταναστεύσε στις Η.Π.Α., μεταφέροντας εκεί
   την ελληνική μουσική παράδοση, αλλά και το ρεμπέτικο. Ήδη από τις αρχές
   του 19ου αιώνα ηχογραφούνται από αμερικάνικες εταιρείες σμυρναίικα και
   δημοτικά τραγούδια.

   Το 1919 ιδρύονται οι πρώτες ελληνικές δισκογραφικές εταιρείες και από τα
   μέσα της δεκαετίας του '20 υπάρχουν ηχογραφήσεις τραγουδιών τα οποία
   μπορούν να θεωρηθούν ρεμπέτικα, πριν ακόμα αρχίσουν οι ηχογραφήσεις στην
   Ελλάδα. Μέχρι και το Β' Παγκόσμιο Πόλεμο γράφονται και ηχογραφούνται
   αρκετά πολύ αξιόλογα κομμάτια, ενώ η συνεργασία ελλήνων με ξένους
   μουσικούς δίνει πολύ ενδιαφέροντα αποτελέσματα.

[Επεξεργασία] Μουσικά όργανα

   Τα βασικά όργανα του ρεμπέτικου τραγουδιού της κλασικής περιόδου είναι το
   μπουζούκι η κιθάρα ο τζουράς αλλά και ο μπαγλαμάς. Χρησιμοποιούνται επίσης
   το ακορντεόν, το βιολί, το πιάνο, και ως κρουστά τα κουτάλια, τα ζίλια.
   Στις παλαιότερες ηχογραφήσεις, πιο κοντά στη δημοτική ή στην ανατολική
   παράδοση, ακούγονται σαντουροβιόλια (σαντούρι και βιολί), κανονάκι και
   ούτι. Ορισμένες φορές ακούγεται κάτι σαν ήχος γυαλιού. Πρόκειται για τον
   ήχο που παράγεται από το χτύπημα ενός κομπολογιού σε ένα ποτήρι, γνωστό
   και ως ποτηροκομπολόγι. Στις παρέες και στις ταβέρνες συνήθιζαν να
   συνοδεύουν τους μουσικούς με αυτόν τον τρόπο, συνήθεια που πέρασε και σε
   κάποιες ηχογραφήσεις. Σημειώνεται ότι στις ταβέρνες του Γυθείου μέχρι τη
   δεκαετία του 1980 προς ενίσχυση του ήχου ενός μπουζουκιού οι θαμώνες
   χρησιμοποιούσαν μεταλλικές ή γυάλινες κανάτες που έβαζαν μέσα
   μαχαιροπήρουνα, τις οποίες και ανακινούσαν ρυθμικά.

[Επεξεργασία] Θεματολογία

   Η θεματολογία των ρεμπέτικων τραγουδιών κινείται σε χώρους συνηθισμένους
   σε κάθε είδος μουσικής, π.χ. έρωτας, αλλά και στο χώρο της μαγκιάς. Αρχικά
   κυριαρχούσε το ερωτικό στοιχείο και η θεματολογία ναρκωτικά - φυλακή -
   παρανομία. Σταδιακά και με την εξάπλωση του ρεμπέτικου σε ευρέτερες μάζες
   η τα μάγκικα τραγούδια πέρασαν στο περιθώριο, και αναδεικνύονται πολλά
   κοινωνικά θέματα χωρίς βέβαια να χάσει τη πρωτοκαθεδρία του ο έρωτας.

   Έχουν γραφτεί ρεμπέτικα τραγούδια για θέματα όπως ο έρωτας, τα ναρκωτικά
   (χασίς, κοκαΐνη κ.α.) και οι τεκέδες, η φυλακή, για συγγενικά πρόσωπα
   (π.χ. η μητέρα), ο θάνατος, η ξενιτιά, σατιρικά, για τον στρατό και τον
   πόλεμο, για «μικρά» θέματα της καθημερινής ζωής, για εξωτικούς τόπους, για
   την φτώχεια, για πρόσωπα, για την εργασία, την ασθένεια, την πορνεία, για
   τις μικρές λύπες και καημούς των ανθρώπων, και άλλα.

   Ειδικότερα για τους ρεμπέτες χαρακτηριστικοί υπήρξαν οι "αισιόδοξοι"
   στίχοι δύο κλασικών ρεμπέτικων τραγουσιών:

   Όλοι οι ρεμπέτες του ντουνιά εμένα μ΄ αγαπούνε,
   μόλις θα μ΄ αντικρύσουνε θυσία θα γενούνε. (στίχοι, σύνθεση Μ. Βαμβακάρη)
   --------------------------------------------------------------------
   Εβίβα ρεμπέτες εβίβα παιδιά, μες΄ τη ρεμπέτικη τούτη βραδιά.
   Παίξε μπουζούκι μου κι όχι πολλά, λίγα χρόνια και καλά. (στίχοι σύνθεση
   Απ. Καλδάρα)

[Επεξεργασία] Συνθέτες - Στιχουργοί - Μουσικοί - Τραγουδιστές

   Ο κατάλογος αυτός με τα προσωνύμια, δεν είναι πλήρης, αφού υπάρχουν
   κάποιοι ακόμα αξιόλογοι καλλιτέχνες του ρεμπέτικου

   Πίνακας περιεχομένων: 0–9 Α Β Γ Δ Ε Ζ Η Θ Ι Κ Λ Μ Ν Ξ Ο Π Ρ Σ Τ Υ Φ Χ Ψ Ω

     [Επεξεργασία] Α           • Μήτσος Καρυδάκης (ή    [Επεξεργασία] Ρ
                                 "Καρυδάκιας")
     • Ανέστης Αθανασιάς (ή    • Γιώργος Κατσαρός       • Κώστας Ρούκουνας (ή
       "Γύφτος")               • Στέλιος Κερομύτης (ή     "Σαμιωτάκι")
     • Ρίτα Αμπατζή              "Μπούμπης")
     • Βαγγέλης Αυτιάς (ή      • Κώστας                 [Επεξεργασία] Σ
       "Ναύτης")                 Κωνσταντινίδης (ή
                                 "Μακαρωνάς")           • Δημήτριος Σέμσης ή
     [Επεξεργασία] Β                                      Σαλονικιός
                               [Επεξεργασία] Λ          • Κώστας Σκαρβέλης (ή
     • Αργύρης Βαμβακάρης (ή                              "Παστουρμάς")
       Κοιλιάς")               • Στέλιος Λαζάρου (ή     • Γιάννης Σταματίου
     • Μάρκος Βαμβακάρης         "Θηβαίος")               (ή "Σπόρος")
       ("Ρόκος" ή "Φράγκος")   • Ελένη Λαμπίρη          • Γιάννης Σταμούλης
     • Μπάμπης Βασιλειάδης     • Μαίρη Λίντα              (ή "Μπιρ Αλλάχ")
       (ή "Τσάντας" ή και      • Γιάννης Λεμπέσης       • Νταίζη Σταυροπούλου
       "Τσαντάς")                                       • Δημήτρης Στεργίου
     • Σοφία Βέμπο (ή          [Επεξεργασία] Μ            (ή "Μπέμπης")
       "Βέμπο")                                         • Βαγγέλης Σωφρονίου
                               • Νίκος Μάθεσης (ή         (ή "Βιβλιοδέτης")
     [Επεξεργασία] Γ             "Τρελλάκιας")          • Γιάννης
                               • Στέλιος Μακρυδάκης       Σαλασίδης(²)
     • Αντώνης Γαβαλάς (ή        (ή "Κουφός")
       "Μεμέτης")              • Γιώργος Μανησαλής      [Επεξεργασία] Τ
     • Πάνος Γαβαλάς (ή        • Μανώλης Μαργαρώνης
       Πίτουρας")                (ή το "Μανωλάκι")      • Σταύρος Τζουανάκος
     • Μιχάλης Γενίτσαρης      • Μαρινέλλα (Κυριακή     • Αγάπιος Τομπούλης
     • Δημήτρης Γκόγκος (ή       Παπαδοπούλου)            (ή "Μπουλμπούλ")
       "Μπαγιαντέρας")         • Μήτσος Μαρωνίτης (ή    • Παναγιώτης Τούντας
                                 "Χιωτάκι")             • Λευτέρης Τσαγγάρης
     [Επεξεργασία] Δ           • Γιώργος Μητσάκης (ή      (ή "Ψυχούλας")
                                 "Καραντουζένι")        • Γιοβάν Τσαούς
     • Ανέστης Δελιάς (ή       • Βαγγέλης Μουστακίδης   • Πρόδρομος
       "Αρτέμης")                (ή "Τυρόπιτας")          Τσαουσάκης
     • Παναγής Δέλιος (ή       • Μπάμπης Μπακάλης (ή    • Βασίλης Τσιτσάνης
       "Μαύρη Γάτα")             "Κουβάς")                (ή "Βλάχος")
     • Αντώνης Διαμαντίδης     • Δημήτρης Μπαρούσης     • Γιώργος
       (ή "Νταλγκάς")            (ή "Μπαρούς")            Τσουμπαριώτης (ή
     • Γιάννης Δραγάτσης (ή    • Γιώργος Μπάτης           "Σμυρνιός")
       "Ογδοντάκης")             (Γιώργος Τσώρος)
                               • Σωτηρία Μπέλλου        [Επεξεργασία] Υ
     [Επεξεργασία] Ε           • Ιάκωβος Μοντανάρης
                                 (ή Γιακουμής)          [Επεξεργασία] Φ
     • Ρόζα Εσκενάζυ (Σάρα
       Σκενάζι)                [Επεξεργασία] Ν          • Κώστας Φλώρος (ή
     • Τόλης Εσδράς (ή                                    "Ψευτο-Νούρος")
       "Εβραίος")              • Μαρίκα Νίνου
     • Δημήτρης Ευσταθίου        (Ευαγγελία             [Επεξεργασία] Χ
     • Σπύρος Ευσταθίου (ή       Νικολαΐδου)
       "Μπουμπούνας")          • Ζωή Νάχη (Ζωή Χιώτη)   • Γιάννης Χαλκιάς
                                                        • Λίτσα Χαρμαντά
     [Επεξεργασία] Ι           [Επεξεργασία] Π          • Τόλης Χαρμαντάς
                                                        • Στέλλα Χασκήλ
     • Βαγγέλης Ισιδώρου (ή    • Στράτος Παγιουμτζής    • Απόστολος
       "Ψεύτης")                 (ή "Τεμπέλης")           Χατζηχρήστος (ή
                               • Πόλυ Πάνου (Πολυτίμη     "Σμυρνιωτάκι")
     [Επεξεργασία] Κ             Κολοπάνου)             • Μανώλης Χιώτης
                               • Βαγγέλης Παπάζογλου    • Άννα Χρυσάφη
     • Γιώργος Κάβουρας          (ή Αγγούρης)           • Στέλιος Χρυσίνης
     • Στέλιος Καζαντζίδης     • Γιάννης Παπαϊωάννου    • Μανώλης Χρυσοφάκης
       (ή "Στελάρας")            (ή "Πατσάς")             (ή "Φυστιξής")
     • Απόστολος Καλδάρας      • Σπύρος Περιστέρης
     • Μανώλης Καναρίδης (¹)   • Στέλλιος Περπινιάδης
     • Μαρίκα Καναροπούλου       (ή "Στελλάκης")
       (ή "Τουρκαλίτσα")       • Πάνος Πετσάς
     • Κώστας Καπλάνης (ή      • Ηλίας Ποτοσίδης (ή
       "Κεφαλάς")                "Πανωβλέπας")
     • Κώστας Καρυπόπουλος
       (ή Καρύπης")

   (¹) Ο Μανώλης Καναρίδης τραγούδησε σε πρώτη εκτέλεση το τραγούδι "Όταν θα
   λάβεις αυτό το "γράμμα".Εργάσθηκε για πολλά χρόνια στην Αμερική.Γεννήθηκε
   στην Ανάσταση,κοντά στη Δραπετσώνα,γύρω στα 1935-36.
   (²) Ο Γιάννης Σαλασίδης έπαιζε για πολλά χρόνια στο συγκρότημα του Βασίλη
   Τσιτσάνη σαν κιθαρίστας.Πόντιος την καταγωγή,γεννημένος και μεγαλωμένος
   στην Ανάσταση, Κερατσινίου,κοντά στη Δραπετσώνα.

[Επεξεργασία] Βλέπε επίσης

     • Ρεμπέτικο - Ταινία του Κώστα Φέρρη
     • Μάγκες
     • Ρεμπέτες

[Επεξεργασία] Εξωτερικές συνδέσεις

     • rebetiko.gr Ιστοσελίδα για το Ρεμπέτικο. Περιλαμβάνεται μεγάλη βάση
       δεδομένων με τραγούδια
     • soundsugar.net/paliorempetiko Περιλαμβανεται μουσική και υλικό απο
       παλιά ρεμπέτικα
     • rempetika.com Ρεμπέτικα τραγούδια
     • Ιστοσελίδα για το Ρεμπέτικο
     • Nuvola apps kaboodle.png Ντοκιμαντέρ: Ο κόσμος του ρεμπέτικου
       (προβολή) (Αρχείο ντοκιμαντέρ της ΕΡΤ)

   Ανακτήθηκε από
   "http://el.wikipedia.org/wiki/%CE%A1%CE%B5%CE%BC%CF%80%CE%AD%CF%84%CE%B9%CE%BA%CE%B7_%CE%BC%CE%BF%CF%85%CF%83%CE%B9%CE%BA%CE%AE"
   Κατηγορία: Ρεμπέτικο

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Asturianu
     • Български
     • Brezhoneg
     • Català
     • Česky
     • Dansk
     • Deutsch
     • English
     • Español
     • Estremeñu
     • Suomi
     • Français
     • עברית
     • Magyar
     • Italiano
     • Nederlands
     • Polski
     • Português
     • Русский
     • Српски / Srpski
     • Svenska
     • Türkçe
     • Українська

     • Τελευταία τροποποίηση 13:50, 30 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
