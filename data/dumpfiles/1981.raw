   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Ροβέρτος της Νάπολης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ροβέρτος Α' της Νάπολης, παράσταση σε
   νόμισμα

   Ο Ροβέρτος του Ανζού ή Ροβέρτος ο Σοφός
   (1277 - 1343) ήταν βασιλιάς της Νάπολης (1309 -
   1343), δούκας της Καλαβρίας (1296 - 1309) και
   τιτλούχος βασιλιάς των Ιεροσολύμων (1309 -
   1343).

   Ήταν ο τρίτος και μακροβιότερος γιος του
   βασιλιά της Νάπολης Καρόλου B' του Χωλού
   και της Μαρίας της Ουγγαρίας. Κατά την
   διάρκεια του Σικελικού Εσπερινού, ήταν
   όμηρος του βασιλιά της Αραγωνίας Πέτρου
   Γ'. Μετά τον θάνατο του μεγαλύτερου
   αδελφού του, Καρόλου Μαρτέλου, κηρύχθηκε
   διάδοχος του θρόνου της Σικελίας.
   Παντρεύτηκε την Γιολάντα, κόρη του
   βασιλιά της Αραγωνίας Δημητρίου Β', σε
   αντάλλαγμα αποκήρυξης των δικαιωμάτων
   του Δημητρίου από τον θρόνο της
   Σικελίας. Οι Σικελοί βαρόνοι όμως τον
   αρνήθηκαν, εκλέγοντας βασιλιά τους τον
   Φρειδερίκο Γ', αδελφό του Δημητρίου. Ο
   πόλεμος συνεχίστηκε ως το 1302, όπου με την
   συνθήκη της Καλταμπελότα ο Ροβέρτος και
   η Ανδεγαυική οικογένεια έχασαν οριστικά
   την Σικελία και η ηγεμονία τους
   περιορίστηκε μονάχα στην νότια
   ηπειρωτική Ιταλία.

   Πίνακας περιεχομένων

     * 1 Κυριαρχία του σε ολόκληρη την Ιταλία
     * 2 Συμπεράσματα
     * 3 Κληρονόμοι
     * 4 Πηγές

[Επεξεργασία] Κυριαρχία του σε ολόκληρη την
Ιταλία

   Επενέβη στον πόλεμο των φατριών στην
   Φλωρεντία, αποσκοπώντας την κυριότητα
   της πόλης, αλλά αναγκάστηκε να
   εγκαταλείψει την προσπάθεια αυτή, λόγω
   της αντίθεσης του πάπα Κλήμεντα του 7ου.
   Έγινε βασιλιάς της Νάπολης και της
   Σικελίας (1309) μετά τον θάνατο του πατέρα
   του κι ευλογήθηκε από τον πάπα Κλήμεντα,
   που τον κήρυξε αντιπρόσωπο του στη
   Ρωμανία.

   Ο ανιψιός του, Κάρολος Ροβέρτος του
   Ανζού, σαν νόμιμος διάδοχος του πατέρα
   του, Καρόλου Μαρτέλου, αποκήρυξε τα
   δικαιώματα του από την Νάπολη, λόγω του
   ότι ήθελε να ασχοληθεί αποκλειστικά με
   το Ουγγρικό στέμμα. Άρα ο Ροβέρτος ήταν
   πια σαν πιο κοντινός συγγενής εξ'
   αίματος και ο νόμιμος διάδοχος.

   Σαν αρχηγός των Γουέλφων, εναντιώθηκε
   στην παραμονή στην Ιταλία του Γερμανού
   αυτοκράτορα Ερρίκου 7ου (1311 - 1313) και την
   κατάληψη εκ μέρους του της Ρώμης το 1312.
   Μετά τον θάνατο του Ερρίκου, ο πόλεμος
   συνεχίστηκε στην Βόρεια Ιταλία, ενάντια
   στους Γιβελίνους αρχηγούς Ματθαίο
   Βισκόντι και Κανγκράντε ντελλα Σκάλα.
   Κατέχοντας σημαντικές εκτάσεις στο
   Πεδεμόντιο, είδε την δύναμη του να
   αυξάνεται ακόμα περισσότερο, όταν ο
   πάπας τον κήρυξε το 1317 Ρωμαίο
   γερουσιαστή, λόρδο της Γένοβας (1318) και
   της Μπρέσια (1319).

   Το 1328, πολέμησε τον αυτοκράτορα
   Λουδοβίκο 4ο της Βαυαρίας και πίεσε (1330)
   τον Ιωάννη της Βοημίας να εγκαταλείψει
   την βόρεια Ιταλία. Το κύρος του στην
   Ιταλική χερσόνησο μόνο ο κίνδυνος της
   Αραγωνικής Σικελίας μπορούσε να του το
   μειώσει. Όταν η διαδοχή στην ηγεμονία
   του Σαλούτζο ήταν διαφιλονικούμενη
   ανάμεσα στον Μανφρέδο τον 5ο, και τον
   ανιψιό του, Θωμά τον 2ο (1336), ο Ροβέρτος
   επενέβη προς υποστήριξη του Μανφρέδου,
   αφού ο Θωμάς είχε παντρευτεί γυναίκα που
   ανήκε σε οικογένεια Γιβελίνων. Ο
   Ροβέρτος προωθήθηκε και πολιόρκησε το
   Σαλούτζο. Κυρίευσε, λεηλάτησε την πόλη
   και αιχμαλώτισε τον Θωμά, που
   αναγκάστηκε να πληρώσει λύτρα για την
   απελευθέρωση του. Το δραματικό
   περιστατικό περιγράφεται από τον Σίλβιο
   Πελλίκο.

   Όταν ο αντιβασιλιάς του Ρεφόρτζα του
   Ανγκούλτ ηττήθηκε στην μάχη του
   Γκαμενάριο, η δύναμη του στο Πεδεμόντιο
   άρχισε να φθίνει. Τον διαδέχθηκε το 1343 η
   16χρονη εγγονή του, Ιωάννα Α' της Νάπολης,
   (ο γιος του Κάρολος είχε αποβιώσει πριν
   από αυτόν) που αρραβωνιάστηκε τον 15χρονο
   Ανδρέα της Καλαβρίας, γιο του Κάρολου
   Ροβέρτου, απαιτώντας να είναι ο διάδοχος
   του. Αυτό έφερε μια βίαιη σύγκρουση
   μεταξύ Ανδρέα και Ιωάννας, με αποτέλεσμα
   τον δηλητηριασμό του Ανδρέα από την
   σύζυγο του. Η Ανδεγαυική κυριαρχία στην
   Νάπολη είχε πλέον τελειώσει.

[Επεξεργασία] Συμπεράσματα

   Ο βασιλιάς Ροβέρτος ονομάστηκε ο
   "ειρηνοποιός της Ιταλίας". Πλούσιοι
   έμποροι έκτισαν πολυτελή μνημεία,
   οικίες, και εμπορικά κέντρα. Η Νάπολη
   μετατράπηκε από ένα βρώμικο λιμάνι σε
   ένα κοσμοπολίτικο μεσαιωνικό κέντρο. Η
   μεγάλη αίγλη που έδωσε στην πόλη
   διατηρήθηκε πολλούς αιώνες αργότερα
   μέχρι τις μέρες μας. Υμνήθηκε από τους
   Πετράρχη και Βοκκάκιο σαν άνθρωπος των
   γραμμάτων και των τεχνών.

   Το 1328, ο διάσημος ζωγράφος Τζόττο (1267 - 1337)
   βρίσκεται στη Νάπολη στην υπηρεσία του
   Ροβέρτου, όπου έζησε την τελευταία
   δεκαετία της ζωής του, αλλά από τη
   δραστηριότητά του αυτή δεν έχει
   διασωθεί αρκετό υλικό. Στη Νεάπολη
   έμεινε καλλιτέχνης, φορτωμένος τιμές,
   ωσότου του ανέθεσαν στις 12 Απριλίου 1334
   τα έργα του καθεδρικού ναού της
   Φλωρεντίας. Άρχισε αμέσως στις 19 Ιουλίου
   τις εργασίες για το καμπαναριό, αλλά
   πέθανε στις 8 Ιανουαρίου του 1337.

   Το Λατινικό έπος του Πετράρχη Άφρικα
   είναι αφιερωμένο στον Ροβέρτο και
   τέθηκε υπό την διάθεση του αναγνωστικού
   κοινού το 1397.

[Επεξεργασία] Κληρονόμοι

   Με την πρώτη του σύζυγο Γιολάντα της
   Αραγωνίας, κόρη του βασιλιά Πέτρου του
   3ου της Αραγωνίας και της Κωνσταντίας
   της Σικελίας, παιδιά του ήταν :

     * Κάρολος, δούκας της Καλαβρίας (1298 - 1328),
       πατέρας της βασίλισσας Ιωάννας της 1ης
       .

   Δεύτερη σύζυγός του ήταν η Σάντσα της
   Μαγιόρκα χωρίς να αναφέρονται απόγονοι.

[Επεξεργασία] Πηγές

     * Κέλλυ, Σαμάνθα "Ο Νέος Σολομόν,
       Ροβέρτος της Νάπολης (1309 - 1343)"
     * Σύνδεσμος http://my.aegean.gr/web/article-print-176.html

                      Στο άρθρο αυτό έχει
                      ενσωματωθεί κείμενο από το
                      άρθρο Charles II of Naples της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

                      Στο άρθρο αυτό έχει
                      ενσωματωθεί κείμενο από το
                      άρθρο Armorial de la maison d'Anjou-Sicile της
   Wikipedia-logo.png Γαλλικής Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

      Προκάτοχος:     Βασιλιάς της   Διάδοχος:
    Κάρολος Β' της       Νάπολης        Ιωάννα Α'
          Νάπολης              1309–1343       της Νάπολης

   Ανακτήθηκε από
   "http://el.wikipedia.org/wiki/%CE%A1%CE%BF%CE%B2%CE%AD%CF%81%CF%84%CE%BF%CF%82_%CF%84%CE%B7%CF%82_%CE%9D%CE%AC%CF%80%CE%BF%CE%BB%CE%B7%CF%82"
   Κατηγορίες: Μονάρχες της Νάπολης | Οίκος
   των Ανζού - Νάπολης | Κόμητες της
   Προβηγκίας | Πριγκιπάτο της Αχαΐας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Deutsch
     * English
     * Español
     * Français
     * Italiano
     * 日本語
     * Nederlands
     * Polski
     * Русский
     * Српски / Srpski
     * Svenska

     * Τελευταία τροποποίηση 17:50, 12 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
