   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             The Simpsons Hit & Run

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                             The Simpsons Hit & Run
   Simpsons hit and run PS2.jpg
   δημιουργός  Radical Entertainment
   εκδότης        Vivendi Universal
                         Ντέμπι Λάεζμαν (αγγ. Debi Laezman)
                         Ντάρεν Έβενσον (αγγ. Darren Evenson)
   σχεδιαστής  Κρις Μίτσελ (αγγ. Chris Mitchell)
                         Ζόσουα Μίτσελ (αγγ. Joshua Mitchell)
                         Τζέφ Πλάμπλι (αγγ. Jeff Plumbly)
                         Σαΐκ Σαχίμπ (αγγ. Sheik Sahib)^[1]
   έκδοση          PAL
                         Flag of the United States.svg16
                         Σεπτεμβρίου 2003
                         Flag of Europe.svg31 Οκτωβρίου 2003
   προβλήθηκε  Windows:
                         Flag of the United States.svg13 Νοεμβρίου
                         2003
                         Flag of Europe.svg 21 Νοεμβρίου 2003
   τύπος            Single-player (ατομικό), multiplayer (με
                         περισσότερα από 1 άτομα)
   τσαρτ            (#Κριτική)
   παίζεται σε PlayStation 2, GameCube, Xbox, Microsoft Windows

   Το The Simpsons Hit & Run (ελλ. Οι Σίμπσονς: Χτυπάς &
   Τρέχεις) είναι βιντεοπαιχνίδι,
   βασισμένο στην αμερικανική σειρά
   κινουμένων σχεδίων «The Simpsons». Το The Simpsons
   Hit & Run κυκλοφόρησε στις πλατφόρμες του
   PlayStation 2, GameCube, Xbox και του IBM PC-compatible, στις 16
   Σεπτεμβρίου 2003 στις ΗΠΑ και στις 24
   Οκτωβρίου 2003 στην Ευρώπη. Το παιχνίδι
   δημιουργήθηκε από την Radical Entertainment και
   παρουσιάστηκε από την Vivendi Universal. Το
   σενάριο του βιντεοπαιχνιδιού γράφτηκε
   από τους συγγραφείς της σειράς «The Simpsons»,
   καθώς επίσης οι ηθοποιοί της σειράς
   υποδήθηκαν τους χαρακτήρες του
   βιντεοπαιχνιδιού^[2]^[3].

   Στο παιχνίδι γίνεται αναφορά στην
   Οικογένεια των Σίμπσονς και των
   κατοίκων του Σπρίνγκφιλντ, οι οποίοι
   συγκρούονται με παράξενα γεγονότα, τα
   οποία συμβαίνουν στην πόλη. Λίγο
   αργότερα, οι Σίμπσονς μαθαίνουν πώς οι
   εξωγήινοι Κενγκ και Κόντος γυρίζουν ένα
   ριάλιτι σόου, στο οποίο τον κύριο ρόλο
   υποδύονται οι κάτοικοι του
   Σπρίνγκφιλντ. Για να κάνουν το σόου πιο
   ενδιαφέρον, οι εξωγήινοι προσφέρουν
   στους κάτοικους της πόλης το ποτό «Buzz
   Colа», εξαιτίας του οποίου αρχίζουν να
   χάνουν τα λογικά τους. Αλλά, χάρη στην
   βοήθεια του Καθηγητή Φρινκ, οι κάτοικοι
   της πόλης καταστρέφουν το διαστημικό
   πλοίο των εξωγήινων και συνέρχονται^[4].

   Το παιχνίδι δέχθηκε γενικά ευμενή
   σχόλια από τους κριτικούς. Το 2004, το The
   Simpsons Hit & Run έγινε το καλύτερο
   βιντεοπαιχνίδι σύμφωνα με το φεστιβάλ
   «Nickelodeon Australian Kids' Choice Awards»^[5]. Μέχρι τον
   Ιούνιο του 2007 πωλήθηκαν πάνω από 3.000.000
   αντίτυπα στην παγκόσμια αγορά^[6].

   Πίνακας περιεχομένων

     * 1 Παιχνίδι
     * 2 Multiplayer
     * 3 Σενάριο
     * 4 Μηχανή παιχνιδιού
     * 5 Σάουντρακ
     * 6 Πασχαλινά αυγά
     * 7 Δημιουργία και προβολή του
       παιχνιδιού
     * 8 Κριτική

          * 8.1 Βαθμολογία
          * 8.2 Βραβεία
          * 8.3 Πωλήσεις

     * 9 Παραπομπές
     * 10 Εξωτερικοί σύνδεσμοι

[Επεξεργασία] Παιχνίδι

   Στο παιχνίδι υπάρχουν 7 επίπεδα (αγγ.
   levels), το καθένα από τα οποία διαθέτει
   διαφορετικό σενάριο και διαφορετικές
   αποστολές^[7]. Σε κάθε επίπεδο, ο παίχτης
   μπορεί να ελέγχει μόνο ένα χαρακτήρα.
   Συνολικά, οι χαρακτήρες του παιχνιδιού
   είναι 5: ο Γκόμερ Σίμπσον, ο Μπαρτ
   Σίμπσον, η Λίζα Σίμπσον, η Μαρτζ Σίμπσον
   και ο Αλού Ναχασαπιμαπετίλον^[2]^[8]^[9]. Στο
   παιχνίδι δε χρησιμοποιείται κανένας
   τύπος όπλου και ο μόνος τρόπος
   προστασίας είναι η πάλη. Υπάρχουν τρεις
   τρόποι για επίθεση: χτύπημα με το πόδι,
   χτύπημα με το πόδι στον αέρα^[2], καθώς
   επίσης και ένα απίστευτα δυνατό (σούπερ)
   χτύπημα^[8]. Το σούπερ χτύπημα αποτελεί
   κόμβο-χτύπημα. Αντί να παίρνει με τη βία
   το αυτοκίνητο από τον πρώτο κάτοικο της
   πόλης που θα βρει μπροστά του^[7]^[10], ο
   παίχτης μπορεί απλά να καθίσει στη θέση
   του οδηγού^[7]^[10].

   Το The Simpsons Hit & Run συμπεριλαμβάνεται στην
   κατηγορία των παιχνιδιών-αμμοδοχείων
   (αγγ. Sandbox mode), για αυτό και το κύριο
   χαρακτηριστικό του παιχνιδιού
   αποτελούν τα αυτοκίνητα^[8]. Στο The Simpsons Hit
   & Run υπάρχει προειδοποιητική μηχανή, η
   οποία βρίσκεται σε δράση μόνο όταν η
   αστυνομία προσπαθεί να συλλάβει τον
   οδηγό για κακή συμπεριφορά εν ώρα
   οδήγησης^[7].

   [IMG]
   [IMG]
   Το Hit & Run και η σειρά του Grand Theft Auto έχουν
   κάποιες ομοιότητες. Από πάνω φαίνεται
   σκηνή από το The Simpsons Hit & Run, με τον Γκόμερ
   στο αυτοκίνητο. Από κάτω, ανάλογη σκηνή
   από το Grand Theft Auto III

   Σε κάθε επίπεδο υπάρχουν πράγματα τα
   οποία ο παίχτης μπορεί να συλλέγει, όπως
   νομίσματα. Για να κερδίσει νομίσματα, ο
   παίχτης πρέπει να καταστρέψει κάποιες
   περιοχές ή κτίρια που τον περιβάλλουν
   καθώς και τα εχθρικά ρομπότ. Ο κάθε
   παίχτης μπορεί να χρησιμοποιήσει τα
   νομίσματα για να αγοράσει νέα
   αυτοκίνητα ή ρούχα, τα οποία θα
   χρησιμεύσουν για να μπορέσει ο παίχτης
   να συνεχίσει το παιχνίδι^[8]. Επίσης, στο
   The Simpsons Hit & Run υπάρχουν συλλογικές κάρτες
   από το «The Itchy & Scratchy Show». Όταν ο παίχτης
   συγκεντρώσει και τις 49 (7 σε κάθε
   επίπεδο), έχει τη δυνατότητα να
   παρακολουθήσει ένα ειδικό βίντεο από το
   «The Itchy & Scratchy Show»^[7].

   Τα νομίσματα εκτελούν τον ρόλο των
   βαθμών ζωής στο παιχνίδι, αν και ο
   παίχτης δε θα μπορέσει να πεθάνει, έστω
   και αν δεν έχει τα νομίσματα^[8]^[2]^[3]^[8].

[Επεξεργασία] Multiplayer

   Σε όλες τις εκδόσεις του The Simpsons Hit & Run
   υπάρχει η δυνατότητα πολυατομικού
   παιχνιδιού (να παίζουν πάνω από 1 άτομο)
   σε προσωπικό υπολογιστή ή σε πλατφόρμα.
   Σε αυτό το παιχνίδι μπορούν να παίξουν
   μέχρι 4 άτομα^[11]^[12]. Για διεξαγωγή του
   παιχνιδιού, ο κάθε παίχτης πρέπει να
   διαθέτει το δικό του Gamepad. Το παιχνίδι
   απότελειται από 7 επίπεδα (αγγ. levels), για
   αυτό και υπάρχουν 7 κάρτες^[8]^[13]^[14].

[Επεξεργασία] Σενάριο

   Στο The Simpsons Hit & Run συμμετέχουν όλοι οι
   χαρακτήρες της σειράς «The Simpsons», αλλά
   υπάρχουν διαφορές με τα υπόλοιπα
   βιντεοπαιχνίδια που κυκλοφόρησαν
   βασισμένα σε αυτή την σειρά^[13].

   Τα γεγονότα του παιχνιδιού διεξάγονται
   στη φανταστική πόλη του Σπρίνγκφιλντ,
   όπου διεξάγονται και τα γεγονότα της
   σειράς «The Simpsons». Ξαφνικά, στην πόλη
   αρχίζουν να γίνονται παράξενα πράγματα -
   την αρχή του παιχνιδιού πάνω από την
   πόλη περνούν ρομπότ. Στα 2 πρώτα επίπεδα
   δεν παρέχεται κάποια συγκεκριμένη
   πληροφορία για το τι γίνεται στην πόλη.
   Από το τέλος του 2ου επιπέδου ο παίχτης
   αρχίζει να μαθαίνει περισσότερα για τα
   γεγονότα στην πόλη. Ο Μπαρτ Σίμπσον, ένας
   από τους κύριους πρωταγωνιστές της
   σειράς, αιχμαλωτίζεται από φως που
   προέρχεται από διαστημικό πλοίο. Η
   αδερφή του, Λίζα, επίσης ένας από τους
   κύριους πρωταγωνιστές της σειράς,
   αποφασίζει να τον βρει και να μάθει τι
   γίνεται στην πόλη. Μαθαίνει πως τα μαύρα
   σεντάν (τύπος ελαφριού αυτοκινήτου), τα
   οποία εμφανίζονται εκείνη την περίοδο
   στην πόλη έχουν σχέση με την εξαφάνιση
   του αδερφού της. Λίγο αργότερα τον
   βρίσκει σε ένα καράβι στην πόλη. Ο Μπαρτ
   δε θυμάται τι συνέβη και μιλά με
   ακατανόητα λόγια, μιλά όμως μόνο για τα
   σεντάν και για την «Νέα και καλύτερη Buzz
   Colа», η οποία παρουσιάστηκε από την
   εταιρεία του Κλόουν Κράστι, γνωστό
   τηλεπαρουσιαστή της πόλης. Η Μαρτζ
   Σίμπσον, μητέρα του Μπαρτ, αποφασίζει να
   μάθει τι έγινε με τον γιο της. Του δίνει
   να δοκιμάσει την «Buzz Colа» και ο Μπαρτ
   συνέρχεται και λέει πώς το ποτό
   δημιουργήθηκε από τους εξωγήινους και
   ελέγχει τον εγκέφαλο των ανθρώπων. Η
   μητέρα του προσπαθεί να σώσει την πόλη
   από το ποτό, αλλά δεν τα καταφέρνει^[4].

   Ο κάτοχος του μαγαζιού «Kwik-E-Mart», Αλού,
   επηρεασμένος από την προσπάθεια της
   Ματζ και λυπημένος για το ότι πωλούσε το
   ποτό, αποφάσισε να μάθει από πού
   προέρχεται. Ο εγκληματίας Έμεϊ
   Ντζέιλμπιορντ, του λέει πώς τα φορτηγά
   με την κόλα είναι εγγραμένα σε ένα από τα
   μουσεία της πόλης. Ο Αλού και ο Μπαρτ
   εισβάλουν στο μουσείο, όπου βρίσκουν ένα
   μετεωρίτη, ο οποίος και αποτελεί πηγή
   της κόλας. Ο Αλού και ο Μπαρτ κρυφακούνε
   την συζήτηση του Κενγκ και του Κόντος, οι
   οποίοι παράγουν το ποτό. Επίσης
   μαθαίνουν πώς οι κάμερες, οι οποίες
   βρίσκονται στην πόλη, μεταδίδουν τη ζωή
   της πόλης στο διάστημα για το ριάλιτι
   σόου «Foolish Earthlings». Οι εξωγήινοι
   χρησιμοποιούν το ποτό για να τρελάνουν
   τους ανθρώπους^[4].

   Ο Αλού αρχίζει να φοβάται τους
   εξωγήινους και αρνείται να βοηθήσει τον
   Μπαρτ, για αυτό και ο ίδιος αποφασίζει να
   εμποδίσει τα σχέδια του Κενγκ και του
   Κόντος. Ο Αλού ζητά τη βοήθεια του
   Κράστι, αλλά αυτός είπε στον Μπαρτ πώς
   είχε ήδη βοηθήσει τις εταιρείες,
   υπεύθυνες για την πώληση της μπύρας
   «Duff». Μετά από αυτό, ο Μπαρτ ζητά την
   βοήθεια του πατέρα του και μαζί
   παρακολουθούν τον Κενγκ και τον Κόντος.
   Οι εξωγήινοι ξεφεύγουν, αλλά πριν από
   αυτό λένε πώς το ποτό βρίσκεται σε όλες
   τις αποθήκες νερού της πόλης. Μετά από
   αυτό, όταν το ποτό φτάνει στην γη του
   νεκροταφείου, μετατρέπει τους νεκρούς
   σε ζόμπι. Ο Γκόμερ, πατέρας του Μπαρτ,
   συγκεντρώνει όλο τον χρήσιμο εξοπλισμό
   για να προστατεύσει την οικογένεια του
   από τα ζόμπι. Ακολουθεί ένα μαύρο σεντάν,
   που όπως νομίζει ανήκει στους
   εξωγήινους, αλλά μαθαίνει πώς ανήκει
   στον Καθηγητή Φρινκ. Αυτό το σεντάν τον
   οδηγεί στον ηλεκτρικό σταθμό της πόλης.
   Ο Καθηγητής του εξηγεί πώς η αδυναμία
   των εξωγήινων είναι τα πυρηνικά
   απόβλητα. Ο Καθηγητής και ο Γκόμερ
   χρησιμοποιούν τα πυρηνικά απόβλητα, και
   χάρη σε αυτά το καράβι των εξωγήινων
   καταστρέφεται, και όλα επιστρέφουν στην
   κανονική τους μορφή^[4].

[Επεξεργασία] Μηχανή παιχνιδιού

   Η μηχανή παιχνιδιού του The Simpsons Hit & Run
   επηρέαστηκε από την μηχανή παιχνιδιού
   Copperhead Technology, το οποίο δημιουργήθηκε από
   την εταιρεία Radical Entertainment σε συνεργασία
   με την Touchdown Entertainment, στην οποία ανήκει
   και η εταιρεία Monolith Productions. Η μηχανή είχε
   χρησιμοποιηθεί και στο παιχνίδι «Hulk», το
   οποίο επίσης δημιουργήθηκε από την Radical
   Entertainment^[15]^[16]^[17]^[18].

   Η έκδοση του παιχνιδιού για το Xbox είναι
   διαφορετική από την έκδοση για το Xbox
   360^[13].

[Επεξεργασία] Σάουντρακ

   Το σάουντρακ του The Simpsons Hit & Run
   δημιουργήθηκε από τον συνθέτη Μαρκ
   Μπέριλ (αγγ. Marc Baril^[19]^[20]). Η μουσική του
   παιχνιδιού περιλαμβάνει κυρίως ρεμίξ
   τραγουδιών της σειράς «The Simpsons»^[10],
   γραμμένων από τον Ντάνιελ Έλφμαν (αγγ.
   Danny Elfman) το 1989. Μαζί με τον Μαρκ Μπέρι
   δούλεψαν οι συνθέτες Άλαν Λέβι (αγγ. Allan
   Levy) και Τζεφ Τιμοσούκ (αγγ. Jeff Tymoschuk)^[1].

   Επίσης δημιουργήθηκαν ξεχωριστές
   μελωδίες για τον κάθε χαρακτήρες. Για
   παράδειγμα, αν ο παίχτης διαλέξει τον
   Μπαρτ Σίμπσον, θα ακούσει χαρντ ροκ, ενώ
   αν διαλέξει τη Λίζα Σίμπσον, θα ακούσει
   μελωδίες από ταινίες της δεκαετίας του
   1960, συνοδευμένες με σαξόφωνο^[10].

   Ολόκληρη η μουσική αρχειοθετήθηκε σε
   μορφότυπο RCF. Αυτό το μορφότυπο
   δημιουργήθηκε από την εταιρεία Radical
   Entertainment και χρησιμοποιήθηκε και σε άλλα
   παιχνίδια, όπως το Scarface: The World is Yours^[21] και
   το Prototype^[21]^[22].

[Επεξεργασία] Πασχαλινά αυγά

   Στο παιχνίδι The Simpsons Hit & Run
   παρουσιάζονται πασχαλινά αυγά. Αυτά τα
   πασχαλινά αυγά παρουσιάζονται σε όλες
   τις εκδόσεις του παιχνιδιού, για
   προσωπικό υπολογιστή ή κονσόλα. Όλα τα
   πασχαλινά αυγά του παιχνιδιού:

     * Για την Ημέρα των Ευχαριστιών (26
       Νοεμβρίου)^[23]^[24]
     * Για τα Χριστούγεννα (25
       Δεκεμβρίου)^[23]^[25]
     * Για το Χάλοουϊν (31 Οκτωβρίου)^[26]^[23]

[Επεξεργασία] Δημιουργία και προβολή του
παιχνιδιού

   Δημιουργός του παιχνιδιού είναι η
   εταιρεία Radical Entertainment, η οποία έλαβε την
   άδεια για τη δημιουργία σειράς
   παιχνιδιών βασισμένων στη σειρά «The
   Simpsons»^[27]. Το πρώτο παιχνίδι ήταν το The
   Simpsons Road Rage, το οποίο κυκλοφόρησε το 2001
   και αποτελούσε παρωδία του παιχνιδιού
   Crazy Taxi^[27]. Μετά την προβολή του Road Rage, η
   ομάδα που ανέλαβε την ευθύνη για τη
   δημιουργία του Hit & Run, αποφάσισε να μην
   αποτελεί το παιχνίδι συνέχεια του Road Rage.
   Αντιθέτως, άλλαξαν τελείως τη μηχανή
   παιχνιδιού^[28]. Αποφασίστηκε να δίνεται
   στον παίχτη το δικαίωμα να διασχίζει την
   πόλη βαδίζοντας αντί σε αυτοκίνητο, για
   να αισθανθεί πως βρίσκεται πράγματι
   στην πόλη^[29]^[28].

   Η ομάδα, η οποία ανέλαβε τη δημιουργία
   του παιχνιδιού, αποφάσισε να προσθέσει
   κάποια σημαντικά σημεία από το
   Σπρίνγκφιλντ. Ο παίχτης μπορεί να
   γνωρίσει αυτά τα σημεία, όπως το μαγαζί
   «Kwik-E-Mart», στην ταβέρνα «Μο», στο σχολείο
   της πόλης καθώς και στο μαγαζί του «Comic
   Book Guy»^[3]. Η 20th Century Fox, η Gracie Films και ο
   δημιουργός των «The Simpsons» Ματ Γκρόουνινγκ
   (αγγ. Matthew Abram "Matt" Groening) είχαν παίξει
   σημαντικό ρόλο στη δημιουργία του
   παιχνιδιού, καθώς κατάφερε να μεταφέρει
   τον πλανήτη των «The Simpsons» σε μορφή 3D^[3].
   Τους χαρακτήρες του βιντεοπαιχνιδιού
   υποδύθηκαν τα ίδια άτομα όπως και στην
   σειρά«The Simpsons»^[12], ενώ οι σεναριογράφοι
   μετέφεραν όλο το σενάριο (μαζί με τους
   διαλόγους) στο παιχνίδι^[2]^[3]^[28]. Ο Τιμ
   Ρέμεντζ (αγγ. Tim Ramage), μέλος της Vivendi Universal,
   δήλωσε πώς είναι πολύ χαρούμενος, που
   είχε τη δυνατότητα να συνεργαστεί με την
   ομάδα, η οποία είχε δουλέψει στη σειρά
   «The Simpsons»^[28].

   Η προβολή του The Simpsons Hit & Run ανακοινώθηκε
   στις 24 Απριλίου 2003, στο φεστιβάλ Electronic
   Entertainment Expo 2003. Η Vivendi Universal έδωσε αρκέτες
   πληροφορίες για την δημιουργία των
   παιχνιδιών για τους «The Simpsons»,
   συμπεριλαμβανομένου και του Hit &
   Run^[30]^[31]^[32].

   Στις 16 Σεπτεμβρίου 2003, η Vivendi Universal
   ανακοίνωσε την αρχή πωλήσεων του
   παιχνιδιού στην Αμερική για τις
   πλατφόρμεςPlayStation 2, GameCube και Xbox^[33]^[34].
   Στις 31 Οκτωβρίου 2003, το παιχνίδι
   κυκλοφόρησε στην Ευρώπη στις πλατφόρμες
   PlayStation 2^[35], GameCube^[36] και Xbox^[37]. Η μορφή του
   παιχνιδιού σε προσωπικό υπολογιστή
   κυκλοφόρησε στην Αμερική στις 13
   Νοεμβρίου 2003 και στην Ευρώπη στις 21
   Νοεμβρίου 2003^[38].

   Στη Βόρεια Αμερική και την Ευρώπη, το
   παιχνίδι κυκλοφόρησε σε όλες της
   πλατφόρμες (PS2^[35], GameCube^[36], Xbox^[37] и PC^[38]).
   Στην Αυστραλία, κυκλοφόρησε μόνο για
   PlayStation 2^[35], ενώ στην Ιαπωνία μόνο για
   Xbox^[37].

[Επεξεργασία] Κριτική

  [Επεξεργασία] Βαθμολογία

   Η ιστοσελίδα GameSpot έδωσε στο The Simpsons Hit & Run
   8 από τους 10 βαθμούς, και κατέγραψε πώς το
   Σπρίνγκφιλντ σε αυτό το βιντεοπαιχνίδια
   παρουσιάστηκε πιο σωστά και καλύτερα σε
   αντίθεση με τα υπόλοιπα βιντεοπαιχνίδια
   βασισμένα στην σειρά «The Simpsons»^[39].

   Η ιστοσελίδα GameSpy έδωσε στο
   βιντεοπαιχνίδι 4 από τους 5 βαθμούς,
   δηλώνοντας επίσης πώς το παιχνίδι ήταν
   «πολύ και πολύ αστείο»^[14].

   Το αμερικάνικο μηνιαίο περιοδικό για
   βιντεοπαιχνίδια Official Xbox Magazine έδωσε στο
   παιχνίδι 8,8 βαθμούς από τους 10, λέγοντας
   πώς το παινχίδι επαναλαμβάνει σωστά την
   σειρά, στην οποία βασίζεται.^[40].

   Το αγγλικό περιοδικό βιντεοπαιχνιδιών
   Play έδωσε στο παιχνίδι 8,3 βαθμούς από τους
   10, θεωρώντας πώς το παιχνίδι «είναι
   σειρά κινουμένων σχεδίων που διεξάγεται
   τώρα» καθώς επίσης και «αληθινά τέλειο
   προϊόν»^[41].

   Το αμερικάνικο περιοδικό Game Informer έδωσε
   στο Hit & Run 8,5 βαθμούς από τους 10,
   χαρακτηρίζοντας το ως «σίγουρα
   εξαιρετικό»^[42].

   Η ιστοσελίδα παιχνιδιών για το Xbox —
   TeamXbox, — έδωσε στο παιχνίδι 8 από τους 10
   βαθμούς, δηλώνωντας πώς αυτό το
   βιντεοπαιχνίδι είναι το καλύτερο σε
   σχέση με τα υπόλοιπα που δημιουργήθηκαν
   με βάση την σειρά «The Simpsons»^[43].

   Η εφημερίδα Variety δήλωσε πως το «The Simpsons Hit
   & Run» είναι το πρώτο βιντεοπαιχνίδι
   βασισμένο στους Σίμπσονς, όπου το
   χιούμορ είναι ακριβώς το ίδιο με αυτό
   που υπάρχει στην σειρά κινουμένων
   σχεδίων»^[44].

   Η αμερικάνικη ιστοσελίδα GameZone, η οποία
   ασχολείται με βιντεπαιχνίδια βασισμένα
   σε σειρές κινουμένων σχεδίων, έδωσε στο
   παιχνίδι 8,6 βαθμούς από τους 10,
   δηλώνοντας πώς, γενικά, το παιχνίδι ήταν
   εξαιρετικό^[10].

   Το IGN έδωσε στο παιχνίδι 8 από τους 10
   βαθμούς, δηλώνοντας πώς το «παιχνίδι
   ήταν εξαιρετικό»^[45].

   Η ιστοσελίδα Game Revolution έδωσε στο παιχνίδι
   7,5 βαθμούς από τους 10, λέγοντας πως έχει
   κάποια τεχνικά προβλήματα, τα οποία
   χάλασαν την εικόνα του παιχνιδιού^[46].

   Η ευρωπαϊκή ιστοσελίδα Eurogamer έδωσε στο
   παιχνίδι 5 από τους 10 βαθμούς, ένα από τα
   χειρότερα αποτελέσμα του παιχνιδιού στα
   τσαρτ, λέγοντας πως καλύτερα να
   «αγοράσουμε ένα DVD με τα επεισόδια της
   σειράς, παρά να αγοράσουμε το
   βιντεοπαιχνίδι»^[47].

   Η ιστοσελίδα Firing Squad έδωσε στο παιχνίδι 8
   βαθμούς από τους 10, δηλώνωντας πώς τους
   άρεσε κυρίως η παρουσίαση του
   Σπρίνγκφιλντ καθώς και το σάουντρακ του
   βιντεοπαιχνιδιού^[48].

   Το Game Indusry News έδωσε στο παιχνίδι 4,5
   βαθμούς από τους 5, λέγοντας πώς το
   παιχνίδι «είναι από τα καλύτερα και
   αστειότερα όλων των εποχών». Επίσης,
   σύμφωνα με την ιστοσελίδα, το σάουντρακ
   «ταιριάζει σε κάθε τύπο χαρακτήρα»^[49].

   Η ιστοσελίδα Game Chronicles έδωσε στο παιχνίδι
   8 βαθμούς από τους 10, λέγοντας πώς το
   σάουντρακ του παιχνιδιού ήταν
   εξαιρετικό. Επίσης, αναφέρει πώς «έστω
   και αν βρίσκεις απαντήσεις στα μυστικά,
   παραμένει ενδιαφέρον», καθώς και ότι
   είναι «εξαιρετικό»^[12].

  [Επεξεργασία] Βραβεία

   Το The Simpsons Hit & Run κέρδισε το βραβείο για το
   καλύτερο βιντεοπαιχνίδι της χρονιάς το
   2004 στην τελετή του Nickelodeon Australian Kids' Choice
   Awards^[5].

  [Επεξεργασία] Πωλήσεις

   Τον Ιούνιο του 2004, η αμερικάνικη
   εφημερίδα Los Angeles Times έγραψε ότι, ανα το
   παγκόσμιο, πωλήθηκαν περισσότερα από
   1.000.000 αντίτυπα του The Simpsons Hit & Run^[50].

   Η τελευταία, μέχρι σήμερα, πληροφορία
   για τις πωλήσεις του παιχνιδιού
   παρουσιάστηκε από το αμερικάνικο
   περιοδικό BusinessWeek, το οποίο καταγράφει
   πώς μέχρι το 2007 πωλήθηκαν πάνω από 3.000.000
   αντίτυπα του παιχνιδιού^[6].

[Επεξεργασία] Παραπομπές

    1. ↑ ^1,0 ^1,1 Game Credits for The Simpsons: Hit & Run. MobyGames
       (ανακτήθηκε 22 Οκτωβρίου 2009 )(Αγγλικά)
    2. ↑ ^2,0 ^2,1 ^2,2 ^2,3 ^2,4 Инопланетный разум
       Смехов (25 Μαρτίου 2008). The Simpsons: Hit & Run:
       Обзор. GameGuru (ανακτήθηκε 22 Ιουλίου 2009
       )(Αγγλικά)
    3. ↑ ^3,0 ^3,1 ^3,2 ^3,3 ^3,4 Zontique. Рецензия на The
       Simpsons Hit & Run. Absolute Games (ανακτήθηκε 11
       Ιουλίου 2009 )(Ρωσικά)
    4. ↑ ^4,0 ^4,1 ^4,2 ^4,3 David "Zoop" McCutcheon. The Simpsons: Hit &
       Run Guide σελ. 11. IGN (ανακτήθηκε 28 Ιουλίου 2009
       )(Αγγλικά)
    5. ↑ ^5,0 ^5,1 2004 Nickelodeon Kids Choice Awards!. K-Zone
       (αρχειοθετήθηκε από το πρωτότυπο
       2006-09-19) (ανακτήθηκε 12 Οκτωβρίου 2009
       )(Αγγλικά)
    6. ↑ ^6,0 ^6,1 Simpsons Hit & Run. BusinessWeek (25 Ιουνίου
       2007) (ανακτήθηκε 29 Οκτωβρίου 2009
       )(Αγγλικά)
    7. ↑ ^7,0 ^7,1 ^7,2 ^7,3 ^7,4 Torres, Ricardo (5 Σεπτεμβρίου
       2003). The Simpsons: Hit and Run Preview σελ. 3. GameSpot
       (ανακτήθηκε 28 Ιουλίου 2009 )(Αγγλικά)
    8. ↑ ^8,0 ^8,1 ^8,2 ^8,3 ^8,4 ^8,5 ^8,6 Perry, Douglass (28
       Αυγούστου 2003). The Simpsons: Hit & Run Preview σελ. 2.
       IGN (ανακτήθηκε 28 Ιουλίου 2009 )(Αγγλικά)
    9. ↑ Mental (5 Μαρτίου 2004). Обзор The Simpsons: Hit and
       Run. OGL.ru (ανακτήθηκε 22 Ιουλίου 2009
       )(Ρωσικά)
   10. ↑ ^10,0 ^10,1 ^10,2 ^10,3 ^10,4 Steven Hopper (23
       Δεκεμβρίου 2003). The Simpsons Hit & Run Review. GameZone
       (ανακτήθηκε 22 Ιουλίου 2009 )(Αγγλικά)
   11. ↑ Morgana (19 Απριλίου 2004). The Simpsons Hit & Run.
       fcenter.ru (ανακτήθηκε 21 Οκτωβρίου 2009
       )(Ρωσικά)
   12. ↑ ^12,0 ^12,1 ^12,2 Jason Porter (13 Οκτωβρίου 2003). The
       Simpsons: Hit and Run Review. Game Chronicles (ανακτήθηκε 21
       Οκτωβρίου 2009 )(Αγγλικά)
   13. ↑ ^13,0 ^13,1 ^13,2 The Simpsons: Hit & Run - Game Detail Page.
       Xbox.com (ανακτήθηκε 28 Ιουλίου 2009
       )(Αγγλικά)
   14. ↑ ^14,0 ^14,1 Meston, Zach (24 Σεπτεμβρίου 2004). The
       Simpsons Hit & Run. GameSpy (ανακτήθηκε 28 Ιουλίου
       2009 )(Αγγλικά)
   15. ↑ James 'Prophet' Fudge. Touchdown Entertainment Interview. Game
       Shark (αρχειοθετήθηκε από το πρωτότυπο
       2004-02-26) (ανακτήθηκε 21 Οκτωβρίου 2009
       )(Αγγλικά)
   16. ↑ Системные требования The Simpsons: Hit and Run.
       AllGame.com (ανακτήθηκε 22 Ιουλίου 2009
       )(Αγγλικά)
   17. ↑ John Scalzo (4 Νοεμβρίου 2003). The Simpsons Hit & Run
       Review. Gaming Target (ανακτήθηκε 20 Ιουλίου 2009
       )(Αγγλικά)
   18. ↑ Elias Dounis (28 Σεπτεμβρίου 2003). The Simpsons: Hit &
       Run Review. Gamers Mark (ανακτήθηκε 21 Ιουλίου 2009
       )(Αγγλικά)
   19. ↑ Marc Baril. MobyGames (ανακτήθηκε 22 Οκτωβρίου
       2009 )(Αγγλικά)
   20. ↑ Full cast and crew for The Simpsons: Hit & Run. Internet Movie
       Database (ανακτήθηκε 22 Οκτωβρίου 2009
       )(Αγγλικά)
   21. ↑ ^21,0 ^21,1 Games, supported by DragonUnpacker. Elbereth Zone
       (ανακτήθηκε 30 Οκτωβρίου 2009 )(Αγγλικά)
   22. ↑ File extension RCF - Prototype game file. File-Extension.org
       (ανακτήθηκε 30 Οκτωβρίου 2009 )(Αγγλικά)
   23. ↑ ^23,0 ^23,1 ^23,2 The Simpsons: Hit & Run Cheats.
       Cheatscodesguides.com (ανακτήθηκε 21 Οκτωβρίου 2009
       )(Αγγλικά)
   24. ↑ Thanksgiving Theme. Eegs.com (ανακτήθηκε 21
       Οκτωβρίου 2009 )(Αγγλικά)
   25. ↑ Christmas Present. Eegs.com (ανακτήθηκε 21
       Οκτωβρίου 2009 )(Αγγλικά)
   26. ↑ Halloween Theme at Title Screen. Eegs.com (ανακτήθηκε 21
       Οκτωβρίου 2009 )(Αγγλικά)
   27. ↑ ^27,0 ^27,1 Canadian Press (31 Ιουλίου 2003). Hulk video
       game a made-in-Canada affair. CTV (ανακτήθηκε 19
       Ιουλίου 2009 )(Αγγλικά)
   28. ↑ ^28,0 ^28,1 ^28,2 ^28,3 Kinnear, James. The Simpsons Hit & Run
       Interview. GamersHell (ανακτήθηκε 28 Ιουλίου 2009
       )(Αγγλικά)
   29. ↑ John Scalzo. The Simpsons: Hit and Run preview. UGO
       (ανακτήθηκε 28 Ιουλίου 2009 )(Αγγλικά)
   30. ↑ Ivan Sulic. Vivendi AnnouncementsTons of details concerning
       Universal's ambitious E3 plans.. IGN (ανακτήθηκε 19
       Ιουλίου 2009 )(Αγγλικά)
   31. ↑ César A. Berardini - "Cesar" (26 Απριλίου 2003). The
       Simpsons Hit & Run Announced. TeamXbox (ανακτήθηκε 19
       Ιουλίου 2009 )(Αγγλικά)
   32. ↑ Jeff Gerstmann (24 Απριλίου 2003). The Simpsons to appear
       in mission-based driving game. GameSpot (ανακτήθηκε 19
       Ιουλίου 2009 )(Αγγλικά)
   33. ↑ MMMMM… The Simpsons Hit & Run™ On Store Shelves Now Vivendi
       Universal Games Brings America’s Favorite Family to Consoles this
       Week. GameZone (ανακτήθηκε 19 Ιουλίου 2009
       )(Αγγλικά)
   34. ↑ Sam Parker. The Simpsons ready to hit and run. GameSpot
       (ανακτήθηκε 19 Ιουλίου 2009 )(Αγγλικά)
   35. ↑ ^35,0 ^35,1 ^35,2 Release in Europe on PS2. GameSpot
       (ανακτήθηκε 19 Ιουλίου 2009 )(Αγγλικά)
   36. ↑ ^36,0 ^36,1 Release in Europe on GameCube. GameSpot
       (ανακτήθηκε 19 Ιουλίου 2009 )(Αγγλικά)
   37. ↑ ^37,0 ^37,1 ^37,2 Release in Europe on Xbox. GameSpot
       (ανακτήθηκε 19 Ιουλίου 2009 )(Αγγλικά)
   38. ↑ ^38,0 ^38,1 Release on PC. GameSpot (ανακτήθηκε 19
       Ιουλίου 2009 )(Αγγλικά)
   39. ↑ Navarro, Alex (13 Νοεμβρίου 2003). The Simpsons: Hit &
       Run Review σελ. 3. GameSpot (ανακτήθηκε 28 Ιουλίου
       2009 )(Αγγλικά)
   40. ↑ "Hit & Run". Official Xbox Magazine: 82. Οκτώβριος
       2003. (Αγγλικά)
   41. ↑ "Hit & Run". Play Magazine: 78. Σεπτέμβριος
       2003. (Αγγλικά)
   42. ↑ "Hit & Run". Game Informer: 134. Οκτώβριος
       2003. (Αγγλικά)
   43. ↑ Bush, Eric (13 Οκτωβρίου 2003). Hit & Run. TeamXbox
       (ανακτήθηκε 21 Οκτωβρίου 2009 )(Αγγλικά)
   44. ↑ EA signs 'Simpsons' EArts to start vidgame series based on toon.
       Variety (2 Νοεμβρίου 2005 года) (ανακτήθηκε 28
       Ιουλίου 2009 )(Αγγλικά)
   45. ↑ Perry, Douglass C. (16 Σεπτεμβρίου 2003). The Simpsons
       Hit & Run σελ. 3. IGN (ανακτήθηκε 28 Ιουλίου 2009
       )
   46. ↑ Mr_Tickle (1 Οκτωβρίου 2003). The Simpsons: Hit and Run -
       Xbox Best...Simpsons...game...ever.. Game Revolution
       (ανακτήθηκε 19 Ιουλίου 2009 )
   47. ↑ Kristan Reed (30 Οκτωβρίου 2003). The Simpsons Hit & Run
       Review. Eurogamer (ανακτήθηκε 19 Ιουλίου 2009
       )(Αγγλικά)
   48. ↑ Marcus Yam (11 Νοεμβρίου 2003). The Simpsons Hit & Run
       Review σελ. 6. Firing Squad (ανακτήθηκε 21
       Οκτωβρίου 2009 )(Αγγλικά)
   49. ↑ Todd Hargosh. Grand Theft Auto: Springfield. Game Indusry News
       (ανακτήθηκε 21 Οκτωβρίου 2009 )(Αγγλικά)
   50. ↑ Alex Pham (22 Ιουνίου 2004). Vivendi Game Unit Slashes 350
       Jobs as Sales Fall. Los Angeles Times (ανακτήθηκε 29
       Οκτωβρίου 2009 )(Αγγλικά)

[Επεξεργασία] Εξωτερικοί σύνδεσμοι

     * Официальная страница The Simpsons Hit & Run
       στην ιστοσελίδα του Radical Entertainment
       (Αγγλικά)
     * The Simpsons Hit & Run στην ιστοσελίδα του imdb
       (Αγγλικά)
     * The Simpsons Hit & Run στην ιστοσελίδα του IGN
       (Αγγλικά)
     * The Simpsons Hit & Run στην ιστοσελίδα του GameSpot
       (Αγγλικά)
     * The Simpsons Hit & Run στην ιστοσελίδα του Absolute
       Games (Ρωσικά)

                      Στο άρθρο αυτό έχει
                      ενσωματωθεί κείμενο από το
                      άρθρο The Simpsons Hit & Run της Ρώσικης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/The_Simpsons_Hit_%26_Run"
   Κατηγορία: Βιντεοπαιχνίδια

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Česky
     * Dansk
     * Deutsch
     * English
     * Español
     * Français
     * Italiano
     * ქართული
     * Magyar
     * Nederlands
     * ‪Norsk (bokmål)‬
     * Polski
     * Português
     * Русский
     * Simple English
     * Suomi
     * Svenska
     * Українська

     * Τελευταία τροποποίηση 08:14, 3 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
