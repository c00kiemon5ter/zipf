   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Ηλίας Μεταξάτος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Ηλίας Μεταξάτος (1939 - 28 Νοεμβρίου 1958)
   ήταν Έλληνας αθλητής του στίβου, η
   πορεία του οποίου ανακόπηκε από τον
   αδόκητο θάνατό του. Έγινε γνωστός στο
   πανελλήνιο εξαιτίας του πρωτοφανούς στα
   χρονικά του παγκόσμιου αθλητισμού
   ατυχήματος που είχε με ακόντιο στη
   διάρκεια των χειμερινών διασυλλογικών
   αγώνων στίβου β΄ και γ' κατηγορίας και το
   οποίο τελικά είχε αποτέλεσμα το θάνατό
   του.

[Επεξεργασία] Βιογραφία

   Αρχικά ήταν αθλητής του Πανιωνίου και
   έπειτα εντάχθηκε στον Πειραϊκό. Ήταν
   μεταξύ των 256 νέων που αγωνίστηκαν στους
   6ους αγώνες ανωμάλου δρόμου (Λαϊκός
   Ανώμαλος Δρόμος), που είχε προκηρύξει η
   εφημερίδα Αθλητική Ηχώ το 1958 και
   κατατάχθηκε 63ος με χρόνο 18.08.8^[1]. Οι
   συμμετέχοντες σε εκείνον το δρόμο
   κλήθηκαν από τον Ολυμπιακό να μετάσχουν
   σε αγώνες στίβου στο Παναθηναϊκό Στάδιο.
   Ο Μεταξάτος, της νεοσύστατης τότε
   ομάδας, Νίκαιας-Κορυδαλλού, κέρδισε στα 5
   χλμ. με χρόνο 18.35.0. Ακολούθησε η επιτυχία
   του, στο ίδιο αγώνισμα, στους
   διασυλλογικούς αγώνες β΄ και γ΄
   κατηγορίας τον Οκτώβριο του 1958 και μια
   τρίτη θέση στο δρόμο των 800 μ.

  [Επεξεργασία] Τραυματισμός, θάνατος και
  κηδεία

   Στις 23 Νοεμβρίου του 1958 ενώ διεξάγονταν
   ταυτόχρονα οι αγώνες του ακοντισμού και
   των 5.000 μέτρων. Ενώ οι δρομείς έτρεχαν
   στον πέμπτο ή έκτο γύρο, σε μια βολή
   ακοντισμού το ακόντιο έπεσε και
   καρφώθηκε στον πρώτο διάδρομο. Σε
   αντίθεση με τους τρεις πρώτους δρομείς,
   οι οποίοι είδαν το καρφωμένο ακόντιο και
   το απέφυγαν, ο Μεταξάτος, έπεσε πάνω στο
   ακόντιο, καθώς δεν το είχε αντιληφθεί.
   Αποτέλεσμα ήταν το κοντάρι να μην πέσει,
   να αντισταθεί στην ορμή του αθλητή και
   να του σφηνωθεί στο μάτι^[2]. Αργότερα
   έγινε γνωστό ότι το κοντάρι είχε
   αποτέλεσμα να σχιστεί το βλέφαρο του
   Μεταξάτου και ο νεαρός να υποστεί
   εγκεφαλική διάσειση , εγκεφαλικό
   αιμάτωμα και ημιπληγία.^[3] Ο νεαρός
   αθλητής μεταφέρθηκε στο νοσοκομείο
   Ευαγγελισμός, όπου υποβλήθηκε σε
   απανωτές χειρουργικές επεμβάσεις και σε
   αφαίρεση θρόμβων. Ωστόσο, απεβίωσε στις
   28 Νοεμβρίου^[4], σε ηλικία μόλις 19 ετών,
   προκαλώντας πανελλήνια συγκίνηση. Η
   κηδεία του έγινε την επομένη ημέρα.

   Το θλιβερό συμβάν είχε αποτέλεσμα να
   προβούν σε αλλαγές οι αρχές του στίβου
   τόσο στο χρόνο διεξαγωγής των
   αγωνισμάτων, όσο και στο στάδιο.

[Επεξεργασία] Σημειώσεις και παραπομπές

    1. ↑ Ο 18ετής Σχοινάς εθριάμβευσεν εις
       τον ΣΤ΄ανώμαλον δρόμον, Αθλητική Ηχώ, 5
       Μαΐου 1958
    2. ↑ Σύμφωνα με την εκδοχή που
       αναγράφεται στην εφημερίδα
       "Μακεδονία", φύλλο της 29ης Νοεμβρίου
       1958, από την ορμή του αθλητή το ακόντιο
       έσπασε και η άκρη του σφηνώθηκε στο
       μάτι του Μεταξάτου.
    3. ↑ Ακόντιον ενεσφηνώθη εις το μάτι
       αθλητού ενώ ηγωνίζετο στα 5.000 μ.
       Αθλητική Ηχώ, 24 Νοεμβρίου 1958
    4. ↑ Απέθανεν ο Μεταξάτος, Μακεδονία, 29
       Νοεμβρίου 1958

                       Στοιχεία προσώπου
   ΟΝΟΜΑ                          Μεταξάτος Ηλίας
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ       Έλληνας αθλητής του
                                       στίβου
   ΗΜΕΡΟΜΗΝΙΑ
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ           1939
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ ΘΑΝΑΤΟΥ 28 Νοεμβρίου
   ΕΤΟΣ ΘΑΝΑΤΟΥ             1958
   ΤΟΠΟΣ ΘΑΝΑΤΟΥ           Αθήνα, Ελλάδα

   Ανακτήθηκε από
   "http://el.wikipedia.org/wiki/%CE%97%CE%BB%CE%AF%CE%B1%CF%82_%CE%9C%CE%B5%CF%84%CE%B1%CE%BE%CE%AC%CF%84%CE%BF%CF%82"
   Κατηγορίες: Γεννήσεις το 1939 | Θάνατοι το
   1958 | Έλληνες αθλητές του στίβου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 21:10, 20
       Φεβρουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
