   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Ηλεκτρονικό τσιγάρο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       12/02/2009.

   Το ηλεκτρονικό τσιγάρο είναι μια νέα
   εναλλακτική μορφή καπνίσματος.
   Λειτουργεί χωρίς φυσική φλόγα,
   χρησιμοποιώντας μικροηλεκτρονική
   τεχνολογία, παρέχοντας στους χρήστες
   του την πραγματική εμπειρία του
   καπνίσματος χωρίς καπνό, πίσσα και
   χιλιάδες άλλες τοξικές ουσίες, που
   περιέχονται στα παραδοσιακά τσιγάρα.

   Το ηλεκτρονικό τσιγάρο έχει την εικόνα,
   την αίσθηση την γεύση και το μέγεθος του
   παραδοσιακού τσιγάρου. Aποτελείται από
   ένα αναλώσιμο φίλτρο ( cartridge ) που
   περιέχει υγρό το οποίο αποτελείται
   κυρίως από προπυλενογλυκόλη μια
   ακίνδυνη ουσία που χρησιμοποιείται και
   στα τρόφιμα.

   Εισπνέοντας, ένας μικροεπεξεργαστής
   διοχετεύει σταγονίδια υγρού στον
   μηχανισμό που παράγει καπνό (ή καλύτερα,
   ατμό) και ο χρήστης έχει την ίδια αίσθηση
   και ικανοποίηση με αυτή που θα είχε από
   ένα κανονικό τσιγάρο, χωρίς όμως τα
   υπόλοιπα βλαβερά συστατικά (νικοτίνη,
   πίσσα, μονοξείδιο του άνθρακα κλπ) που
   περιέχουν τα συμβατικά τσιγάρα.

   Μεγάλος αριθμός βλαβερών / καρκινογόνων
   ουσιών παράγεται από την καύση του
   τσιγάρου. Ο καπνός ατμός που παράγει το
   ηλεκτρονικό τσιγάρο δεν είναι προϊόν
   καύσης.

   Το ηλεκτρονικό τσιγάρο λειτουργεί με
   επαναφορτιζόμενη μπαταρία και ο καπνός
   παράγεται σε ένα ειδικά διαμορφωμένο
   θάλαμο (atomizer). Η θερμοκρασία του καπνού
   που παράγεται είναι ίδια με αυτή του
   καπνού ενός κανονικού τσιγάρου (50-60 °C).
   Λόγω του ότι ο "καπνός" που παράγεται
   είναι στην ουσία ατμός, το ηλεκτρονικό
   τσιγάρο δεν βλάπτει τους γύρω σας. Ο
   ατμός διαλύεται στον αέρα σε
   δευτερόλεπτα και δεν μυρίζει ούτε
   δημιουργεί προβλήματα παθητικού
   καπνίσματος.

   Τα ανταλλακτικά cartridges ( φίλτρα )
   προσφέρονται σε διάφορες γεύσεις
   συμπεριλαμβανομένων του καπνού, της
   σοκολάτας, του καφέ, του μήλου και της
   μέντας και άλλων πολλών γεύσεων.

   Το Ηλεκτρονικό τσιγάρο σε αντίθεση με τα
   συνηθισμένα τσιγάρα, δεν περιέχει
   νικοτίνη, πίσσα, μονοξείδιο και
   διοξείδιο του άνθρακα, υδροκυανικό οξύ,
   αρσενικό, μόλυβδο, υδράργυρο και άλλες
   4.000 επιβλαβείς ουσίες εκ των οποίων 40
   αποδεδειγμένα καρκινογόνες.

   Το Ηλεκτρονικό τσιγάρο, θεωρείται και
   πολύ οικονομικότερο. Μετά από την αρχική
   επένδυση για την αγορά της συσκευής το
   κέρδος ανέρχεται σε μέχρι και 50%. Ένα
   φίλτρο του Ηλεκτρονικού τσιγάρου είναι
   ισοδύναμο με περίπου 10 έως και 15 τσιγάρα
   αλλά κοστίζει πολύ φτηνότερα.

   Πίνακας περιεχομένων

     * 1 E-liquid - Υγρό αναπλήρωσης φιλτρων
     * 2 Ασφάλεια χρήσης
     * 3 Νομοθεσία
     * 4 Πηγή

[Επεξεργασία] E-liquid - Υγρό αναπλήρωσης
φιλτρων

   E-Liquid αποκαλείται το υγρό που περιέχεται
   στα ανταλλακτικά φίλτρα ( cartridges ) που
   τοποθετούνται στα ηλεκτρονικά τσιγάρα
   και γενικότερα στα ηλεκτρονικά προϊόντα
   καπνίσματος. Επίσης E-Liquid αποκαλείται
   και το υγρό αναπλήρωσης που
   χρησιμοποιείται για την αναπλήρωση των
   ανταλλακτικών φίλτρων.

   Το υγρό αναπλήρωσης E-Liquid προσφέρεται σε
   φιαλίδια των 10ml, 30ml και 50ml. Είναι σαφώς
   πολύ πιο οικονομικό να χρησιμοποιούμε
   υγρό αναπλήρωσης παρά να αντικαθιστούμε
   συνεχώς ανταλλακτικά φίλτρα. Πέρα όμως
   από την οικονομία, η χρήση υγρού
   αναπλήρωσης E-Liquid και μάλιστα κατευθείαν
   στον μηχανισμό ατμοποίησης ( atomizer )
   πολλαπλασιάζει την ποσότητα του
   παραγόμενου ατμού και κατά την συνέπεια
   και την απόλαυση μας.

   Το υγρό E-Liquid περιέχει κυρίως γλυκόλη
   προπυλενίου ( Propylene Glycol ) σε ποσοστό
   μεγαλύτερο από 70% μια ουσία που
   χρησιμοποιείται ευρύτατα σε τρόφιμα και
   καλλυντικά. Αναλυτικές έρευνες που
   έχουν διεξαχθεί κατά την διάρκεια των
   ετών έχουν αποδείξει ότι η γλυκόλη
   προπυλενίου είναι ακίνδυνη και ασφαλής.
   Πειράματα μάλιστα σε ανθρώπους και
   παιδιά κατέληξαν πως έχει και
   μικροβιοκτόνο δράση.
   ^[εκκρεμεί παραπομπή]

   Πέρα από την γλυκόλη προπυλενίου ( Propylene
   Glycol ) το υπόλοιπο 30% των συστατικών που
   περιέχονται στο υγρό αναπλήρωσης E-Liquid
   είναι νερό, γλυκερίνη και τέλος άρωμα
   κατάλληλο για χρήση σε τρόφιμα το οποίο
   και δημιουργεί την γεύση. Οι αρωματικές
   αυτές ουσίες που χρησιμοποιούνται είναι
   ίδιες με εκείνες που χρησιμοποιούνται
   στην μαγειρική για να δώσουν ιδιαίτερες
   γεύσεις στα γλυκά και στα φαγητά μας και
   είναι και αυτές πιστοποιημένες για
   χρήση σε τρόφιμα ενώ κυκλοφορούν
   ελεύθερα στην αγορά.

[Επεξεργασία] Ασφάλεια χρήσης

   Υπάρχουν απόψεις πως η χρήση της
   γλυκόλης προπυλενίου ( Propylene Glycol ) το
   κύριο συστατικό που χρησιμοποιείτε στα
   ηλεκτρονικά τσιγάρα, δεν έχει μελετηθεί
   αποτελεσματικά για χρήση παρόμοια με
   αυτήν του ηλεκτρονικού τσιγάρου, δηλαδή
   για παρατεταμένη εισπνοή και για
   μακροχρόνια κατανάλωση. Αυτή η άποψη
   είναι λογική αν και η γλυκόλη
   προπυλενίου κυκλοφορεί και
   χρησιμοποιείται πολλά χρόνια, έχουν δε
   γίνει εκτενείς μελέτες και έχουν
   αποδείξει ότι η συνήθης χρήση της σε
   τρόφιμα είναι ακίνδυνη και ασφαλής. Θα
   χρειαστούν πολύχρονες μελέτες και
   έρευνες για να αποδειχθεί εάν προκαλεί
   άλλες παρενέργειες όταν
   χρησιμοποιείται για εισπνοή. Σε κάθε
   περίπτωση πάντως είναι σίγουρα
   ασφαλέστερη η χρήση της γλυκόλης
   προπυλενίου σε σχέση με το παραδοσιακό
   κάπνισμα που περιέχει πίσσα, νικοτίνη,
   μονοξείδιο του άνθρακα, 40 ακόμη
   αποδεδειγμένα καρκινογόνες ουσίες
   καθώς και άλλα 4.000 τοξικά, παράγωγα της
   καύσης του τσιγάρου.

[Επεξεργασία] Νομοθεσία

   Τα ηλεκτρονικά τσιγάρα δεν επιτρέπεται
   να πωλούνται ως συσκευές για την διακοπή
   του καπνίσματος σύμφωνα με ανακοίνωση
   του Παγκόσμιου Οργανισμού Υγείας ( ΠΟΥ )

   Στην Ελλάδα δεν επιτρέπεται και η χρήση
   ανταλλακτικών φίλτρων που περιέχουν
   νικοτίνη σύμφωνα με απόφαση του ΕΟΦ [1]
   ενώ απομένει να διευκρινιστεί εάν θα
   επιτρέπεται η χρήση ηλεκτρονικών
   τσιγάρων στους χώρους που απαγορεύεται
   το παραδοσιακό κπαπνισμα.

[Επεξεργασία] Πηγή

     * "The Ruyan e-cigarette; Health New Zealand Ltd Information Sheet.".
       Health New Zealand. [2]. Retrieved on 2008-03-31.
     * EP patent application 1618803, , "A flameless electronic atomizing
       cigarette", published 2006-01-25
     * "Ruyan America's Electronic Smoking Substitutes Win Two Awards at 2008
       Tobacco Plus Expo Held in Las Vegas". PRNewswire. [3]. Retrieved on
       2008-05-27.

   Ανακτήθηκε από
   "http://el.wikipedia.org/wiki/%CE%97%CE%BB%CE%B5%CE%BA%CF%84%CF%81%CE%BF%CE%BD%CE%B9%CE%BA%CF%8C_%CF%84%CF%83%CE%B9%CE%B3%CE%AC%CF%81%CE%BF"
   Κρυμμένες κατηγορίες: Άρθρα που
   χρειάζονται παραπομπές από το 2009 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 16:01, 14 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
