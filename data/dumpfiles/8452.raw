   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Χάρι Πότερ (χαρακτήρας)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                        Χαρακτήρας της σειράς Χάρι Πότερ
                               Χάρι Τζέιμς Πότερ
   Normal ootp007.jpg
    Αγγλ. Όνομα   Harry James Potter
      Γέννηση     31 Ιουλίου 1980
        Φύλο      Άντρας
   Χρώμα μαλλιών  Μαύρα
    Χρώμα ματιών  Πράσινα
      Κατοικία    Χόγκουαρτς, Πριβέτ 4 (μόνο τους καλοκαιρινούς μήνες)
      Σχολείο     Χόγκουαρτς
      Κοιτώνας    Γκρίφιντορ
      Καταγωγή    Ημίαιμος
       Ραβδί      φτερό φοίνικα (Φοκς), ξύλο ελάτου, 28 εκατοστά
     Προστάτης    Αρσενικό ελάφι
      Συμμαχία    Τάγμα του Φοίνικα (ανεπίσημα), Χόγκουαρτς, Στρατός του
                  Ντάμπλντορ
      Ηθοποιός    Daniel Radcliffe
   Πρώτη εμφάνιση Ο Χάρι Πότερ και η Φιλοσοφική Λίθος

   Ο Χάρι Τζέιμς Πότερ (Harry James Potter) είναι ο χαρακτήρας του τίτλου και
   ο κύριος πρωταγωνιστής της σειράς της Τζ. Κ. Ρόουλινγκ Χάρι Πότερ. Τα
   βιβλία αφηγούνται εφτά χρόνια από τη ζωή του μοναχικού ορφανού, Χάρι
   Πότερ, ο οποίος, στα ενδέκατα γενέθλια του, μαθαίνει πως είναι μάγος
   -όπως, άλλωστε και οι γονείς του. Μυείται στον μυστικό κόσμο των μάγων για
   να φοιτήσει στην σχολή Χόγκουαρτς για μαγείες και ξόρκια. Υπό την φύλαξη
   του ευγενικού διευθυντή Άλμπους Ντάμπλντορ, ο Χάρι ανακαλύπτει πως είναι
   ήδη διάσημος στον κόσμο των μάγων και ότι η μοίρα του είναι αλληνένδετη με
   αυτή του Λόρδου Βόλντεμορτ, του σατανικού μάγου που σκότωσε τους γονείς
   του και αυτός που υποτείθεται πως πέθανε όταν προσπάθησε αποτυχημένα να
   σκοτώσει τον Χάρι όταν ήταν μωρό. Σύμφωνα με την Τζ. Κ. Ρόουλινγκ, εκείνη
   εμπνεύστηκε τον Χάρι Πότερ, καθώς περίμενε για ένα καθυστερημένο τρένο, το
   1990. Σκέφτηκε να τον κάνει ορφανό, λόγω του θανάτου της μητέρας της.

   Πίνακας περιεχομένων

     • 1 Δημιουργία
     • 2 Στα βιβλία

          • 2.1 Πρώτο βιβλίο
          • 2.2 Βιβλία δύο ως τέσσερα
          • 2.3 Πέμπτο και έκτο βιβλίο

     • 3 Γενεαλογικό δέντρο

[Επεξεργασία] Δημιουργία

   Σύμφωνα με την Τζ. Κ. Ρόουλινγκ, η ιδέα και για τη σειρά Χάρι Πότερ, αλλά
   και για τον ομώνυμο χαρακτήρα της ήρθε ενώ περίμενε ένα καθυστερημένο
   τρένο από το Μάντσεστερ προς το Λονδίνο το 1990. Η Τζ. Κ. Ρόουλινγκ δήλωσε
   ότι αυτές τις ώρες η ιδέα της για "αυτό το κοκαλιάρικο, μαυρομάλλικο
   αγόρι, που δεν γνώριζε πως ήταν μάγος άρχισε να γίνεται όλο και πιο σαφής
   και συγκροτημένη". Ενώ οι ιδέες της έρχονταν η μία μετά την άλλη, η
   Ρόουλινγκ αποφάσισε, μεταξύ άλλων, να κάνει τον Χάρι ένα ορφανό παιδί, που
   φοιτούσε σε ένα οικοτροφείο, που ονομαζόταν Χόγκουαρτς. Η συγγραφέας
   εξήγησε σε μία συνέντευξη στον The Guaridian το 1998: "Ο Χάρι ΕΠΡΕΠΕ να
   είναι ορφανός -να γιατί είναι τόσο τολμηρός, διότι δεν έχει ο φόβο να
   απογοητεύσει τους γονείς του... Το Χόγκουαρτς ΕΠΡΕΠΕ να είναι οικοτροφείο
   -τα μισά από τα σημαντικά πράγματα συμβαίνουν την νύχτα! Επιπλέον, είναι
   το θέμα της ασφάλειας. Από προσωπική μου εμπειρία, η πεποίθησή μου είναι
   πως τα παιδιά, πάνω απ' όλα, αποζητούν ασφάλεια και η ασφάλεια είναι κάτι
   που το Χόγκουαρτς προσφέρει στον Χάρι."

   Ο τραγικός θάνατος της μητέρας της, στις 30 Δεκεμβρίου του 1990, ενέπνευσε
   την Ρόουλινγκ να κάνει τον Χάρι Πότερ ένα ορφανό αγόρι που θρηνεί για τους
   νεκρούς γονείς του και κατά τη συγγραφή του βιβλίου, η οδύνη του Χάρι
   γίνεται όλο και "πιο αληθινή" γιατί ήταν συνδεδεμένη με τη δική της. Σε
   μία συνέντευξη στον The Guardian το 2000, δήλωσε επίσης πως ο χαρακτήρας
   Γουάρτ στο μυθιστόρημα του Τ. Χ. Γουάιτ Το σπαθί στην πέτρα ειναί ο
   "πνευματικός πρόγονος του Χάρι". Σε αυτό το βιβλίο, ένα αγόρι που
   ονομάζεται Γουάρτ συναντά τον μυστηριώδη μάγο Μέρλιν, που μετατρέπει το
   λυπημένο παιδί σε έναν ρωμαλέο, πανίσχυρο πολεμιστή που αργότερα γίνεται ο
   Βασιλιάς Αρθούρος. Τέλος, η συγγραφέας είπε πως ο Χάρι είναι γεννημένος
   στις 31 Ιουλίου, την ίδια μέρα που έχει και αυτή γενέθλια. Παρ' όλα αυτά,
   δήλωσε η Ρόουλινγκ, ο Χάρι δεν είναι βασισμένος σε αληθινό πρόσωπο "απλώς
   είναι εμπνευσμένο από ένα κομμάτι του εαυτού μου".

[Επεξεργασία] Στα βιβλία

  [Επεξεργασία] Πρώτο βιβλίο

   Στο Ο Χάρι Πότερ και η Φιλοσοφική Λίθος, ο Χάρι Πότερ κάνει την πρώτη του
   εμφάνιση ως ο κύριος πρωταγωνιστής. Όταν ο Χάρι είχε μόλις ξεπεράσει τον
   ένα χρόνο ζωής, οι γονείς του δολοφονήθηκαν από τον πανίσχυρο σκοτεινό
   μάγο Λόρδο Βόλντεμορτ, μα για κάποιο λόγο ο Χάρι επέζησε από την φονική
   κατάρα του Βόλντεμορτ, η οποία εξοστρακίστηκε και διαχώρησε την ψυχή του
   Βόλντεμορτ από το σώμα του. Ως αποτέλεσμα, ο Χάρι έχει ένα σημάδι σε σχήμα
   αστραπής στο μέτωπο του. Η Ρόουλινγκ δηλώνει: "Η βασική ιδέα είναι ότι ο
   Χάρι δεν γνωρίζει πως είναι μάγος. Κι έτσι ανέτρεξα στο παρελθόν για να
   βρω πως γίνεται να μην ήξερε... Όταν ήταν ενός χρονού, ο πιο σατανικός
   μάγος για χιλίαδες χρόνια επιχείρησε να τον σκοτώσει. Σκότωσε τους γονείς
   του και μετά προσπάθησε να σκοτώσει και τον ίδιο... Έτσι έμεινε με το
   σημάδι σε σχήμα κεραυνού στο μέτωπο του, ενώ η κατάρα που έριξε
   εξοστρακίστηκε και χτύπησε τον σκοτεινό μάγο, που από τότε κρύβεται".

   Ως αποτέλεσμα, ο Χάρι έμεινε ορφανός, που ζούσε άσχημα με τους μόνους
   εναπομείναντες συγγενείς του, τους σκληρούς Ντάρσλι. Στα ενδέκατα γενέθλια
   του, ο Χάρι ανακαλύπτει πως είναι μάγος, όταν ο Ρούμπεους Χάγκριντ του
   λέει πως επρόκειτο να φοιτήσει στο σχολείο Χόγκουαρτς για μαγείες και
   ξόρκια. Εκεί μαθαίνει για τους γονείς του και για τη σύνδεση του με τον
   Σκοτεινό Άρχοντα, πηγαίνει στον κοιτώνα του Γκρίφιντορ, γίνεται φίλος με
   τους συμμαθητές του Ρον Ουέσλι και Ερμιόνη Γκρέιντζερ και ανατρέπει το
   σχέδιο του Βόλντεμροτ να κλέψει την Φιλοσοφική Λίθο. Επίσης, γίνεται
   εχθρός με τους χαρακτήρες Ντράκο Μαλφόι, ένα συμμαθητή του από μία εύπορη
   οικογένεια μάγων και με τον ψυχρό, ειρωνικό δάσκαλο των φίλτρων Σέβερους
   Σνέιπ, τον μέντορα του Ντράκο Μαλφόι και τον επικεφαλή του κοιτώνα του
   Σλίθεριν. Και οι δύο έχθρες συνεχίζουν να υπάρχουν στη διάρκεια της
   σειράς. Η Ρόουλινγκ είπε πως ο Ντράκο είναι βασισμένος σε διάφορους
   τυπικούς ψευτοπαλικαράδες των παιδικών της χρόνων και ο Σνέιπ σε έναν
   σαδιστή καθηγητή της, που αμφισβητούσε τις ικανότητες της.

  [Επεξεργασία] Βιβλία δύο ως τέσσερα

   Στο δεύτερο βιβλίο, Ο Χάρι Πότερ και η Κάμαρα με τα Μυστικά, η Ρόουλινγκ
   τοποθετεί τον Χάρι εναντίον του Άντον Μόρβολ Χερτ, την "ανάμνηση" του
   Λόρδου Βόλντεμορτ, που βρίσκεται κρυμμένη σε ένα μυστικό ημερολόγιο, το
   οποίο ανήκει στην νεότερη αδελφή του Ρον Τζίνι Ουέσλι. Όταν οι Γεννημένοι
   από Μαγκλ μαθητές, ξαφνικά άρχίζουν να μαρμαρώνονται, πολοί υποψιάζονται
   πως ο Χάρι μπορεί να κρύβεται πίσω από τις επιθέσεις κι έτσι τον βάζουν σε
   καραντίνα οι περισσότεροι φίλοι του. Στην κλιμάκωση της δράσης του
   βιβλίου, η Τζίνι Ουέσλι εξαφανίζεται. Προκειμένου να την σώσει, ο Χάρι
   πολεμά με τον Χερτ και το τέρας που εκείνος έλεγχει, το οποίο βρίσκεται
   κρυμμένο στην Κάμαρα με τα Μυστικά. Στο τρίτο βιβλίο, Ο Χάρι Πότερ και ο
   Αιχμάλωτος του Αζκαμπάν, δίνει τη συγκατάβασή της για ένα ταξίδι πίσω στο
   χρόνο. Ο Χάρι μαθαίνει πως οι γονείς του προδόθηκαν στον Βόλντεμορτ από
   τον φίλο τους Πίτερ Πέτιγκριου, ο οποίος έκανε να φανεί πως ο νονός του
   Χάρι, Σείριος Μπλακ, είχε διαπράξει τα εγκλήματα κι έτσι ο τελευταίος
   οδηγήθηκε στη φυλακή Αζκαμπάν. Όταν ο Μπλακ δραπετεύει γυρεύοντας
   εκδίκηση, ο Χάρι και η Ερμιόνη χρησιμοποιούν μία χρονομηχανή για να σώσουν
   αυτόν κι έναν ιπόγρυππα, που ονομάζεται Ωραιόραμφος. Ο Πέτιγκριου -μαζί με
   την αλήθεια- δραπετεύει κι αυτός και ο αθώος Μπλακ παραμένει ένας
   κυνηγημένος φυγάς.

   Στα προηγούμενα βιβλία, ο Χάρι παρουσιάζεται σαν παιδί, μα η Ρόουλινγκ
   δηλώνει πως στο τέταρτο μυθιστόρημα Ο Χάρι Πότερ και το Κύπελλο της
   Φωτιάς, "οι ορίζοντες του Χάρι -και μεταφορικά και κυριολεκτικά-
   πλαταίνουν καθώς μεγαλώνει". Η αυξανόμενη οριμότητα του Χάρι γίνεται
   φανερή όταν δείχνει ενδιαφέρον για την Τσο Τσάνγκ, μία όμορφη μαθήτρια του
   Ράβενκλοου. Η ένταση αρχίζει, ωστόσο, από τη στιγμή που ο Χάρι διαλέγεται
   μυστηριωδώς από το Κύπελλο της Φωτιάς για να διαγωνιστεί στο επικίνδυνο
   Τρίαθλο Μαγείας, παρ' όλο που ένας άλλος πρωταθλητής του Χόγκουαρτς, ο
   Σέντρικ Ντίγκορι, έχει ήδη επιλεχθεί. Στην πραγματικότητα, βέβαια,
   επρόκειτο για μια καλοσχεδιασμένη πλεκτάνη του Λόρδου Βόλντεμορτ, που έχει
   σκοπό να οδηγήσει τον Χάρι σε μια θανάσιμη παγίδα. Κατά τη διάρκεια της
   τρίτης πρόκλησης του Τριάθλου, ο Χάρι και ο Σέντρικ μεταφέρονται σε ένα
   νεκροταφείο. Ο Σέντρικ δολοφονείται και ο Λόρδος Βόλντεμορτ, με τη βοήθεια
   του Πίτερ Πέτιγκριου χρησιμοποιεί το αίμα του Χάρι σε μία σατανική μαγική
   τελετή, με σκοπό να αποκτήσει σώμα. Όταν ο Χάρι μονομαχεί με τον
   Βόλντεμορτ, τα ξόρκια των ραβδιών τους ενώνονται, εξωθώντας τους
   αντιλάλους των πνευμάτων των θυμάτων του Βολντεμορτ, συμπεριλαμβανομένων
   και του Σέντρικ, της Λίλι Πότερ και του Τζέιμς Πότερ, να ξεχθούν απ' το
   ραβδί του. Αυτά τα πνεύματα προστατεύουν προσωρινά τον Χάρι, που τελικά
   γυρίζει στο Χόγκουαρτς με τη σορό του Σέντρικ. Για την Ρόουλινγκ αυτή η
   σκηνή είναι σημαντική, επειδή δείχνει το θάρρος του Χάρι, ο οποίος
   μεταφέροντας το πτώμα του Σέντρικ πίσω, αποδεικνύει την ευσπλαχνία του. Η
   Ρόουλινγκ λέει: "Θέλει να λυτρώσει τους γονείς του Σέντρικ από περεταίρω
   πόνο". Πρόσθεσε πως η αποτροπή του γεγονότος, το σώμα του Σέντρικ Ντίγκορι
   να πέσει στα χέρια του Βόλντεμορτ, βασίζεται σε μία κλασσική σκηνή στην
   Ιλίαδα, όπου ο Αχιλλέας ανακτά το πτώμα του καλύτερού του φίλου, Πάτροκλου
   από τον Έκτορα. Η συγγραφέας είπε: "Αυτή η σκηνή με συγκίνησε πάρα πάρα
   ΠΑΡΑ πολύ όταν τη διάβασα στην ηλικία των 19. Η ιδέα της βεβήλωσης ενός
   πτώματος, μία πανάρχαια ιδέα... Αυτό σκεφτόμουν όταν ο Χάρι έσωσε το κορμί
   του Σέντρικ". Είπε επίσης ότι έκλαψε όταν οι νεκροί γονείς του Χάρι
   αποβλήθηκαν από το ραβδί του Βόλντεμορτ κι αυτή ήταν η πρώτη φορά που
   έκλαψε ενώ έγραφε την ιστορία της.

  [Επεξεργασία] Πέμπτο και έκτο βιβλίο

   Στο πέμπτο βιβλίο, Ο Χάρι Πότερ και το Τάγμα του Φοίνικα, το Υπουργείο
   Μαγείας οργανώνει μία καμπάνια εναντίον του Χάρι και του Ντάμπλντορ,
   καταπνίγοντας τους ισχυρισμούς του πως ο Λόρδος Βόλντεμορτ έχει
   επιστρέψει. Ένας νέος χαρακτήρας εμφανίζεται όταν το υπουργείο διορίζει
   την Ντολόρες Άμπριτζ σαν την καινούρια καθηγήτρια της Άμυνας εναντίον των
   Σκοτεινών Τεχνών (και σαν κατάσκοπο του υπουργείου). Επειδή το παρανοϊκό
   υπουργείο υποψιάζεται πως ο Ντάμπλντορ οργανώνει έναν μυστικό στρατό για
   να τους ανατρέψει, η Αμπρίτζ αρνείται να διδάξει στους μαθητές αληθινή
   αμυντική μαγεία. Κερδίζει σταδιακά δύναμη, ωσπού τελικά έχει το σχολείο
   ύπο τον έλεγχο της. Σαν αποτέλεσμα, η αυξανόμενη οργισμένη και θυμωμένη
   συμπεριφορά του Χάρι, σχεδόν τον αποκόπτει από τον Ρον και την Ερμιόνη. Η
   Ρόουλινγκ λέει πως υποβάλει τον Χάρι σε μεγάλο συναισθηματικό στρες για να
   δείξει την συναισθημάτικη του ευπάθεια και την ανθρωπιά του -ένα τρωτό του
   σημείο για τον αντίπαλο του Βόλντεμορτ. "Ο Χάρι είναι ένας πολύ ανθρώπινος
   ήρωας και αυτό, προφανώς, τον βάζει και σε αντιπαράθεση με τον Βόλντεμορτ,
   ο οποίος έχει απανθρωπίσει βαριά τον εαυτό του. Και γι' αυτό ο Χάρι έπρεπε
   να φτάσει σε ένα σημέιο που σχεδόν θα κατάρρεε και θα έλεγε πως δεν ήθελε
   να παίξει, δεν θέλει να είναι ο ήρωας πια -είχε χάσει τόσα πολλά. Και δεν
   ήθελε να χάσει κι άλλα. Κι έτσι με το Ο Χάρι Πότερ και το Τάγμα του
   Φοίνικα αποφάσισα πως σε αυτό το σημείο ο Χάρι θα είχε την κατάρρευση
   του". Υπό την πίεση της Ερμιόνης, ο Χάρι ιδρύει έναν παράνομο μαθητικό
   οργανισμό, τον Στρατό του Ντάμπλντορ με σκοπό να διδάξει τους μαθητές
   αληθινή άμυνα εναντίον των σκοτεινών τεχνών. ...

[Επεξεργασία] Γενεαλογικό δέντρο

                                                      Οικογένεια              
                                                       Πεβερέλ
    Σαλαζάρ                                                                        
   Σλίθεριν                                                                      
                  Αντίοχος        Κάδμος                                     Ιγνάτιος
                   Πέρεβελ        Πέρεβελ                                     Πέρεβελ
                                                                                          
    Πολλές                        Πολλές                                      Πολλές
    Γενεές                        Γενεές                                      Γενεές
                   Μαρβόλο                                                                
                   Γκάουντ
                                                      Οικογένεια                                                
                                                        Μπλακ
    Μόρφιν         Μερόπη        Τομ Ριντλ                                                                                   
    Γκάουντ        Γκάουντ       (πατέρας)                                                                                 
                                                                                                                             
                             Τομ                                       Κύριος                                             Κύριος
                           Μαρβόλο      Σέπτιμους      Ελλαδώρα       και Κυρία                   Κύριος και                και
                            Ριντλ        Ουέσλι         Μπλακ          Ντάρσλι                    Κυρία Έβανς              Κυρία
                                                                                                                           Πότερ
                                                                                                                             
                                                                                                               
    Απολλίν        Κύριος       Μόλυ Προύετ       Άρθουρ       Μαρζορί        Βέρνον        Πετούνια      Λίλι Έβανς      Τζέιμς
   Ντελακούρ      Ντελακούρ                       Ουέσλι       Ντάρσλι        Ντάρσλι         Έβανς                        Πότερ
                                                                                                                         
                                                       
           Γκάμπριελ       Τσάρλι         Φρεντ                                      Ντάντλι                                
           Ντελακούρ       Ουέσλι        Ουέσλι                                      Ντάρσλι
                                                                                                                         
                                                                                                                        
     Φλερ         Γουίλλιαμ                                       Ερμιόνη         Ρόναλτ       Τζινέβρα       Χάρι Πότερ
   Ντελακούρ       Ουέσλι                                        Γκρέιντζερ       Ουέσλι        Ουέσλι       
                                                                                                                             
                                                                                                                           
   Βικτουάρ       Ντομινίκ         Λούις                        Ρόουζ         Χούγκο         Τζέιμς         Αλμπους        Λίλυ
    Ουέσλι         Ουέσλι         Ουέσλι                        Ουέσλι        Ουέσλι          Πότερ        Σέβερους        Πότερ
                                                                                                             Πότερ
                                                                          
                           Άντρεϊ         Πέρσυ         Τζορτζ        Ατζέλικα
                           Ουέσλι        Ουέσλι         Ουέσλι         Τζόνσον
                                                                           
                                                                         
                            Μόλυ          Λούσι         Φρεντ           Ροξάν
                           Ουέσλι        Ουέσλι         Ουέσλι         Ουέσλι

   π • σ • ε
                    Η σειρά Χάρι Πότερ της Τζ. Κ. Ρόουλινγκ
                         Φιλοσοφική Λίθος · Κάμαρα με τα Μυστικά · Αιχμάλωτος
   Βιβλία                του Αζκαμπάν · Κύπελλο της Φωτιάς · Τάγμα του
                         Φοίνικα · Ημίαιμος Πρίγκιψ · Κλήροι του Θανάτου
                         Φιλοσοφική Λίθος (2001) · Κάμαρα με τα Μυστικά
                         (2002) · Αιχμάλωτος του Αζκαμπάν (2004) · Κύπελλο
   Ταινίες               της Φωτιάς (2005) · Τάγμα του Φοίνικα (2007)  ·
                         Ημίαιμος Πρίγκιψ (2009)  ·
                         Κλήροι του Θανάτου (2010-11)
                         Χάρι Πότερ · Ρον Oυέσλι · Ερμιόνη Γκρέιντζερ ·
                         Λόρδος Βόλντεμορτ · Άλμπους Ντάμπλντορ · Σέβερους
   Χαρακτήρες            Σνέιπ · Ρούμπεους Χάγκριντ · Θανατοφάγοι · Σείριος
                         Μπλακ  · Τζίνι Oυέσλι  · Λούνα Λάβγκουντ  ·
                         Παράφρονες
   Κόσμος του Χάρι Πότερ Τοποθεσίες · Μαγκλ · Διάσημοι μάγοι και μάγισσες

   Ανακτήθηκε από
   "http://el.wikipedia.org/wiki/%CE%A7%CE%AC%CF%81%CE%B9_%CE%A0%CF%8C%CF%84%CE%B5%CF%81_(%CF%87%CE%B1%CF%81%CE%B1%CE%BA%CF%84%CE%AE%CF%81%CE%B1%CF%82)"
   Κατηγορίες: Χάρι Πότερ | Φανταστικοί χαρακτήρες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Žemaitėška
     • Беларуская (тарашкевіца)
     • Български
     • বাংলা
     • Bosanski
     • Català
     • Česky
     • Dansk
     • Deutsch
     • English
     • Español
     • Eesti
     • Euskara
     • فارسی
     • Suomi
     • Français
     • Gaeilge
     • Galego
     • עברית
     • Hrvatski
     • Magyar
     • Bahasa Indonesia
     • Italiano
     • 日本語
     • 한국어
     • Lietuvių
     • Latviešu
     • Македонски
     • मराठी
     • Кырык мары
     • Bahasa Melayu
     • Nāhuatl
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Português
     • Română
     • Русский
     • Simple English
     • Slovenčina
     • Slovenščina
     • Српски / Srpski
     • Svenska
     • ไทย
     • Türkçe
     • Українська
     • O'zbek
     • Tiếng Việt
     • 中文
     • Bân-lâm-gú

     • Τελευταία τροποποίηση 21:48, 12 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
