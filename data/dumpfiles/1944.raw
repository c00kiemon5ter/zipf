   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                   Ιωάννης Χονδρογιάννης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Γιάννης Χονδρογιάννης, το τρίτο παιδί
   της Αγγελικής Βορίτση και του Αντωνίου
   Χονδρογιάννη, γεννήθηκε το Μάρτιο του 1910
   στο προάστιο της Σμύρνης Παράδεισο, όπου
   και η εκκλησία του Προφήτη Ηλία, πρώτο
   σταθμό του τρένου που πήγαινε από την
   Σμύρνη στα ενδότερα της Ανατολής.

   Τελείωσε το δημοτικό σχολείο στο χωριό
   του και ακολούθως φοίτησε για ένα χρόνο
   (1921-1922) στο ιδιωτικό Εκπαιδευτήριο του
   Γιαννίκη (Ελληνοαγγλικό Λύκειο), όπου
   τελείωσε την πρώτη τάξη του Γυμνασίου.

   Με τη Μικρασιατική καταστροφή βρέθηκε
   για λίγο με την οικογένειά του στη Χίο.
   Αργότερα έφτασαν στην Αθήνα, όπου αρχικά
   εγκαταστάθηκαν στην οδό 3ης Σεπτεμβρίου,
   κοντά στην πλατεία Λαυρίου (Ομόνοια).
   Αργότερα εγκαταστάθηκαν στον
   προσφυγικό συνοικισμό του Ταύρου, στα
   λεγόμενα Γερμανικά. Στην Αθήνα, γράφτηκε
   στο Β΄ Γυμνάσιο Αθηνών, από το οποίο και
   αποφοίτησε. Παρά την επιθυμία του να
   ασχοληθεί με τη Φιλολογία, ακολούθησε
   την επιθυμία της οικογένειάς του να
   σπουδάσει Ιατρική.

   Για να ανταπεξέλθει στις οικονομικές
   απαιτήσεις των σπουδών, καθώς οι γονείς
   πρόσφυγες δεν μπορούσαν να
   ανταπεξέλθουν, γράφτηκε ταυτόχρονα με
   την Ιατρική σχολή του Πανεπιστημίου
   Αθηνών και στη Σχολή Γυμναστών, πράγμα
   το οποίο τότε ήταν επιτρεπτό. Έτσι, ως
   πρωτοετής φοιτητής της σχολής γυμναστών
   εργάστηκε σε ιδιωτικά δημοτικά σχολεία
   και αργότερα ως πτυχιούχος σε ιδιωτικά
   Λύκεια και Γυμνάσια (« Ανατολή»,
   «Ελικώνας», «Ιόνιος Σχολή», Ηλιάδη,
   Φαλτάιτς), λύνοντας με αυτό τον τρόπο το
   οικονομικό πρόβλημα των σπουδών της
   Ιατρικής.

   Αποφοίτησε από την Ιατρική Σχολή το 1939
   με Λίαν Καλώς, οπότε εγκατέλειψε το
   επάγγελμα του Γυμναστή. Ωστόσο, ως
   γυμναστής ίδρυσε στα Εξάρχεια τον
   Αθλητικό Σύλλογο «Αχιλλέας», φυτώριο
   αθλητών στίβου, χρημάτισε διευθυντής
   σωματικής αγωγής στη Χ.Α.Ν. Αθηνών και
   ασχολήθηκε ενεργά με τον προσκοπισμό,
   ιδρύοντας και τρία συστήματα.

   Από το 1940 αρχίζει την ιατρική του
   καριέρα στον Ταύρο. Υπηρέτησε την
   Ιατρική με πολλή επιτυχία και είχε την
   φήμη του καλού γιατρού μέχρι το 1980.

   Το 1946 παντρεύτηκε την Ελευθερία
   Μωραϊτοπούλου, με την οποία απέκτησε δύο
   παιδιά, τη Μαρία-Κυριακή και την
   Έλλη-Αντωνίνη.

   Λόγω της ιδανικής άσκησης του
   λειτουργήματος της ιατρικής, ο λαός του
   Ταύρου τον ώθησε να ασχοληθεί με τα
   καθήκοντα του Δημάρχου Ταύρου. Γι αυτό
   υποχρεώθηκε να αναμειχθεί στην
   πολιτική, με αποτέλεσμα το 1952 να
   ονομαστεί και στη συνέχεια να εκλεγεί
   στις εκλογές του 1954 με συντριπτική
   πλειοψηφία Δήμαρχος Ταύρου.

   Κατά τη διάρκεια της θητείας του στη
   Δημαρχία Ταύρου (1952-67, 1974-78, όπως φαίνεται
   από τα αρχεία Δήμου Ταύρου), με ενέργειές
   του διαμόρφωσε και έβαλε την περιοχή στο
   σχέδιο πόλης, έφτιαξε δρόμους, ίδρυσε
   σχολεία, Γυμνάσιο, Λύκειο κι έχτισε
   σχολεία για τη μεταστέγαση των
   Δημοτικών που λειτουργούσαν σε παράγκες
   ή τρώγλες. Εγκατέστησε ύδρευση και
   αποχέτευση, δημιούργησε χώρους πρασίνου
   (κηπάρια-πάρκα), έδωσε οικόπεδα στις
   εκκλησίες και φρόντισε να χτιστούν ναοί,
   ίδρυσε το Γυμναστήριο Ταύρου και
   φρόντισε να δημιουργηθούν χώροι για
   καλαθοσφαίριση και παιδικές χαρές. Με
   προτάσεις του και μετά από έντονα
   διαβήματα, το Υπουργείο Δημοσίων Έργων
   προχώρησε στην οικοδόμηση
   πολυκατοικιών για τη μεταστέγαση των
   προσφύγων.

   Μετά την αποχώρησή του από την πολιτική
   και την συνταξιοδότησή του από την
   Ιατρική, ασχολήθηκε με την επιθυμία της
   νιότης του και εξέδωσε πέντε ποιητικές
   συλλογές (Και επι γής ειρήνη, Όταν οι
   μνήμες, Ευλογημένη Μάνα, Αγάπη, Φλογέρα
   της ψυχής μου). Με αυτά τα έργα του έγινε
   μέλος της Εταιρείας Ελλήνων Λογοτεχνών.

   Απεβίωσε στις 27 Οκτωβρίου 2006 στην Αθήνα.

   Ανακτήθηκε από
   "http://el.wikipedia.org/wiki/%CE%99%CF%89%CE%AC%CE%BD%CE%BD%CE%B7%CF%82_%CE%A7%CE%BF%CE%BD%CE%B4%CF%81%CE%BF%CE%B3%CE%B9%CE%AC%CE%BD%CE%BD%CE%B7%CF%82"
   Κατηγορίες: Γεννήσεις το 1910 | Θάνατοι το
   2006 | Δήμαρχοι ελληνικών πόλεων

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 19:55, 5 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
