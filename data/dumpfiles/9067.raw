   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Λουδοβίκος ο Γερμανικός

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Λουδοβίκος ο Γερμανικός – σε σφραγίδα

   Ο Λουδοβίκος ο Γερμανικός ή Λουδοβίκος της Βαυαρίας (806 – 876) ήταν
   εγγονός του Καρλομάγνου, τρίτος γιος του διαδεχθέντος τον Καρλομάγνο γιου
   του Λουδοβίκου του ευσεβούς από την πρώτη σύζυγο του, Ερμενγάρδη του
   Εσμπάι. Ήταν Βασιλιάς της Βαυαρίας (817 – 843) και βασιλιάς της Ανατολικής
   Φρανκίας (843 – 876).

   Έγινε βασιλιάς της Βαυαρίας από το 817 ακολουθώντας τις τακτικές που
   ξεκίνησε ο παππούς του, Καρλομάγνος, να δίνει περιοχές της αυτοκρατορίας
   υπό την διοίκηση μελών της οικογένειας του. Τα πρώτα χρόνια της ζωής του ο
   Λουδοβίκος τα πέρασε στην αυλή του παππού του, Καρλομάγνου, που του είχε
   δείξει ιδιαίτερη αγάπη. Όταν ο πατέρας του, αυτοκράτορας Λουδοβίκος,
   μοίρασε (817) τις κτήσεις ανάμεσα στους γιους του, ο Λουδοβίκος δέχτηκε
   την Βαυαρία και τις περιοχές γύρω από αυτήν. Το 827 παντρεύτηκε την Έμμα
   του Άλτντορφ, αδελφή της θετής μητέρας του, Ιουδήθ της Βαυαρίας (795-843),
   και τα εδάφη που πήρε επεκτείνοντο ανάμεσα στην Αλσατία και την Βαυαρία.
   Αργότερα έμπλεξε σε εμφύλιες διαμάχες με την ίδια την Ιουδήθ, στις
   προσπάθειες της να δώσει τον βασίλειο στον δικό της γιο Κάρολο, αργότερα
   βασιλιά Κάρολο τον Φαλακρό.

   Στον δεύτερο εμφύλιο οικογενειακό πόλεμο μπλέχτηκε, όταν οι δύο
   μεγαλύτεροι αδελφοί του, Λοθάριος Α΄, βασιλιάς της Ιταλίας, και Πεπίνος Α'
   της Ακουιτανίας, του πρότειναν να επιτεθεί στην Αλαμανία που ο πατέρας
   τους την είχε δώσει στον ετεροθαλή αδελφό τους, Κάρολο. Οδηγώντας έναν
   στρατό από Σλάβους κατάφερε να υποτάξει την Αλαμανία. Ο αυτοκράτορας
   βρέθηκε σε δύσκολη θέση, αφού ήταν αιχμάλωτος ενός από τους εξεγερθέντες
   γιους του. Αργότερα έκλεισε μαζί του ειρήνη και ο Λουδοβίκος επανήλθε στην
   Βαυαρία (836). Στον τρίτο εμφύλιο πόλεμο (839), ο Λουδοβίκος επιτέθηκε
   ξανά στην Αλαμανία, αλλά ο πατέρας του ήταν καλύτερα προετοιμασμένος και
   τον απέκρουσε εύκολα.

   Πίνακας περιεχομένων

     • 1 Μοίρασε την αυτοκρατορία με τους αδελφούς του
     • 2 Αποτυχία κατάληψης της Γαλλίας από τον Κάρολο τον φαλακρό
     • 3 Εμφύλιοι με τους γιους του
     • 4 Κληρονόμοι

[Επεξεργασία] Μοίρασε την αυτοκρατορία με τους αδελφούς του

   Όταν πέθανε ο πατέρας του (840), ο Λουδοβίκος ο Γερμανικός συμμάχησε με
   τον ετεροθαλή αδελφό του Κάρολο τον φαλακρό και νίκησε τον αδελφό του
   Λοθάριο, και τον ανιψιό του, Πεπίνο Β’ της Ακουιτανίας, γιο του
   αποθανόντος αδελφού του Πεπίνου στην μάχη του Φοντεναί τον Ιούνιο του 841.
   Τον Ιούνιο του (842) οι τρεις αδελφοί με την Συνθήκη του Βερντέν μοίρασαν
   τα εδάφη της αυτοκρατορίας του πατέρα τους. Ο Λουδοβίκος έλαβε εκτός από
   την Βαυαρία, την Θουριγγία, την Φραγκονία και την Σαξονία. Έτσι θεωρείται
   ο πατέρας του Γερμανικού έθνους. Πολέμησε εναντίον των Βοημών και των
   Μοραβών για να επεκτείνει τα εδάφη του, αλλά γνώρισε την ήττα από τους
   Βίκινγκς.

[Επεξεργασία] Αποτυχία κατάληψης της Γαλλίας από τον Κάρολο τον φαλακρό

   Έστειλε (852) στην Ακουιτανία τον γιο του, Λουδοβίκο τον νεώτερο, μετά από
   έκκληση των ευγενών της περιοχής, ύστερα από την αυταρχική διακυβέρνηση
   του ετεροθαλούς αδελφού του, Καρόλου του φαλακρού, αλλά επέστρεψε την
   επόμενη χρονιά. Σύμφωνα με τα χρονικά του Φούλντα (Annales Fuldenses), ο
   λαός της Δυτικής Φρανκίας (σημερινή Γαλλία) μη μπορώντας να αντέξει τον
   αυταρχισμό του Καρόλου, κάλεσε τον Γερμανικό να καταλάβει το στέμμα. Μαζί
   με τους ανιψιούς του Πεπίνο Β’ και Κάρολο, βασιλιά της Προβηγκίας,
   αποφάσισε (858) να κάνει εκστρατεία στην Γαλλία, ο μισητός από τον λαό
   Κάρολος ο Φαλακρός δεν μπόρεσε να συγκεντρώσει στρατό και δραπέτευσε στην
   Βουργουνδία. Αλλά ο Λουδοβίκος ο Γερμανικός δέχθηκε την άρνηση των
   επισκόπων της Ακουιτανίας να τον στέψουν βασιλιά και αναγκάστηκε να
   αποχωρήσει (860).

   Το 855 πέθανε ο μεγάλος του αδελφός Λοθάριος και ο Λουδοβίκος συμφιλιώθηκε
   προσωρινά με τον ετεροθαλή αδελφό του Κάρολο ώστε να επιτεθούν στο
   βασίλειο του και να μοιράσουν τα εδάφη του. Συνάντησαν την αντίσταση των
   γιων του Λοθαρίου, Λοθάριο Β’ της Λοθαριγγίας, Λουδοβίκο Β’ και Κάρολο. Ο
   Λοθάριος Β’ πέθανε (869), αλλά ο Γερμανικός σοβαρά άρρωστος ήταν ανίκανος
   για εκστρατείες, κάτι που έδωσε την ευκαιρία στον Κάρολο τον φαλακρό να
   λεηλατήσει την χώρα του.

[Επεξεργασία] Εμφύλιοι με τους γιους του

   Τα επόμενα χρόνια της βασιλείας του, ο Λουδοβίκος ο Γερμανικός ασχολήθηκε
   με διαμάχες μεταξύ των γιων του: πρώτος εξεγέρθηκε ο Καρλομάν της Βαυαρίας
   (861, 863), ενώ ενώθηκαν την δεύτερη φορά μαζί του και οι δύο μικρότεροι
   γιοί του, Λουδοβίκος και Κάρολος. Ο Λουδοβίκος παραχώρησε στον Καρλομάνο
   την Βαυαρία (864), και την επόμενη χρονιά μοίρασε τα εναπομείναντα εδάφη
   του την Σαξονία στον Λουδοβίκο τον νεώτερο και την Σουαβία στον Κάρολο τον
   παχύ.

   Ο Λουδοβίκος ο Γερμανικός πέθανε στις 28 Αυγούστου 876 στην Φραγκφούρτη
   και τάφηκε στο αββαείο του Λορς. Οι σχέσεις του με την εκκλησία ήταν πολύ
   καλές: πιστός στον χριστιανισμό προσπάθησε να προσηλυτίσει στην θρησκεία
   του Ιησού τους ειδωλολάτρες γείτονές του.

[Επεξεργασία] Κληρονόμοι

   Με την σύζυγο του Έμμα (πέθανε στις 31 Ιανουαρίου 876) παιδιά του ήταν:

     • Χίλντεγκαρντ (828 – 856)
     • Καρλομάν της Βαυαρίας (829 – 880)
     • Ερμενγάνδη (πέθανε το 866)
     • Γκισέλα
     • Λουδοβίκος ο νεώτερος
     • Μπέρθα (πέθανε το 877)
     • Κάρολος ο παχύς

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Louis the German της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9B%CE%BF%CF%85%CE%B4%CE%BF%CE%B2%CE%AF%CE%BA%CE%BF%CF%82_%CE%BF_%CE%93%CE%B5%CF%81%CE%BC%CE%B1%CE%BD%CE%B9%CE%BA%CF%8C%CF%82"
   Κατηγορίες: Δυναστεία των Καρολιδών | Φράγκοι | Βασιλείς της Βουργουνδίας
   | Δούκες της Βαυαρίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Alemannisch
     • العربية
     • Български
     • Brezhoneg
     • Bosanski
     • Català
     • Česky
     • Cymraeg
     • Dansk
     • Deutsch
     • English
     • Español
     • Eesti
     • Suomi
     • Français
     • Frysk
     • עברית
     • Hrvatski
     • Magyar
     • Italiano
     • 日本語
     • 한국어
     • Latina
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Slovenčina
     • Српски / Srpski
     • Svenska
     • ไทย
     • West-Vlams

     • Τελευταία τροποποίηση 01:29, 2 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
