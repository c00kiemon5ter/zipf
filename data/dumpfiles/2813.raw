   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Μάχη της Πελαγονίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                      Μάχη της Πελαγονίας
              Βυζαντινο-Φραγκικοί πόλεμοι
        Χρονολογία       Σεπτέμβριος 1259
             Τόπος            Πελαγονία
            Έκβαση           Μεγάλη νίκη των
                                   Νικαιατών
                               Μαχόμενοι
                                   Δεσποτάτο της Ηπείρου,
   Αυτοκρατορία της
   Νίκαιας                  Πριγκιπάτο της Αχαΐας,
                                   Βασίλειο της Σικελίας
                                 Αρχηγοί
   Ιωάννης                  Μιχαήλ Β' Δούκας,
   Παλαιολόγος,
                                   Γουλιέλμος Β'
   Θεόδωρος Δούκας   Βιλλεαρδουίνος
                                Δυνάμεις
   άγνωστες                άγνωστες
                                Απώλειες
   άγνωστες                άγνωστες

   Η μάχη της Πελαγονίας έλαβε χώρα το
   Σεπτέμβριο του 1259, ανάμεσα στην
   Αυτοκρατορία της Νίκαιας και στη
   συμμαχία που είχε δημιουργηθεί εναντίον
   της, το Βασίλειο της Σικελίας, το
   Δεσποτάτο της Ηπείρου και το Πριγκιπάτο
   της Αχαΐας. Ήταν ένα γεγονός
   αποφασιστικής σημασίας για την ιστορία
   της ανατολικής Μεσογείου.

   Ο αυτοκράτορας της Νίκαιας, Θεόδωρος Β'
   Λάσκαρης, πέθανε το 1258 ενώ ήδη είχε
   ξεσπάσει πόλεμος μεταξύ της Ηπείρου και
   της Νίκαιας. Ο διάδοχός του, Ιωάννης Δ'
   Λάσκαρης, ήταν ανήλικος και μετά τη
   δολοφονία του αντιβασιλέα που είχε
   ορίσει ο Θεόδωρος, του Γεωργίου
   Μουζάλωνα, νέος αντιβασιλέας ορίστηκε ο
   Μιχαήλ Παλαιολόγος. Την ίδια περίοδο ο
   δεσπότης της Ηπείρου, Μιχαήλ Β' Δούκας,
   συμμάχησε με το βασιλιά της Σικελίας,
   Μανφρέδο Χοχενστάουφεν, παντρεύοντάς
   τον με την κόρη του την Ελένη, και με τον
   πρίγκιπα της Αχαΐας, Γουλιέλμο
   Βιλλεαρδουίνο, παντρεύοντάς τον με την
   κόρη του την Άννα. Αυτή η συμμαχία
   στρεφόταν σαφώς κατά της Αυτοκρατορίας
   της Νίκαιας και απειλούσε άμεσα τη
   Θεσσαλονίκη.

   Το 1259 ο στρατός των Φράγκων της
   Πελοποννήσου πέρασε τον Κορινθιακό και
   ενώθηκε με το στρατό των Ηπειρωτών και
   τους Βλάχους του Ιωάννη Δούκα (γιου του
   Μιχαήλ Δούκα), αλλά και με 400 Γερμανούς
   ιππότες που έστειλε ο Μανφρέδος. Αλλά
   και ο στρατός των Νικαιατών με αρχηγούς
   τον Ιωάννη Παλαιολόγο (αδελφό του Μιχαήλ
   Παλαιολόγου) και το Θεόδωρο Δούκα
   (αδελφό του Μιχαήλ Δούκα) κινητοποιήθηκε
   και εισέβαλε στη Θεσσαλία. Σύμφωνα με το
   Χρονικόν του Μορέως, ο στρατός της
   Νίκαιας εκτός από το κύριο τμήμα του
   αποτελείτο και από Τούρκους
   μισθοφόρους, 2.000 Κουμάνους, 300 Γερμανούς,
   13.000 Ούγγρους , 4.000 Σέρβους και Βουλγάρους
   και μερικούς Βλάχους. Είναι όμως πολύ
   πιθανό αυτοί οι αριθμοί να ήταν
   μικρότεροι στην πραγματικότητα. Ο
   στρατός των Νικαιατών υποχώρησε βόρεια
   ακολουθούμενος από το στρατό των
   συμμάχων, μέχρι την πεδιάδα της
   Πελαγονίας, κοντά στην Καστοριά. Εκεί, οι
   Νικαιάτες μάζεψαν τους ντόπιους με τα
   κοπάδια τους και τους έστειλαν στους
   κοντινούς λόφους από πίσω τους ώστε να
   μοιάζουν σαν άλλο ένα μέρος του στρατού
   και να παραπλανήσουν τους συμμάχους.
   Έπειτα, έστειλαν ένα δικό τους άνθρωπο,
   δήθεν αυτόμολο στους Ηπειρώτες, ο οποίος
   τους πληροφόρησε (υπερβάλλοντας φυσικά)
   για το μέγεθος του στρατού της Νίκαιας.

   Τη νύχτα πριν από την μάχη ο Μιχαήλ
   Δούκας με το μεγαλύτερο μέρος του
   στρατού του εγκατέλειψε κρυφά το
   στρατόπεδο. Στην πράξη αυτή οδηγήθηκε
   ίσως από φόβο για το μέγεθος του στρατού
   της Νίκαιας, αλλά σίγουρα από δυσπιστία
   στους συμμάχους του και από φόβο για τις
   δικές τους φιλοδοξίες. Κάποιο ρόλο ίσως
   έπαιξε και ο γιος του, Ιωάννης, που
   σύμφωνα με τον Γεώργιο Παχυμέρη
   εξοργίστηκε από την προσοχή που
   έδειχναν κάποιοι Φράγκοι ευγενείς στην
   όμορφη Βλάχα γυναίκα του. Ο Ιωάννης δεν
   ακολούθησε τον πατέρα του, αλλά ενώθηκε
   με τους Νικαιάτες.

   Το πρωί της επόμενης ημέρας ο υπόλοιπος
   στρατός των Ηπειρωτών βλέποντας ότι ο
   δεσπότης Μιχαήλ είχε φύγει διαλύθηκε. Οι
   δυνάμεις του Γουλιέλμου και του
   Μανφρέδου δέχθηκαν απροετοίμαστες την
   επίθεση των Νικαιατών. Οι Ούγγροι
   τοξότες της Νίκαιας σκότωσαν τα άλογα
   των Φράγκων ιπποτών αφήνοντάς τους
   ουσιαστικά ανυπεράσπιστους. Πολλοί
   ιππότες σκοτώθηκαν ή πιάστηκαν
   αιχμάλωτοι. Ο Γουλιέλμος στην
   προσπάθειά του να ξεφύγει κρύφτηκε σε
   μία θημωνιά αλλά βρέθηκε λίγο αργότερα
   και αναγνωρίστηκε από τον έντονο
   προγναθισμό του.

   Η μάχη ήταν ένας πραγματικός θρίαμβος
   για την αυτοκρατορία της Νίκαιας. Με την
   αιχμαλωσία του Γουλιέλμου
   εξουδετερωνόταν το πριγκιπάτο της
   Αχαΐας, που ήταν το ισχυρότερο φραγκικό
   κράτος στον ελλαδικό χώρο. Η απειλή για
   τη Θεσσαλονίκη είχε εκλείψει και ο
   Μιχαήλ Παλαιολόγος μπορούσε να στρέψει
   την προσοχή του στην ανάκτηση της
   Κωνσταντινούπολης.

   Ο Ιωάννης Παλαιολόγος προχώρησε
   νοτιότερα, κατέλαβε την Άρτα και
   λεηλάτησε τη Θήβα. Το δεσποτάτο της
   Ηπείρου είχε σχεδόν διαλυθεί. Ο Μιχαήλ
   Δούκας είχε καταφύγει στη Λευκάδα για να
   γλυτώσει. Σύντομα ο γιος του, Ιωάννης,
   εγκατέλειψε το στρατό της Νίκαιας και
   κατέφυγε και αυτός στη Λευκάδα. Ο
   Μανφρέδος έστειλε εσπευσμένα
   ενισχύσεις στις ηπειρώτικες ακτές για
   να διασώσουν ότι μπορούσαν.

   Ο Μιχαήλ Δούκας κατάφερε να
   ανακαταλάβει τα εδάφη που έχασε μόλις το
   1260. Η Κωνσταντινούπολη, όμως, έπεσε στα
   χέρια των Νικαιατών το 1261 δίνοντας τέλος
   στη Λατινική Αυτοκρατορία και
   επανιδρύοντας τη Βυζαντινή. Ο
   Γουλιέλμος απελευθερώθηκε το 1262 αφού
   παρέδωσε στον Μιχαήλ Παλαιολόγο τα
   κάστρα του Μυστρά, της Μεγάλης Μάνης και
   της Μονεμβασίας.

[Επεξεργασία] Πηγές

     * To Χρονικόν του Μορέως.

                      Στο άρθρο αυτό έχει
                      ενσωματωθεί κείμενο από το
                      άρθρο Battle of Pelagonia της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CE%AC%CF%87%CE%B7_%CF%84%CE%B7%CF%82_%CE%A0%CE%B5%CE%BB%CE%B1%CE%B3%CE%BF%CE%BD%CE%AF%CE%B1%CF%82"
   Κατηγορίες: Φραγκοκρατία | Μάχες της
   Βυζαντινής Αυτοκρατορίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Česky
     * Deutsch
     * English
     * Español
     * Suomi
     * Français
     * Magyar
     * Italiano
     * Polski
     * Русский
     * Српски / Srpski

     * Τελευταία τροποποίηση 09:24, 11 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
