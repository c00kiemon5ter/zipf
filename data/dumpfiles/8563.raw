   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Ελληνική Στατιστική Αρχή

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η Ελληνική Στατιστική Αρχή (ΕΛ.ΣΤΑΤ.) (πρώην Εθνική Στατιστική Υπηρεσία
   της Ελλάδος (Ε.Σ.Υ.Ε.)) είναι επιφορτισμένη με το έργο της συλλογής
   στατιστικών στοιχείων. Είναι ανεξάρτητη Αρχή και δεν υπόκειται στον έλεγχο
   κυβερνητικών οργάνων ή άλλης διοικητικής Αρχής. Η λειτουργία της υπάγεται
   στον έλεγχο της Βουλής των Ελλήνων.

   Πίνακας περιεχομένων

     • 1 Σύσταση & Οργάνωση
     • 2 Αρμοδιότητες
     • 3 Γενικά στοιχεία
     • 4 Εξωτερικοί σύνδεσμοι
     • 5 Παραπομπές

[Επεξεργασία] Σύσταση & Οργάνωση

   Δημιουργήθηκε με τον Νόμο 3832/2010 (ΦΕΚ 38/9-3-2010, τευχ. Α΄) "Ελληνικό
   Στατιστικό Σύστημα (ΕΛ.Σ.Σ.). Σύσταση της Ελληνικής Στατιστικής Αρχής
   (ΕΛ.ΣΤΑΤ.) ως Ανεξάρτητης Αρχής", από τις διατάξεις του οποίου και
   διέπεται. Αποτελέι τη μετεξέλιξη της Γενική Γραμματείας της Εθνικής
   Στατιστικής Υπηρεσίας της Ελλάδος (Γ.Γ. Ε.Σ.Υ.Ε.) του Υπουργείου
   Οικονομικών, που καταργήθηκε, στα πλαίσια της προσπάθειας ενίσχυσης της
   διαφάνειας και διασφάλισης της αμεροληψίας των δημόσιων στατιστικών
   στοιχείων.

[Επεξεργασία] Αρμοδιότητες

   Ασκεί όλες τις αρμοδιότητες της πρώην Γενικής Γραμματείας Εθνικής
   Στατιστικής Υπηρεσίας της Ελλάδος (Γ.Γ. Ε.Σ.Υ.Ε.) που προβλέπονται στο
   άρθρο 1 του Προεδρικού Διατάγματος 224/1986 "Σύσταση Γενικής Γραμματείας
   Εθνικής Στατιστικής Υπηρεσίας της Ελλάδος (ΕΣΥΕ)", κάθε άλλη αρμοδιότητά
   της που προβλέπεται στην κείμενη νομοθεσία, καθώς και τις αρμοδιότητες που
   καθορίζονται από τον παραπάνω νόμο, από τον Κανονισμό (ΕΚ) Νο 223/2009 του
   Ευρωπαϊκού Κοινοβουλίου και του Συμβουλίου "σχετικά με τις ευρωπαϊκές
   στατιστικές…" και από οποιαδήποτε άλλη σχετική διάταξη.

   H ΕΛ.ΣΤΑΤ. ασκεί, μεταξύ άλλων, τις ακόλουθες αρμοδιότητες:

    1. καταρτίζει και εκτελεί το ετήσιο στατιστικό πρόγραμμα, παράγει και
       διαχέει με την ιδιότητα της "εθνικής στατιστικής υπηρεσίας" τις
       επίσημες εθνικές και ευρωπαϊκές στατιστικές της Ελλάδος,
    2. εκπροσωπεί την Ελλάδα ως "εθνική στατιστική υπηρεσία" στις υπηρεσίες
       της Ευρωπαϊκής Ένωσης και σε κάθε άλλο αρμόδιο διεθνή οργανισμό,
    3. συνεργάζεται με την Ευρωπαϊκή Στατιστική Υπηρεσία (Eurostat) και με
       άλλες υπηρεσίες της Ευρωπαϊκής Επιτροπής, με τις εθνικές στατιστικές
       υπηρεσίες των άλλων κρατών μελών, καθώς και με τους φορείς του ΕΛ.Σ.Σ.
       για στατιστικά θέματα. συμμετέχει, επίσης, σε αρμόδιες ομάδες εργασίας
       και επιτροπές της Ευρωπαϊκής Ένωσης και άλλων διεθνών οργανισμών ως
       "εθνική στατιστική υπηρεσία",
    4. μεριμνά για την έγκαιρη, έγκυρη και αποτελεσματική διάχυση της
       στατιστικής πληροφόρησης, καθώς και για την προαγωγή των στατιστικών
       θεμάτων και της οικονομικής έρευνας στο πλαίσιο της διεθνούς
       συνεργασίας της Χώρας.
    5. συνεργάζεται και διαβουλεύεται με όλους τους άλλους φορείς του ΕΛ.Σ.Σ.
       για την ανάπτυξη μεθόδων και συστημάτων για στατιστικούς σκοπούς στους
       τομείς αρμοδιότητάς τους,
    6. αναπτύσσει, διαχέει και συντονίζει την εφαρμογή του Κώδικα Ορθής
       Πρακτικής της Ευρωπαϊκής Στατιστικής Υπηρεσίας (Εurostat), στο πλαίσιο
       του ΕΛ.Σ.Σ.,
    7. μεριμνά για την εμπέδωση των αρχών και μεθόδων παραγωγής αξιόπιστων
       στατιστικών του Ευρωπαϊκού Στατιστικού Συστήματος από το προσωπικό της
       και από όλους τους υπόλοιπους φορείς του ΕΛ.Σ.Σ.,
    8. πιστοποιεί ως "επίσημες" στατιστικές που έχουν παραχθεί από άλλους
       φορείς του ΕΛ.Σ.Σ., με την επιφύλαξη των διατάξεων της παραγράφου 5
       του άρθρου 23, σύμφωνα με τις οποίες οι αρμοδιότητες της Τράπεζας της
       Ελλάδος για την συλλογή στατιστικών στοιχείων δε θίγονται από τις
       διατάξεις του Νόμου 3832/2010.

   Η ΕΛΣΤΑΤ, επίσης, με αποφάσεις της που δημοσιεύονται στην Εφημερίδα της
   Κυβερνήσεως, ορίζει τις "εθνικές αρχές" που είναι υπεύθυνες για την
   ανάπτυξη, παραγωγή και διάδοση των ευρωπαϊκών στατιστικών στο πλαίσιο του
   ΕΛ.Σ.Σ., καθώς και τους φορείς του ΕΛ.Σ.Σ. που έχουν την αρμοδιότητα ή την
   υποχρέωση συλλογής στατιστικών στοιχείων.^[1]

[Επεξεργασία] Γενικά στοιχεία

   Η Ελληνική Στατιστική Αρχή συλλέγει στατιστικά στοιχεία που αφορούν τον
   πληθυσμό (είναι υπεύθυνη για την διεξαγωγή απογραφής πληθυσμού κάθε 10
   χρόνια), την υγεία και την κοινωνική ασφάλιση, την απασχόληση και την
   ανεργία, την εκπαίδευση, κλπ.

   Χρήση των στατιστικών στοιχείων που συλλέγει η ΕΛ.ΣΤΑΤ. κάνουν τόσο το
   ελληνικό κράτος, όσο και διεθνείς οργανισμοί, όπως η ΟΥΝΕΣΚΟ, ο Ο.Η.Ε., ο
   Ο.Ο.Σ.Α., αλλά και επιχειρήσεις, επιστήμονες και απλοί πολίτες.

   Η ΕΛ.ΣΤΑΤ. απασχολεί 1.118 εργαζόμενους, 800 από τους οποίους εργάζονται
   στην κεντρική υπηρεσία. Οι άλλοι 318 εργάζονται στις αποκεντρωμένες
   υπηρεσίες, σε διάφορες περιφέρειες και νομούς της Ελλάδας.

[Επεξεργασία] Εξωτερικοί σύνδεσμοι

     • Ελληνική Στατιστική Αρχή
     • Υπουργείο Οικονομικών

[Επεξεργασία] Παραπομπές

    1. ↑ http://www.statistics.gr/portal/page/portal/ESYE/PAGE-presentation

   Ανακτήθηκε από
   "http://el.wikipedia.org/wiki/%CE%95%CE%BB%CE%BB%CE%B7%CE%BD%CE%B9%CE%BA%CE%AE_%CE%A3%CF%84%CE%B1%CF%84%CE%B9%CF%83%CF%84%CE%B9%CE%BA%CE%AE_%CE%91%CF%81%CF%87%CE%AE"
   Κατηγορίες: Στατιστική | Δημόσιες υπηρεσίες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Українська

     • Τελευταία τροποποίηση 12:36, 20 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
