   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Σκύθες

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Με το όνομα Σκύθες αναφέρονται από τους αρχαίους Έλληνες συγγραφείς ένα
   σύνολο νομαδικών φυλών που έρχονταν σε επαφή μαζί τους , αυτοί ζούσαν στην
   κεντρική Ασία και στα βόρεια παράλια της μαύρης θάλασσας.

   Πίνακας περιεχομένων

     • 1 Όνομα
     • 2 Σκυθική Κοινωνία
     • 3 Ιστορία

          • 3.1 Επισκόπηση
          • 3.2 Οι Σκύθες στις κλασσικές πηγές
          • 3.3 Οι Σκύθες στην Βίβλο
          • 3.4 Θεωρούμενοι Σκύθες

     • 4 Παρaπομπές

[Επεξεργασία] Όνομα

   Σύμφωνα με τον Ηρόδοτο^[1] οι Σκύθες ονόμαζαν τους εαυτούς του Σκολότες.
   Το Ελληνικό Σκύθες προφανώς αντικατοπτρίζει μια παλαιότερη αντήχηση του
   ιδίου ονόματος *Skuδa- (όπου ο Ηρόδοτος μεταγράφει το άγνωστο [δ] σε λάμδα
   ενώ το -τοι αντιπροσωπεύει την κατάληξη πληθυντικού -τα της γλώσσας του
   Νότιου Ιράν. Η λέξη αρχικά σήμαινε τοξευτής, τοξότης και προήλθε αρχικά
   από την Πρωτοϊνδοευρωπαϊκή γλωσσική ρίζα -skeud- εκτοξεύω, πετώ (σύγκρινε
   με την αγγλική λέξη shoot).

   Το όνομα που είχαν οι Σογδιανοί για τον εαυτό του, Swγδ, προφανώς
   αντιπροσωπεύει το ίδιο όνομα (*Skuδa > *Suγuδa με ανάπτυξη φωνήεντος. Το
   όνομα υπάρχει επίσης και στα Ασσυριακά με τη μορφή Aškuzai ή Iškuzai,
   Σκύθης. Αυτό το όνομα είναι πιθανό να αποτέλεσε την πηγή του βιβλικού
   εβραϊκού Ashkenaz (αρχικά *אשכנז ’škuz με παράφραση אשכוז ’šknz), που
   αποτέλεσε αργότερα το εβραϊκό όνομα για τις Γερμανικές περιοχές της
   Κεντρικής Ευρώπης και τελικώς αυτοπεριγραφικό όρο για τους Εβραίους της
   Κεντρικής Ευρώπης που ζούσαν μεταξύ των Ashkenazim (Γερμανών).

   Στα παραδοσιακά Πολωνικά και Ουκρανικά τραγούδια οι άνθρωποι της στέπας
   ονομάζονται Σόκολοι το οποίο πιθανών να προέρχεται από το Σκολότοι
   Skolotoi.

   Οι παλαιοί Πέρσες χρησιμοποιούσαν ένα άλλο όνομα για τους Σκύθες και
   συγκεκριμένα το Saka, το οποίο πιθανόν να προέρχεται από την Ιρανική
   ρηματική ρίζα sak- πηγαίνω, περιπλανώμαι, δηλ. περιπλανώμενος,
   νομάδας^[2].

[Επεξεργασία] Σκυθική Κοινωνία

   Οι Σκύθες αποτελούσαν ένα χαλαρό δίκτυο από νομαδικές φυλές από εφίππους
   βοσκούς και καβαλάρηδες. Εισέβαλαν σε πολλές περιοχές στις στέπες της
   Ευρασίας, συμπεριλαμβανομένων που σήμερα αποτελούν το Καζακστάν,
   Αζερμπαϊτζάν, την νότια Ουκρανία και την Νότια Ρωσία. Οι Σκύθες, που
   κυβερνώνταν από ολιγάριθμες ελίτ οι οποίες συνδέονταν με στενές συμμαχίες,
   ήταν διάσημοι για τους τοξότες τους και πολλοί έβρισκαν εργασία ως
   μισθοφόροι. Οι Σκυθικές ελίτ είχαν τάφους τύπου "κούργκαν": ψηλοί λόφοι
   υψωμένοι πάνω από τάφους-δωμάτια από ξύλο πεύκου, ένα φυλλοβόλο κωνοφόρο,
   το οποίο πιθανόν να είχε ιδιαίτερη σημασία ως το δέντρο της ανανέωσης της
   ζωής, επειδή μένει γυμνό το χειμώνα. Χώροι ταφής στο Pazyryk στα όρη Αλτάι
   περιλαμβάνουν ορισμένους εντυπωσιακά διατηρημένους Σκύθες του πολιτισμού
   Pazyryk — συμπεριλαμβανομένης της "Παγωμένης Παρθένας" του 5ου αιώνα π.Χ.

   Οι Σκύθισσες γυναίκες ντύνονταν περίπου με τον ίδιο τρόπο με τους άντρες,
   και περιστασιακά πολεμούσαν στο πλευρό τους στη μάχη. Ένας τάφος Pazyryk
   που βρέθηκε στη δεκαετία του 1990 το επιβεβαιώνει αυτό. Περιλάμβανε τους
   σκελετούς από έναν άντρα και μια γυναίκα, καθέναν από αυτούς με όπλα,
   μύτες από βέλη και ένα τσεκούρι. "Η γυναίκα ήταν ντυμένη ακριβώς όπως ο
   άντρας. Αυτό δείχνει ότι ορισμένες γυναίκες, κυρίως νέες και ανύπαντρες,
   μπορούσαν να είναι πολεμίστριες, στην κυριολεξία Αμαζόνες. Αυτό δεν
   αποτελούσε προσβολή στις αρχές της νομαδικής κοινωνίας", ΄σύμφωνα με την
   συνέντευξη ενός από τους αρχαιολόγους για το ντοκιμαντέρ του NOVA το 1998,
   "The Ice Mummies".

   Οι Σκύθισσες πολεμίστριες έγιναν πολύ δημοφιλείς συναγωνιζόμενες για την
   τιμή του να έχουν εμπνεύσει τον Ελληνικό μύθο των Αμαζόνων. Το έργο της
   Jeannine Davis-Kimball (Secrets of the Dead, 4 Αυγούστου 2004) παρέχει
   αρχαιολογικές και γενετικές αποδείξεις ότι οι Σαυρομάτες πιθανόν να
   αποτέλεσαν την πηγή των Ελληνικών μύθων.

   Απ' όσο γνωρίζουμε, οι Σκύθες δεν είχαν σύστημα γραφής. Μέχρι και τις
   πρόσφατες αρχαιολογικές εξελίξεις, οι περισσότερες πληροφορίες γι αυτούς
   προέρχονται από τους Έλληνες. Ο θησαυρός του Ziwiye, ένας θησαυρός από
   προϊόντα μεταλλοτεχνίας από χρυσό, ασήμι και ελεφαντόδοντο, που βρέθηκε
   δίπλα στην πόλη του Σακίζ, νότια της λίμνης Ούρμια και χρονολογείται
   μεταξύ 680 π.Χ και 625 π. Χ. περιλαμβάνει αντικείμενα με Σκυθικά
   (τεχνοτροπία με εικόνες ζώων) χαρακτηριστικά. Ένα ασημένιο πιάτο από τα
   ευρήματα φέρει κάποιες επιγραφές, σε γραφή η οποία μέχρι σήμερα δεν έχει
   αποκρυπτογραφηθεί και πιθάνόν είναι μια μορφή Σκυθικής γραφής.

   Ο Όμηρος αποκαλούσε τους Σκύθες "αρμεχτές-φοράδων" και τους περιέγραψε με
   λεπτομέρειες: η στολή τους αποτελούνταν από παραγεμισμένα κεντημένα
   δερμάτινα παντελόνια, σουρωμένα μέσα σε μπότες, και ανοιχτούς χιτώνες.
   Ίππευαν δίχως αναβολείς ή σαμάρια, μόνο σαμαροσκούτια. Ο Ηρόδοτος αναφέρει
   ότι οι Σκύθες χρησιμοποιούσαν κάνναβη τόσο για να υφαίνουν τα ρούχα τους,
   όσο και για να καθαρίζονται στον καπνό της ^[3]. Η χρήση της κάνναβης σε
   ταφικές τελετές έχει επιβεβαιωθεί από την αρχαιολογία. Ο Σκύθης φιλόσοφος
   Ανάχαρσις επισκεύθηκε την Αθήνα τον 6ο αιώνα π. Χ. και έγινε διάσημος
   σοφός. Οι Σκύθες είναι επίσης γνωστοί για την χρήση αγκυλωτών και
   δηλητηριωδών βελών πολλών τύπων, τη νομαδική ζωή που επικεντρώνονταν γύρω
   από τα άλογα - τρέφονταν από το αίμα των αλόγων σύμφωνα με τον Ηρόδοτο-
   και την ικανότητά τους στον ανταρτοπόλεμο. Οι Σκύθες θεωρούνται οι πρώτοι
   που εξημέρωσαν το άλογο και που το χρησιμοποίησαν και στη μάχη.

[Επεξεργασία] Ιστορία

  [Επεξεργασία] Επισκόπηση

   [IMG]
   [IMG]
   Χρυσή διακόσμηση ρούχου, που δείχνει δύο Σκύθες τοξότες, 400 με 350 π.Χ.
   Προφανώς από τηνKul Oba, Crimea. British Museum.

   Μέχρι σήμερα, δεν υπάρχει καμία ευρέως αποδεκτή εξήγηση για την καταγωγή
   των Σκυθών, ούτε του πως μετανάστευσαν στον Καύκασο και την Ουκρανία. Όμως
   πολλοί μελετητές συμπίπτουν στο ότι μετανάστευσαν δυτικά από την Κεντρική
   Ασία μεταξύ του 800 π.Χ. και 600 π.Χ.

   Ο Ηρόδοτος αποδίδει το όνομα της χώρας απ' όπου κατάγονται οι Σκύθες ως
   Γέρρος. Ετοίμαζαν τον νεκρό τους και ταξίδευαν με αυτόν μακρινές
   αποστάσεις για να τον πάνε στους Γέρους για ταφή.

   Τα Ασσυριακά αρχεία, τα πρώτα που αναφέρουν τους Iskuzai, χρονολογούνται
   περίπου από το τέλος του 8ου αιώνα π.Χ. Ο Ηρόδοτος επίσης επιβεβαιώνει ότι
   ο βασιλιάς τους Partatua είχε συμμαχία με την Ασσυρία και ότι ο Mannai τον
   αναγνώριζε. Το 663 π.Χ. ο γιος του Partatua Madius (Madyes), μετά από
   αίτηση του Ashurbanipal (Σαρδανάπαλος) της Ασσυρίας νίκησε των βασιλιά των
   Μήδων Φαραόρτη (Kshathrita), αποκτώντας τον έλεγχο επί των Μήδων μέχρι το
   625 π.Χ. Μέχρι το τέλος της βασιλείας του είχε οδηγήσει τους Σκύθες και
   τους Κιμμέριους (προφανώς στενοί συγγενείς) σε σε μια έκρηξη λεηλασιών,
   που μάστιζε και λεηλατούσε την Ασσυρία, την Ανατολία, την Βόρεια Συρία,
   την Φοινίκη, τη Δαμασκό και την Φιλισταία. Λεηλάτησαν τον Ναό της
   Αφροδίτης στο Ασκελόν, και ο Ιερεμίας ^[4] τους αναφέρει ως "καταστροφέας
   εθνών ... (του οποίου) τα άρματα είναι σαν ανεμοστρόβιλος".

   Μετά το 625 ωστόσο, οι Σκύθες εγκατέλειψαν την Μηδική Αυτοκρατορία -οι
   ιστορικοί διαφωνούν για το αν το έπραξαν αυτό με τη θέλησή τους, η του
   εξόρισαν. Όπως και να 'χει, δεδομένου ότι ακολούθησε η καταστροφή της
   Ασσούρ από τους Μήδους το 614 π.Χ., χρειάστηκε να αλλάξουν πλευρά και να
   συμμαχίσουν μα τους Μήδους. Αποτέλεσαν τμήμα της δύναμης που κατέστρεψε
   την Νινευή το 612 π.Χ. Λίγο καιρό αργότερα, οι Σκύθες ξαναγύρισαν στις
   στέπες.

   Το 512 π.Χ., όταν ο βασιλιάς Δαρείος ο Μέγας της Περσίας επιτέθηκε στους
   Σκύθες, φαίνεται να τους προσέγγισε διασχίζοντας τον Δούναβη. Ο Ηρόδοτος
   αναφέρεται ότι οι Σκύθες, ως νομάδες που ήταν, κατάφεραν να μπερδέψουν τα
   σχέδια του Περσικού στρατού, αφήνοντάς τους να προελάσουν κατά μήκος
   όλόκληρης της χώρας, χωρίς συμπλοκή. Σύμφωνα με τον Ηρόδοτο, ο Δαρείος με
   αυτόν τον τρόπο κατέληξε να φτάσει μέχρι τον ποταμό Βόλγα.

   Κατά τον 5ο αιώνα π.Χ. έως τον 3ο αιώνα π.Χ. οι Σκύθες φαίνεται να
   ευημερούσαν. Όταν ο Ηρόδοτος έγραψε την "Ιστορία" του κατά τον 5ο αιώνα
   π.Χ., οι Έλληνες διέκριναν την "Μεγάλη Σκυθία" η οποία εκτείνονταν σε
   απόσταση 20 ημερών με το άλογο από τον ποταμό Δούναβη, προς τα δυτικά,
   κατά μήκος των στεπών της σημερινής Ουκρανίας έως το κατώτερο μέρος της
   λεκάνης του ποταμού Ντον, από την "Μικρή Σκυθία". Ο Ντον που ήταν τότε
   γνωστός ως "Τανάις" χρησίμευε ως κύρια εμπορική αρτηρία ήδη από τότε.
   Προφανώς οι Σκύθες απέκτησαν τον πλούτο τους από τον έλεγχο του
   σκλαβεμπόριου, από τον βορρά στην Ελλάδα, μέσω των λιμανιών των Ελληνικών
   αποικιών της Μαύρης Θάλασσας. Επίσης, καλλιεργούσαν δημητριακά και
   μετέφεραν με πλοία σιτάρι, μαλλί και τυρί στην Ελλάδα.

   Οι Σκύθες της Κριμαίας δημιούργησαν ένα βασίλειο που εκτείνονταν από το
   κάτω μέρος του Δνείπερου μέχρι την Κριμαία. Η πρωτεύουσά τους, η Σκυθική
   Νεάπολη, βρίσκονταν στα προάστια της σημερινής Συμφερούπολης. (Οι Γότθοι
   την κατέστρεψαν πολύ αργότερα, κατά τον 5ο αιώνα μ.Χ..)

   Στην νοτιότερη γωνία των πεδιάδων, βόρεια από τα δάση της Θράκης, ο
   Φίλιππος ο Μακεδόνας εγκατέστησε Μακεδονικές εμπορικές πόλεις κατά μήκος
   δρόμων που έφταναν βόρεια μέχρι τον Δούναβη κατά τη διάρκεια του 330
   π.Χ.(Fox 1973). Οι Έλληνες τεχνίτες από τις αποικίες βόρεια της Μαύρης
   Θάλασσας έφτιαξαν εντυπωσιακά Σκυθικά χρυσά στολίδια (δες παρακάτω),
   χρησιμοποιώντας τον Ελληνικό ρεαλισμό για να αναπαραστήσουν Σκυθικά μοτίβα
   λιονταριών, κερασφόρων ελαφιών, και γρυπών. Η Ελληνο-Σκυθική επαφή
   επικεντρώθηκε στις Ελληνιστικές πόλεις και οικισμούς της Κριμαίας (ιδίως
   στο Βασίλειο του Βοσπόρου) .

   Λίγο μετά το 300 π.Χ., οι Κέλτες φαίνεται ότι εκτόπισαν τους Σκύθες από τα
   Βαλκάνια, ενώ στην νότια Ρωσία, μια συγγενική φυλή, οι Σαυρομάτες,
   σταδιακά υπερίσχυσαν αυτών.

  [Επεξεργασία] Οι Σκύθες στις κλασσικές πηγές

   Τον 1ο αι π.Χ. , ο Έλληνας γεωγράφος Στράβων δίνει μια εκτεταμένη
   περιγραφή των ανατολικών Σκυθών , τους οποίους τοποθετούσε στη
   βορειοανατολική Ασία πέρα από τη Βακτριανή και τη Σογδιανή .

   "Έπειτα συναντάμε τη Βακτριανή και τη Σογδιανή και τέλος τους Σκύθες
   νομάδες^[5]

   Συνεχίζει περιγράφοντας τα ονόματα διαφόρων φυλών ανάμεσα στους Σκύθες ,
   μάλλον φτιάχνει ένα αμάλγαμα με μερικές φυλές της ανατολικής Ασίας (όπως
   οι Τοχάρι).

  [Επεξεργασία] Οι Σκύθες στην Βίβλο

   Στο λαό που αναφέρεται εν συντομία ως "Ασκεναζ" -ίσως ως αποτέλεσμα μιας
   παλιάς λανθασμένης ανάγνωσης του εβραϊκού αλαφαβήτου אשכנז αντί για του
   ορθού אשכוז (= Ashkūz) στην Γέννεση χ. 3 και στο "Ι Χρονικό" ι. 6-
   αποδίδεται καταγωγή από τον τρίτο γιο του Νώε, τον Ιάφεθ, μέσω του Γκομερ.
   Το βιβλίο του Ιερεμία Li 27, 28, αναφέρει τους Ασκενάζ σε σύνδεση με τα
   βασίλεια του Αραράτ και του Μίνι στα βουνά του Ταύρου, μαζί με τους Μήδους
   -και τους περιγράφει ως εχθρικούς προς τη Βαβυλώνα. Στο Μεσαίωνα οι
   Εβραϊκές κοινότητες αναβίωσαν το όνομα "Ασκεναζ" εννοώντας αρχικά τους
   Τεύτονες και στη συνέχεια τους Εβραίους Ασκενάζι. Οι βιβλικές συνδέσεις με
   τους Σκύθες δεν είναι παρά ένα σύνολο από υποθέσεις.

  [Επεξεργασία] Θεωρούμενοι Σκύθες

   Παρόλο που οι Σκύθες λέγεται ότι είχαν εξαφανισθεί τον 1ο αιώνα πχ, οι
   Ανατολικοί Ρωμαίοι εξακολουθούσαν να μιλούν συμβατικά για "Σκύθες" για να
   περιγράψουν γενικά τους καβαλάρηδες νομάδες βάρβαρους της Ευρασίας: το 448
   μ.χ. δύο καβαλάρηδες "Σκύθες" οδήγησαν την αντιπροσωπεία του Πρίσκου στην
   κατασκήνωση του Αττίλα στην Παννονία. Οι Βυζαντινοί σε αυτήν την περίπτωση
   διαχώριζαν προσεκτικά τους Σκύθες από τους Γότθους και τους Ούννους οι
   οποίοι επίσης ακολουθούσαν τον Αττίλα. Οι Σαυρομάτες, οι Αλανοί και
   τελικώς οι Οσσέτες θεωρούνταν ως Σκύθες με την ευρεία έννοια του όρου
   -επειδή μιλούσαν Βορειοανατολική Ιρανική γλώσσα- αλλά ωστόσο, παρέμεναν
   διαφορετικοί από τους κανονικούς Σκύθες. Οι Οσσέτες, ο μόνος λαός Ιρανικής
   καταγωγής που κατοικεί επί του παρόντος στην Ευρώπη, ονομάζουν την πατρίδα
   τους "Ιρονιστόν" ή "Ιρόν" παρόλο που η Βόρεια Οσσετία φέρει τώρα επισήμως
   την προσωνυμία "Αλανία". Μιλούν μια Βορειοανατολική Ιρανική Γλώσσα, τα
   Οσσετικά, της οποίας η πιο ευρέως διαδεδομένη διάλεκτος, τα "Ιρόν" ή
   "Ιρονικά" (βλ Ιρανικά), διατηρεί κάποιες ομοιότητες με τη γλώσσα "Gathic
   Avestan", μια άλλη Ιρανική γλώσσα του ανατολικού κλάδου. Συγχρόνως, έχει
   ένα αριθμό από λέξεις που είναι σημαντικά όμοιες με τις αντίστοιχες λέξεις
   στα σύγχρονα Γερμανικά, όπως THAU ("tauen", λιώνω, όπως το χιόνι) και GAU
   (περιοχή, περιφέρεια).

   Παραδόσεις των Τούρκογενών Καζάκων και των Γιακουτίων (που αποκαλούν τους
   εαυτούς τους "Σαχά"), των Μαράθα της Ινδίας, των Πικτών, των Κελτών, των
   Μαγυάρων, των Σέρβων και των Κροατών (μεταξύ άλλων) περιλαμβάνουν επίσης
   αναφορές σε Σκυθική καταγωγή.

   Κανείς δεν μπορεί να πει με σιγουριά ότι όλοι αυτοί οι διαφορετικοί λαοί
   οι οποίοι αναφέρονται ως "Σκύθες" ή "Σάκα" μιλούσαν Ιρανικές γλώσσες ή ότι
   συνδέονταν γενετικά στο σύνολο αυτών που εξ αρχής μιλούσαν Ιρανικά. Ίσως
   να είχαν μόνο μια ελίτ που μιλούσε Ιρανικά και οι μητρικές γλώσσες των
   λαών που κυβερνούσαν μπορεί να ήταν τα Πρωτογερμανικά, τα Πρωτοσλαβικά,
   Ινδοαριανικές γλώσσες και/ή ακόμα και Tocharian (αυτό μπορεί να εξηγήσει
   την παρουσία των Tocharian στα ανατολικά).

[Επεξεργασία] Παρaπομπές

    1. ↑ Ηροδότου Ιστορία 4.6.
    2. ↑ Oswald Szemerényi, "Four old Iranian ethnic names: Scythian - Skudra
       - Sogdian - Saka" (Sitzungsberichte der Österreichischen Akademie der
       Wissenschaften 371), Vienna, 1980 = Scripta minora, vol. 4, pp.
       2051-2093.
    3. ↑ 4.73-75
    4. ↑ 4:7-13
    5. ↑ Στράβων , Γεωγραφία , 11.8.1

   Ανακτήθηκε από
   "http://el.wikipedia.org/wiki/%CE%A3%CE%BA%CF%8D%CE%B8%CE%B5%CF%82"
   Κατηγορίες: Σκύθες | Νομαδικές φυλές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Aragonés
     • Ænglisc
     • العربية
     • Azərbaycanca
     • Беларуская
     • Български
     • Català
     • Qırımtatarca
     • Česky
     • Dansk
     • Deutsch
     • English
     • Esperanto
     • Español
     • Eesti
     • فارسی
     • Suomi
     • Français
     • Frysk
     • עברית
     • Hrvatski
     • Magyar
     • Italiano
     • 日本語
     • Lietuvių
     • Latviešu
     • Монгол
     • Nederlands
     • Иронау
     • Polski
     • Português
     • Română
     • Русский
     • Simple English
     • Slovenčina
     • Српски / Srpski
     • Svenska
     • Tagalog
     • Türkçe
     • Українська
     • Tiếng Việt
     • 中文

     • Τελευταία τροποποίηση 11:38, 23 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
