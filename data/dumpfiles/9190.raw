   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Ίδρυμα Ευγενίδου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το Ίδρυμα Ευγενίδου, στη λεωφόρο Συγγρού κοντά στο Φαληρικό Δέλτα.
   [IMG]
   [IMG]
   Το Ευγενίδειο Πλανητάριο, που στεγάζεται στην πίσω πτέρυγα του κτιρίου.

   Το ίδρυμα Ευγενίδου (το οποίο είναι εναλλακτικά γνωστό και ως Ευγενίδειο
   Ίδρυμα) είναι ένα εκπαιδευτικό κοινωφελές ίδρυμα, το οποίο ιδρύθηκε στην
   Ελλάδα το 1956, σύμφωνα με την επιθυμία του εφοπλιστή Ευγένιου Ευγενίδη, ο
   οποίος με την διαθήκη του διέθεσε μεγάλο μέρος της περιουσίας του για τη
   σύσταση και λειτουργία του ιδρύματος:

         `Συνιστώ εν Αθήναις κατά τούς ορισμούς του Ελληνικου Δικαίου Ίδρυμα
     υπό το όνομα ΙΔΡΥΜΑ ΕΥΓΕΝΙΔΟΥ, του οποίου σκοπός είναι νά συμβάλη εiς
     τήν εκπαίδευσιν νέων Ελληνικής ιθαγενείας εν τω επιστημονικώ καί τεχνικώ
     πεδίω.    

                                              — Ευγένιος Ευγενίδης, 21-8-1952

   [IMG]
   [IMG]
   Το Λογότυπο του Ιδρύματος Ευγενίδου.

   Στις 10 Φεβρουαρίου 1956 με σχετικό Βασιλικό Διάταγμα συνεστήθη το "Ίδρυμα
   Ευγενίδου" κατά την επιθυμία του διαθέτη το οποίο και τέθηκε υπό την
   διοίκηση της αδελφής του Μαριάνθης Σίμου. Από τότε άρχισαν να
   πραγματοποιούνται οι σκοποί που οραματίσθηκε ο χορηγός καθώς και η πλήρωση
   μιας από τις βασικότερες τότε ανάγκες της χώρας.

   Κατά την κλιμάκωση των σκοπών του, το Ίδρυμα προέταξε την έκδοση τεχνικών
   βιβλίων τόσο σε θεωρητικό τομέα όσο και σε τεχνικούς - πρακτικούς τομείς.
   Ήταν το πρώτο ίδρυμα στη Χώρα που εφήρμοσε την Τεχνική και Τεχνολογική
   Βιβλιοθήκη για κάθε ενδιαφερόμενο και σπουδαστή τεχνικών σχολών ιδιαίτερα
   εκείνων των Δημοσίων Σχολών του Εμπορικού Ναυτικού, με πολύ χαμηλό κόστος.

   Με την υπ΄ αρίθμ. 611288/5031 9 Αυγούστου 1966 Απόφαση του Υπουργού
   Εμπορικής Ναυτιλίας ανατέθηκε στο Ευγενίδειο Ίδρυμα η έκδοση τεχνικών και
   θεωρητικών βιβλίων και βοηθημάτων όλων των Ακαδημαϊκών Σχολών του
   Εμπορικού Ναυτικού, δια της οποίας επίσης συγκροτήθηκε και Επιτροπή
   Εκδόσεων με την στενή συνεργασία της Διεύθυνσης Ναυτικής Εκπαίδευσης του
   ΥΕΝ.

   Τη Μαριάνθη Σίμου διαδέχθηκε, μετά τον θάνατό της στις 17-4-1981, ως
   Πρόεδρος του Ιδρύματος ο στενός συνεργάτης και διάδοχος του Ευγένιου
   Ευγενίδη στον επιχειρηματικό χώρο, Νίκος Βερνίκος – Ευγενίδης μέχρι τον
   θάνατό του στις 7-11-2000. Σήμερα, την ευθύνη για την ανάπτυξη της νέας
   στρατηγικής του Ιδρύματος έχει ο Λεωνίδας Δημητριάδης – Ευγενίδης, νέος
   Πρόεδρος από το 2000 και συνεχιστής του έργου του ιδρυτή του τόσο στον
   επιχειρηματικό όσο και στον κοινωνικό στίβο.

   Η έδρα του Ιδρύματος σήμερα βρίσκεται στην αρχή της λεωφόρου Συγγρού,
   κοντά στο Δέλτα του Φαλήρου οι εγκαταστάσεις του οποίου περιλαμβάνουν το
   Ευγενίδειο Πλανητάριο, Διαδραστική Έκθεση Φυσικής και Βιοτεχνολογίας (σε
   τρεις ορόφους), μεγάλη βιβλιοθήκη και συνεδριακούς χώρους. Έργο του
   ιδρύματος είναι επίσης η ετήσια απονομή υποτροφιών και η έκδοση τεχνικών
   και ναυτιλιακών βιβλίων σε συνεργασία με το Υπουργείο Εμπορικής Ναυτιλίας
   και παλαιότερα με το Υπουργείο Παιδείας. Για την πολυδιάστατη προσφορά του
   Ιδρύματος στην ελληνική κοινωνία, το Ίδρυμα Ευγενίδου τιμήθηκε το
   Δεκέμβριο του 1965 με το Χρυσούν Μετάλλιον της Ακαδημίας Αθηνών. Να
   σημειωθεί, τέλος, ότι το Ίδρυμα Ευγενίδου βασίζεται μέχρι σήμερα σε ιδίους
   πόρους χωρίς να επιβαρύνει στο ελάχιστο την Πολιτεία για την συντήρηση και
   όλες του τις δραστηριότητες. Όπως έγραψε χαρακτηριστικά το περιοδικό Αργώ
   μετά τα εγκαίνια του κτιριακού συγκροτήματος του Ιδρύματος στις 7 Ιουνίου
   του 1965, με την παρουσία της πολιτικής και πνευματικής ηγεσίας του τόπου:

         Δεν είχε η χώρα μας, ένα ανάκτορον για την παιδείαν, την επιστήμην
     και την τεχνολογίαν. Το απέκτησεν πρόσφατα. Η γενναιοδωρία τον εθνικού
     ευεργέτου Ενγενίου Ενγενίδου υπεκατέστησεν την αδυναμίαν της εθνικής
     πτώχειας    

                                               — Περιοδικό Αργώ, Ιούνιος 1965

[Επεξεργασία] Gallery

                          ΟΙ ΠΡΟΕΔΡΟΙ ΤΟΥ ΙΔΡΥΜΑΤΟΣ ΕΥΓΕΝΙΔΟΥ
[IMG]                                                                       [IMG]
             [IMG]     [IMG]       [IMG]              [IMG]
Το Ίδρυμα                                                                   Το Ίδρυμα
Ευγενίδου,   Ευγένιος  Μαριάνθη    Νικόλαος           Λεωνίδας              Ευγενίδου,
1966 (από    Ευγενίδης Σίμου       Βερνίκος-Ευγενίδης Δημητριάδης-Ευγενίδης 2003 (από
την είσοδο   (1954)    (1954-1981) (1981-2000)        (2000- )              την είσοδο
του                                                                         του
Πλανηταρίου)                                                                Πλανηταρίου)


[Επεξεργασία] Δείτε επίσης

     • Ευγένιος Ευγενίδης
     • Μαριάνθη Σίμου
     • Νικόλαος Βερνίκος-Ευγενίδης
     • Λεωνίδας Δημητριάδης-Ευγενίδης
     • Ευγενίδειο Πλανητάριο
     • Δημήτριος Κωτσάκης
     • Σταύρος Πλακίδης
     • Διονύσης Σιμόπουλος
     • Κωνσταντίνος Χασάπης

[Επεξεργασία] Εξωτερικές συνδέσεις

     • Η επίσημη ιστοσελίδα του Ιδρύματος Ευγενίδου
     • Δημιουργούμε δεξαμενές σκέψης και ιδεών: Συνέντευξη του Λεωνίδα
       Δημητριάδη-Ευγενίδη στον Ηλία Μαγκλίνη, Καθημερινή, 3 Οκτωβρίου 2004.
     • Ομιλία του Λεωνίδα Δημητριάδη-Ευγενίδη για τις υποτροφίες του
       Ιδρύματος
     • Μανάφη, Κωνσταντίνου Α. Το Ίδρυμα Ευγενίδου, Καθημερινή, 3 Οκτωβρίου
       2004.
     • Δανέζη, Μάνου Ευγενίδειο Πλανητάριο, Καθημερινή, 3 Οκτωβρίου 2004.
     • Το Εκδοτικό Τμήμα του Ιδρύματος Ευγενίδου, Καθημερινή, 3 Οκτωβρίου
       2004.
     • Δραστηριότητες του Eυγενιδείου Iδρύματος, Καθημερινή, 3 Οκτωβρίου
       2004.

   Ανακτήθηκε από
   "http://el.wikipedia.org/wiki/%CE%8A%CE%B4%CF%81%CF%85%CE%BC%CE%B1_%CE%95%CF%85%CE%B3%CE%B5%CE%BD%CE%AF%CE%B4%CE%BF%CF%85"
   Κατηγορία: Ελληνικά κοινωφελή ιδρύματα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English

     • Τελευταία τροποποίηση 21:19, 1 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
