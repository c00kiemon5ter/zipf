   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Zyklon B

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Kενά δοχεία Κυκλώνα Β που βρέθηκαν σε στρατόπεδο εξόντωσης από τους
   Συμμάχους

   Το Zyklon B (στα γερμανικά), δηλαδή Κυκλώνας Β, ήταν η ονομασία ενός
   χημικού προϊόντος, το οποίο, αν και αρχικά χρησιμοποιήθηκε ως
   εντομοκτόνο(φθειροκτόνο), κατά την περίοδο του Β΄ Παγκοσμίου Πολέμου
   χρησιμοποιήθηκε, επίσης, και ως μέσο εξόντωσης κρατουμένων στα Ναζιστικά
   στρατόπεδα συγκέντρωσης και εξόντωσης (θάλαμοι αερίων).

   Πίνακας περιεχομένων

     • 1 Σύσταση και κατασκευαστές
     • 2 Θάλαμοι αερίων
     • 3 Πηγές, Αναφορές
     • 4 Εξωτερικοί σύνδεσμοι
     • 5 Δείτε επίσης

[Επεξεργασία] Σύσταση και κατασκευαστές

   Το προϊόν αρχικά κατασκευάσθηκε ως εντομοκτόνο. Ήταν εφεύρεση του
   Γερμανοεβραίου χημικού Φριτς Χάμπερ (Fritz Haber, βραβείο Νόμπελ Χημείας
   1918), ο οποίος έφυγε από την Γερμανία αμέσως μετά την άνοδο στην εξουσία
   του Εθνικοσοσιαλιστικού Κόμματος το 1933. Ως χημικό αποτελείτο από
   υδροκυάνιο (Blausäure στα γερμανικά, από όπου προκύπτει και το "Β" στην
   ονομασία του προϊόντος), ένα υλικό σταθεροποίησης, μια ουσία με ισχυρή
   οσμή (για λόγους προειδοποίησης) και ένα έκδοχο (συνήθως Γη διατόμων ή
   γέλη (ζελέ) ενώσεων του πυριτίου). Το τελικό προϊόν είχε τη μορφή μικρών
   κρυσταλλικών ακανόνιστων σφαιριδίων. Επειδή όταν ερχόταν σε επαφή με τον
   ατμοσφαιρικό αέρα, απελευθέρωνε αέριο υδροκυάνιο, φυλασσόταν σε μεταλλικά
   αεροστεγή δοχεία.

   Αρχικά κατασκευάσθηκε από την γερμανική Κοινοπραξία TESCH (Τεχνική
   Επιτροπή καταπολέμησης των παρασίτων) στον Α΄ Παγκόσμιο Πόλεμο για
   απολυμαντική χρήση σε ρουχισμό, οχήματα μεταφοράς κτλ. Το προϊόν
   χρησιμοποιήθηκε διεθνώς (το 1929 χρησιμοποιήθηκε στις ΗΠΑ για την
   απολύμανση των βαγονιών που μετέφεραν μετανάστες από το Μεξικό).

   Κατά το διάστημα του Μεσοπολέμου η TESCH μετεξελίχθηκε σε DEGESCH,
   κοινοπραξία στην οποία συμμετείχαν αρκετές γερμανικές εταιρείες κατασκευής
   χημικών, οι οποίες, βαθμιαία στη δεκαετία του 1920, πώλησαν τα δικαιώματα
   κατασκευής στον γερμανικής προέλευσης πολυεθνικό κολοσσό Degussa (από το
   2007 μετονομάσθηκε σε Evonik). Η Degussa δεν ήταν ο κατασκευαστής του
   Κυκλώνα Β, κατείχε, όμως, την πατέντα κατασκευής του, όπως και πολλών
   άλλων χημικών προϊόντων. Την κατασκευή εκχώρησε στην εταιρεία Dessauer, η
   οποία κατασκεύαζε το υδροκυάνιο από κατάλοιπα της βιομηχανίας ζαχάρεως και
   προμηθευόταν το σταθεροποιητή από την IG Farben και την ουσία
   προειδοποίησης από την Schering AG. Όταν οι Ναζί αποφάσισαν τη χρήση του
   ως χημικού για τους θαλάμους αερίων, η χρήση της ουσίας προειδοποίησης
   απαγορεύθηκε και η συσκευασία έφερε την ένδειξη "ohne Warnstoff"
   (άοσμο).^[1]

[Επεξεργασία] Θάλαμοι αερίων

   [IMG]
   [IMG]
   Κουτί και κρύσταλλοι Κυκλώνα Β στο μουσείο του Άουσβιτς ΙΙ.

   Αρχικά στους θαλάμους αερίων για τη μαζική εξόντωση κρατουμένων - κυρίως
   Εβραίων - στην Επιχείρηση Ράινχαρντ χρησιμοποιήθηκε το μονοξείδιο του
   άνθρακα. Επειδή η μέθοδος δεν ήταν, σύμφωνα με τα "πειράματα" ιδιαίτερα
   αποτελεσματική, επειδή οι κρατούμενοι δεν πέθαιναν αρκετά γρήγορα,
   δοκιμάσθηκε ο Κυκλώνας Β και, στις 3 Σεπτεμβρίου 1941 έγινε η πρώτη δοκιμή
   στο Στρατόπεδο συγκέντρωσης Άουσβιτς σε εξακόσιους σοβιετικούς
   κρατουμένους^[2] (αν και είχε δοκιμασθεί με επιτυχία ήδη από το 1940 στο
   Στρατόπεδο συγκέντρωσης Μπούχενβαλντ). Τα αποτελέσματα κρίθηκαν
   ικανοποιητικά και η χρήση του Κυκλώνα Β διαδόθηκε σε όλα τα στρατόπεδα.
   Συγκεκριμένα, χρησιμοποιήθηκε στα στρατόπεδα Νοϊενγκάμμε, Μαϊντάνεκ,
   Τρέμπλινκα, Ζάξενχάουζεν, Γκρος Ρόζεν, Άουσβιτς, Ράβενσμπρικ, Στρούτχοφ
   και Μπούχενβαλντ^[3].

   Ο τρόπος χρήσης του ήταν ο εξής: Οι προς εξόντωση κρατούμενοι μεταφέρονταν
   σε ένα μεγάλο θάλαμο, συνήθως με το πρόσχημα ότι θα έκαναν ντους (γι' αυτό
   και έμπαιναν γυμνοί). Ο θάλαμος διέθετε, κοντά στο ταβάνι, μεγάλους
   αεραγωγούς, ενώ οι θύρες του έκλειναν αεροστεγώς - φυσικά δεν διέθετε
   παράθυρα. Όταν ο θάλαμος γέμιζε με κρατούμενους, στους αεραγωγούς
   ελευθερώνονταν τα σφαιρίδια του Κυκλώνα, τα οποία απελευθέρωναν το
   υδροκυάνιο. Σύμφωνα με την κατάθεση του Διοικητή του Άουσβιτς Ρούντολφ Ες,
   σε είκοσι περίπου λεπτά είχαν αποβιώσει όλοι οι έγκλειστοι. Σχεδόν αμέσως
   πέθαιναν μόνον όσοι στέκονταν κοντά στους αεραγωγούς.^[4] Το υδροκυάνιο
   σχημάτιζε κυανούς λεκέδες στους τοίχους του θαλάμου (λόγω σχηματισμού
   σιδηροκυανιούχου σιδήρου) Fe[4][Fe(CN)[6]] με χαρακτηριστικό χρώμα που
   λέγεται Πρωσσικό μπλε, οι οποίοι είναι ορατοί ακόμη και σήμερα.^[5]
   Κατόπιν άνοιγαν οι θύρες και, με τη βοήθεια των αεραγωγών, ο θάλαμος
   αεριζόταν ώστε να είναι δυνατή η είσοδος της ομάδας αποκομιδής των σορών.

[Επεξεργασία] Πηγές, Αναφορές

    1. ↑ Axis History Forum
    2. ↑ «ΣΤΑΛΙΝΓΚΡΑΝΤ» -Anthony Beevor
    3. ↑ Spencer C. Tucker, Priscilla Mary Roberts, Jack Greene, Cole C.
       Kingseed, Malcolm Muir, David T. (DRT) Zabecki, Allan R. (FRW) Millett
       World War II: A Student Encyclopedia, ABC-CLIO, 2005 ISBN 1851098577
    4. ↑ An Auschwitz Alphabet(Αγγλικά)
    5. ↑ History place(Αγγλικά)

[Επεξεργασία] Εξωτερικοί σύνδεσμοι

     • "Η ΒΙΟΜΗΧΑΝΙΑ ΤΗΣ ΕΞΟΝΤΩΣΗΣ" Ραούλ Χίλμπεργκ, μετάφραση Ανδρέας
       Χριστινίδης, ανάκτηση 25/6/08
     • Harry W. Mazal, A Brief Report on the Physical Structure and
       Composition(αγγλικά), ανάκτηση 14/01/2009.

[Επεξεργασία] Δείτε επίσης

   Commons logo
   Τα Κοινά έχουν πολυμέσα σχετικά με το θέμα
   Zyklon B

     • Ολοκαύτωμα

   Ανακτήθηκε από "http://el.wikipedia.org/wiki/Zyklon_B"
   Κατηγορίες: Ολοκαύτωμα | Χημικά όπλα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Brezhoneg
     • Bosanski
     • Català
     • Česky
     • Dansk
     • Deutsch
     • English
     • Español
     • فارسی
     • Suomi
     • Français
     • Gaeilge
     • עברית
     • Magyar
     • Íslenska
     • Italiano
     • 日本語
     • 한국어
     • Ripoarisch
     • Nederlands
     • ‪Norsk (bokmål)‬
     • Polski
     • Português
     • Русский
     • Slovenčina
     • Slovenščina
     • Svenska
     • Türkçe
     • Українська
     • 中文

     • Τελευταία τροποποίηση 07:00, 17 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
