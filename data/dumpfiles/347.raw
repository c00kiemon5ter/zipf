   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                   Γεγονότα Ιανουαρίου 2007

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   1 Ιανουαρίου 2007 (Δευτέρα)
     * Ανάληψη της Προεδρίας της Ευρωπαϊκής
       Ένωσης από τη Γερμανία. Δικτυακός
       τόπος Γερμανικής Προεδρίας
     * Η Βουλγαρία και η Ρουμανία
       εντάσσονται στην Ευρωπαϊκή Ένωση.
       Ευρωπαϊκή Επιτροπή
     * Η Σλοβενία εντάσσεται επισήμως στη
       νομισματική ζώνη του ευρώ και γίνεται
       η 13 χώρα που εισέρχεται στην ευρωζώνη.
       Δελτίο τύπου Ευρωπαϊκής
       ΕπιτροπήςEUobserver
     * Η Αγκόλα γίνεται μέλος του ΟΠΕΚ.
     * Τα ιρλανδικά γίνονται επίσημη γλώσσα
       της Ε.Ε.. Έτσι τώρα οι επίσημες γλώσσες
       είναι 23. Ευρωπαϊκή Επιτροπή
     * Βέλγιο: Αρχίζει να ισχύει η
       απαγόρευση του καπνίσματος σε
       εστιατόρια και καφενεία.
       Ελευθεροτυπία
     * Αναλαμβάνουν για την περίοδο 2007-2008 μη
       μόνιμα μέλη του Συμβουλίου Ασφαλείας
       του ΟΗΕ ο Παναμάς, το Βέλγιο, η
       Ινδονησία, η Ιταλία και η Νότια
       Αφρική.
     * Αυξάνονται από 10 σε 14 τα ψηφία του ISBN
       (του κώδικα για τα βιβλία).
     * Πολιτιστική Πρωτεύουσα της Ευρώπης
       αναλαμβάνει το Λουξεμβούργο.
     * Συλλαμβάνεται από την αρμενική
       κυβέρνηση ο πολίτης Vahan Aroyan ως ύποπτος
       για το σχεδιασμό πραξικοπήματος κατά
       του Προέδρου Ρόμπερτ Κοτσαριάν.
     * Εξαφανίζεται το αεροσκάφος της Adam Air
       (πτήση 574), πάνω από την Ινδονησία, με 102
       επιβαίνοντες.
     * Η Δανία αποκτά νέα διοικητική
       διαίρεση, σε πέντε περιοχές (regions).
     * Βραζιλία: Ορκίζεται ο Πρόεδρος της
       χώρας Λούις Ινάσιο Λούλα ντα Σίλβα
       και αναλαμβάνει καθήκοντα για τη νέα
       τετράχρονη θητεία του. Reuters^[νεκροί
       σύνδεσμοι]
     * Θάνατος του Αμερικανικού τραγουδιστή
       της κάντρυ Ντελ ΡιβςAssociated Press
     * Θάνατος της Αμερικανίδας συγγραφέως
       και ακτιβίστριας Τίλι Όλσεν στην
       Καλιφόρνια σε ηλικία 94 ετών. Στο έργο
       της, που ανήκει στην αμερικανική
       φεμινιστική λογοτεχνία,
       περιγράφονται μεγάλες κοινωνικές
       συγκρούσεις του 20ου αιώνα τις οποίες
       έζησε.Associated Press] N.Y. Times
     * Θάνατος του Γερμανού τενόρου Βέρνερ
       Χόλβεχ σε ηλικία 70 ετών. Bach cantatas website
     * Πεθαίνει ο Άλμπερτ Ισαάκ Μπεζερίδης,
       Αμερικανός, ελληνοαρμενικής
       καταγωγής, σεναριογράφος.
       FresnoBee.com^[νεκροί σύνδεσμοι]
       Ελευθεροτυπία International Herald Tribune

   2 Ιανουαρίου 2007 (Τρίτη)
     * Καθιερώνεται με προεδρικό διάταγμα
       (1/2007) η 30η Σεπτεμβρίου ως ημέρα μνήμης
       των Εθνικών μας Ευεργετών. Δελτίο
       Τύπου του ΥΠΕΣΔΔΑ
     * Αναλαμβάνει καθήκοντα ο όγδοος
       Γενικός Γραμματέας του ΟΗΕ Μπαν
       Κι-Μουν. UN News Cent re
     * Οι Queen αναδεικνύονται το καλύτερο
       βρετανικό συγκρότημα όλων των εποχών,
       έπειτα από ψηφοφορία που διοργάνωσε
       το ραδιόφωνο του BBC. Το συγκρότημα του
       Φρέντι Μέρκιουρι ξεπέρασε ακόμη και
       τους θρυλικούς Beatles.
     * Θάνατος του σκηνοθέτη Βαγγέλη
       Δημητρίου σε ηλικία 58 ετών. ΤΑ
       ΝΕΑ^[νεκροί σύνδεσμοι]
     * Θάνατος του Γάλλου κωμικού και
       σκηνοθέτη Ζωρζ Βιταλί, σε ηλικία 89
       ετών. Nouvel Observateur

   3 Ιανουαρίου 2007 (Τετάρτη)
     * Ο 14χρονος Βρετανός Μάικλ Πέρχαμ
       γίνεται ο νεαρότερος «καπετάνιος»
       που καταφέρνει να διασχίσει μόνος τον
       Ατλαντικό. Ο μικρός σάλπαρε με το
       σκάφος του από το Γιβραλτάρ για να
       φτάσει έξι εβδομάδες αργότερα στην
       Αντίγκουα και Μπαρμπούντα της
       Καραϊβικής.
     * Ινδία: Ξεκινά στην πόλη Αλλαχαμπάντ
       του κρατιδίου Ουτάρ Πραντές η Γιορτή
       της Μισής Κανάτας (Ardh Kumbh Mela), που θα
       διαρκέσει έξι εβδομάδες και αποτελεί
       μια από τις μεγαλύτερες
       συγκεντρώσεις ανθρώπων που
       συμβαίνουν στον κόσμο για μη
       έκτακτους λόγους. Associated Press^[νεκροί
       σύνδεσμοι] Καθημερινή
     * Βόρεια Κορέα: Ανακοινώνεται ο θάνατος
       του Υπουργού Εξωτερικών Paek-Nam sun. BBC
     * Σύμφωνα με μελέτη Ιταλών επιστημόνων
       του Πανεπιστημίου της Φλωρεντίας που
       δημοσιεύεται στη Βρετανική Ιατρική
       Επιθεώρηση, εξιχνιάστηκε ένα έγκλημα
       τεσσάρων αιώνων και επιβεβαιώνονται
       οι υποψίες των ιστορικών ότι ο
       Φραγκίσκος των Μεδίκων και η σύζυγός
       του Μπιάνκα Καπέλο δεν πέθαναν από
       ελονοσία, αλλά δηλητηριάστηκαν με
       αρσενικό. Associated Press^[νεκροί σύνδεσμοι]
       in.gr
     * Θάνατος του Μάικλ Γέητς, Ιρλανδού
       πολιτικού, γιού του γνωστού ποιητή
       Γουίλλιαμ Μπάτλερ Γέητς. Politics.ie The Irish
       Times^[νεκροί σύνδεσμοι]

   4 Ιανουαρίου 2007 (Πέμπτη)
     * Φίτζι: Ο επικεφαλής των
       πραξικοπηματιών Φρανκ Μπαϊνιμαράμα
       αποκαθιστά στην εξουσία τον Πρόεδρο
       Ρατού Ζοσεφά Ιλοϊλό, και ο ίδιος
       ορκίζεται Πρωθυπουργός. Associated
       Press^[νεκροί σύνδεσμοι] BBC in.gr
     * ΗΠΑ: Σύγκληση του Κογκρέσου με τους
       Δημοκρατικούς να πλειοψηφούν και στα
       δυο νομοθετικά σώματα. Η Νάνσυ Πελόζι
       εκλέγεται η πρώτη γυναίκα Πρόεδρος
       της Βουλής των Αντιπροσώπων.
       Reuters^[νεκροί σύνδεσμοι]
     * Σύμφωνα με διεθνή επιστημονική
       έρευνα υπό την καθοδήγηση του
       Γκέραλντ Χάουγκ, από το Κέντρο
       Γεωλογικών Μελετών του Πότσδαμ, η
       οποία δημοσιεύεται στην επιθεώρηση
       "Nature", τόσο η παρακμή του πολιτισμού
       των Μάγια όσο και η παρακμή της
       δυναστείας Τανγκ, μιας από τις
       σημαντικότερες στην ιστορία της
       Κίνας, οφείλονται πιθανώς στις
       αλλαγές του κλίματος. ΤΑ ΝΕΑ^[νεκροί
       σύνδεσμοι]
     * Θάνατος σε ηλικία 75 ετών του
       δημοσιογράφου και συγγραφέα Κώστα
       Σαρδελή, ο οποίος είχε εργαστεί επί
       σειρά ετών ως εσωτερικός συντάκτης
       και ρεπόρτερ σε αθηναϊκές και
       επαρχιακές εφημερίδες, ενώ είχε
       τιμηθεί με λογοτεχνικά βραβεία από
       την Ακαδημία Αθηνών. ΕΡΤ
     * Νότια Αφρική: Θάνατος του Μαράις
       Βιλγιούν (Marais Viljoen), πρώην Προέδρου της
       χώρας (1979-1984).
     * Θάνατος του παλιού άσου του ιταλικού
       ποδοσφαίρου Σάντρο Σαλβαντόρε σε
       ηλικία 67 ετών. UEFA
     * Η εταιρεία διαστημικών επιχειρήσεων
       του Τζεφ Μπέζος, ιδρυτή του Amazon.com,
       δημοσιοποιεί βίντεο και φωτογραφίες
       της δοκιμαστικής εκτόξευσης
       διαστημοπλοίου από το ιδιωτικό του
       διαστημοδρόμιο στο Τέξας, που
       προορίζεται να μεταφέρει τουρίστες
       στο διάστημα. Blue Origin Space.com Playfuls.com CNN in.gr
     * Λίμνες μεθανίου υπάρχουν διάσπαρτες
       στον Τιτάνα, τον μεγαλύτερο δορυφόρο
       του Κρόνου, σύμφωνα με στοιχεία
       έρευνας που δημοσιεύονται στο
       βρετανικό περιοδικό Nature. NASA Saturn Daily N.Y.
       Times BBC Καθημερινή

   5 Ιανουαρίου 2007 (Παρασκευή)
     * Σύμφωνα με τις αμερικανικές αρχές, το
       μεταλλικό αντικείμενο που έπεσε σε
       οροφή κτιρίου πριν λίγες μέρες κοντά
       στη Νέα Υόρκη ήταν μετεωρίτης. Θα
       εξετασθεί απο διεθνή επιτροπή.
       Reuters^[νεκροί σύνδεσμοι]
     * Ολλανδία: Ανακοινώνεται από
       αρχαιολόγους η ανακάλυψη τμήματος
       αρχαίου ρωμαϊκού δρόμου στο Χάουτεν,
       30 μίλια νοτιοανατολικά του
       Άμστερνταμ. Reuters/Yahoo News
     * Θάνατος της Ρουθάννα Μπόρις,
       Αμερικανίδας χορεύτριας του κλασικού
       μπαλέτου και χορογράφου, από καρκίνο
       σε ηλικία 88 ετών. N.Y. Times

   6 Ιανουαρίου 2007 (Σάββατο)
     * Τουλάχιστον 40 άνθρωποι σκοτώνονται
       όταν λεωφορείο ξεφεύγει από την
       πορεία του και παίρνει φωτιά , 100 χλμ.
       έξω από την Ντάκα του Μπαγκλαντές.
     * Ο Γενικός Γραμματέας του ΟΗΕ καλεί
       την ιρακινή κυβέρνηση να αναστείλει
       την εκτέλεση των δυο
       συγκατηγορουμένων του Σαντάμ
       Χουσεΐν, οι οποίοι καταδικάσθηκαν
       επίσης σε θάνατο. UN News Centre BBC
     * Ρώμη: Το Κολοσσαίο φωτίστηκε στο
       πλαίσιο της εκστρατείας που ανέλαβε η
       Ιταλία για την κατάργηση της
       θανατικής ποινής σε όλο τον κόσμο,
       μετά την εκτέλεση με απαγχονισμό του
       Σαντάμ Χουσεΐν. Από το 1999, κάθε φορά
       που γίνεται γνωστή είτε η κατάργηση
       της θανατικής ποινής σε κάποιο κράτος
       είτε μια νέα καταδίκη σε θάνατο
       οπουδήποτε στον κόσμο, το μνημείο
       λούζεται στο χρυσό φως. International Herald
       Tribune/Associated Press in.gr
     * Θάνατος του Πιτ Κλάιναου (Pete Kleinow),
       Αμερικανού καλλιτέχνη ειδικών εφέ
       για τον κινηματογράφο και μουσικού
       της μουσικής κάντρυ-ροκ. Ο Kleinow είχε
       δημιουργήσει τα οπτικά εφέ για πολύ
       γνωστές κινηματογραφικές ταινίες,
       όπως Η αυτοκρατορία αντεπιτίθεται,
       Γκρέμλινς και Εξολοθρευτής. Ως
       μουσικός, μετά τη συνεργασία του με
       τους Byrds, υπήρξε μέλος του
       συγκροτήματος Flying Burrito Brothers. BBC

   7 Ιανουαρίου 2007 (Κυριακή)
     * Διεξαγωγή αρχαιρεσιών στα δημοτικά
       συμβούλια Πειραιά και Θεσσαλονίκης.
       in.gr
     * Υποχρεώνεται σε παραίτηση ο νέος
       Ρωμαιοκαθολικός αρχιεπίσκοπος της
       Βαρσοβίας Στανισλάβ Βίλγκους (Stanislaw
       Wielgus) μία μόλις ώρα προτού αναλάβει
       επίσημα τα καθήκοντά του, μετά τις
       αποκαλύψεις ότι συνεργαζόταν με τη
       μυστική αστυνομία του κομμουνιστικού
       καθεστώτος. BBC International Herald Tribune/Associated
       Press in.gr Ελευθεροτυπία^[νεκροί
       σύνδεσμοι]
     * Η τουρκική εφημερίδα Radikal παραχωρεί
       τη διεύθυνσή της για μια μέρα στο
       νομπελίστα συγγραφέα Ορχάν Παμούκ, ο
       οποίος εκμεταλλεύτηκε την ευκαιρία
       για να επικρίνει εκ νέου την
       καταπίεση των διανοουμένων στην
       πατρίδα του. BBC
     * Θάνατος του Τάσου Μπαντή, ηθοποιού
       και ιδρυτή του θεάτρου "Εμπρός", σε
       ηλικία 56 ετών. ΕΡΤ Ελευθεροτυπία
       Έθνος in.gr

   8 Ιανουαρίου 2007 (Δευτέρα)
     * Αυστρία: Τα δυο μεγάλα κόμματα της
       χώρας {σοσιαλδημοκρατικό και λαϊκό)
       συμφωνούν για τον σχηματισμό
       κυβέρνησης συνασπισμού. BBC Der Standard
     * Σομαλία: Ο Πρόεδρος της χώρας
       Αμπτνουλάχι Γιουσούφ Αχμέντ έρχεται
       στην πρωτεύουσα Μογκαντίσου για
       πρώτη φορά μετά την εκλογή του το 2004.
       AFP/Yahoo News^[νεκροί σύνδεσμοι]
     * Ο διπλωμάτης Ζαλμάι Χαλιλζάντ
       διορίζεται πρεσβευτής των ΗΠΑ στα
       Ηνωμένα Έθνη. Ο Χαλιλζάντ είναι
       αφγανικής καταγωγής, μουσουλμάνος
       και αντικαθιστά τον Τζων Μπόλτον.
       AP^[νεκροί σύνδεσμοι]
     * Ισχυρότατες σεισμικές δονήσεις
       μεγέθους 8 Ρίχτερ πλήττουν το
       Ουζμπεκιστάν.
     * Αμερικανοί επιστήμονες ανακοινώνουν
       ότι κατάφεραν να απομονώσουν
       βλαστοκύτταρα από το αμνιακό υγρό
       εγκύων γυναικών, τα οποία στη
       συνέχεια ανέπτυξαν σε εργαστηριακό
       περιβάλλον. Καθημερινή Ελευθεροτυπία
     * Ανακοινώνεται ότι τα συγκροτήματα
       της ροκ REM και Βαν Άλεν, η Πάτι Σμιθ, ο
       πρωτεργάτης της μουσικής χιπ χοπ
       Grandmaster Flash και το γυναικείο συγκρότημα
       της δεκαετίας του '60 Ronettes είναι αυτοί
       που επιλέχθηκαν φέτος από τους 600
       ειδικούς της αμερικανικής μουσικής
       βιομηχανίας για να κερδίσουν μια θέση
       στο αμερικανικό Rock and Roll Hall of Fame. Η
       τελετή θα γίνει τον Μάρτιο στο
       Μανχάταν. BBC N.Y. Times
     * Θάνατος του Ιουάο Τακαμότο, σχεδιαστή
       πολλών γνωστών χαρακτήρων κινουμένων
       σχεδίων, όπως του Σκούμπυ Ντου, σε
       ηλικία 81 ετών. BBC LA Times/Associated Press in.gr
     * Θάνατος του Λόρδου Κόκφιλντ, Βρετανού
       πολιτικού, Αντιπροέδρου της
       Ευρωπαϊκή Επιτροπής (1985-1988), σε ηλικία
       90 ετών. The Times
     * Θάνατος της ηθοποιού Υβόν ντε Κάρλο
       (Yvonne De Carlo), σε ηλικία 84 ετών. Associated
       Press^[νεκροί σύνδεσμοι] ΤΑ ΝΕΑ^[νεκροί
       σύνδεσμοι] Ελευθεροτυπία
     * Πεθαίνει η Τζέιν Μπόλιν, η πρώτη μαύρη
       δικαστίνα στις ΗΠΑ, σε ηλικία 98 ετών.
       N.Y. Times

   9 Ιανουαρίου 2007 (Τρίτη)
     * Το Υπουργείο Πολιτισμού αποφασίζει
       το 2007 να είναι έτος αφιερωμένο στη
       Μαρία Κάλλας. Επιπλέον, επετειακές
       εκδηλώσεις θα πραγματοποιηθούν κατά
       τη διάρκεια της χρονιάς για τους Νίκο
       Εγγονόπουλο για τα 100 χρόνια από τη
       γέννησή του, Διονύσιο Σολωμό για τα 150
       χρόνια από το θάνατό του και Νίκο
       Καζαντζάκη με αφορμή 50 χρόνια από το
       θάνατό του. Καθημερινή Ελευθεροτυπία
     * Ορκίζονται και αναλαμβάνουν
       καθήκοντα βουλευτών οι πρώτοι
       αναπληρωματικοί στα ψηφοδέλτια της
       Α’ περιφέρειας Αθηνών: Μάρω Κοντού
       της ΝΔ, ως αντικαταστάτρια του
       νεοεκλεγέντος δημάρχου Αθηναίων
       Νικήτα Κακλαμάνη και Ιωάννης Σκουλάς
       του ΠΑΣΟΚ, ο οποίος καταλαμβάνει την
       έδρα της νεοεκλεγείσας νομάρχου
       Ηρακλείου Ε.Σχοιναράκη. in.gr
     * Σομαλία: Αντιδράσεις εγείρονται για
       το θάνατο αμάχων στις αμερικανικές
       αεροπορικές επιδρομές στη νότια
       Σομαλία εναντίον ισλαμιστών μαχητών,
       περιλαμβανομένων μελών της Αλ Κάιντα.
       Κατά πληροφορίες διεθνών
       ειδησεογραφικών μέσων επιδρομή
       πραγματοποιήθηκε από μαχητικά κοντά
       στο σημείο των αιματηρών αεροπορικών
       χτυπημάτων της 7 Ιανουαρίου, στο χωριό
       Χάγιο στα νότια της χώρας. Υπάρχουν
       αναφορές για 22 έως και 27 ανθρώπους
       νεκρούς από αμερικανικό χτύπημα σε
       απόμακρη περιοχή στο νότο.
     * Αυστρία: Παραιτείται από τη θέση του
       αρχηγού του Λαϊκού Κόμματος ο
       απερχόμενος καγκελάριος Βόλφγκανγκ
       Σύσελ και ανακοινώνει την πρόθεσή του
       να μη συμμετάσχει στη νέα κυβέρνηση
       συνασπισμού Σοσιαλδημοκρατικού και
       Λαϊκού Κόμματος.Την παραίτησή του
       ανακοινώνει και ο νεαρότερος
       υπουργός Οικονομίας στην ιστορία της
       Αυστρίας, ο 38χρονος Καρλ-Χάινς
       Γκράσσερ, έπειτα από επτά χρόνια
       παραμονής στο συγκεκριμένο αξίωμα.
     * Τραγικό θάνατο βρίσκουν τουλάχιστον
       33 άνθρωποι κατά τη συντριβή
       αεροσκάφους που μετέφερε Τούρκους
       εργάτες στο Ιράκ. Το δυστύχημα
       σημειώθηκε κατά την προσγείωση του
       Antonov-26 σε αεροδρόμιο βορείως της
       Βαγδάτης, κατά τα φαινόμενα εξαιτίας
       κακών καιρικών συνθηκών.
     * Η Ιαπωνία για πρώτη φορά έπειτα από
       μισό και πλέον αιώνα, αποκτάει
       Υπουργό Άμυνας. Ο 65χρονος Φούμιο
       Κιούμα γίνεται ο πρώτος υπουργός
       Αμυνας της μεταπολεμικής Ιαπωνίας.
       Παρά την ιστορική αυτή αλλαγή, ο
       ιαπωνικός στρατός θα εξακολουθήσει
       να ονομάζεται «δυνάμεις αυτοάμυνας».
     * Θάνατος της Γκλόριας Κόννορς,
       Αμερικανίδας τενίστριας, μητέρας και
       προπονήτριας του τενίστα Τζίμι
       Κόννορς, σε ηλικία 82 ετών. Associated
       Press/International Herald Tribune
     * Θάνατος του Γάλλου φιλόσοφου και
       ιστορικού Ζαν-Πιέρ Βερνάν, σε ηλικία 93
       ετών. Agence France Press^[νεκροί σύνδεσμοι] in.gr

   10 Ιανουαρίου 2007 (Τετάρτη)
     * Η Ευρωπαϊκή Επιτροπή παρουσιάζει τη
       νέα ενεργειακή στρατηγική της Ε.Ε. με
       στόχο τη δραστική μείωση της εκπομπής
       διοξειδίου του άνθρακα. Δελτίο τύπου
       Επιτροπής
     * Στο Καζακστάν αναλαμβάνει νέος
       Πρωθυπουργός ο Καρίμ Μαζίμοφ, μετά
       την παραίτηση, στις 8 Ιανουαρίου, του
       Ντανιγιάλ Αχμέτοφ.
     * Θάνατος του διάσημου Ιταλού
       παραγωγού του κινηματογράφου Κάρλο
       Πόντι, σε ηλικία 94 ετών, συζύγου της
       Σοφίας Λώρεν. Reuters^[νεκροί σύνδεσμοι]
       BBC in.gr
     * Ξεκινά τις εργασίες του το διεθνές
       αρχαιολογικό συνέδριο με τίτλο:
       «Αρχαιότητα, αρχαιολογία και
       ελληνικότητα στην Eλλάδα του εικοστού
       αιώνα». Καθημερινή
     * Σουδάν: Ξεκινά η κυκλοφορία της Λίρας,
       του νέου νομίσματος (pound), που
       αντικαθιστά το σουδανικό δηνάριο. Η
       αλλαγή εντάσσεται στα μέτρα
       συνδιαλλαγής που λαμβάνονται μετά το
       τέλος του β΄ εμφυλίου πολέμου.
       eCanadaNow^[νεκρός σύνδεσμος]
     * Νικαράγουα: Ο Ντανιέλ Ορτέγκα
       αναλαμβάνει επίσημα τα προεδρικά του
       καθήκοντα. CBS

   11 Ιανουαρίου 2007 (Πέμπτη)
     * Ορκίζεται νέα κυβέρνηση στην Αυστρία,
       με καγκελάριο τον Άλφρεντ
       Γκουζενμπάουερ. International Herald Tribune
     * Φτάνει στα φαρμακεία το πρώτο εμβόλιο
       κατά των ιών που ευθύνονται για τον
       καρκίνο του τραχήλου της μήτρας. Το
       εμβόλιο, που προσφέρει
       αποτελεσματικότητα 70-75%, γίνεται σε
       τρεις δόσεις, που χορηγούνται σε
       συνολικό διάστημα έξι μηνών και το
       κόστος του ανέρχεται σε 555 ευρώ (185
       ευρώ η κάθε δόση).
     * Από τα ξημερώματα αρχίζει εκ νέου η
       ροή ρωσικού πετρελαίου προς
       ευρωπαϊκές χώρες μέσω Λευκορωσίας,
       μετά την υποχώρηση του Μινσκ στις
       απαιτήσεις της Μόσχας.Η εμπλοκή
       μεταξύ Ρωσίας και Λευκορωσίας εις
       βάρος της Ευρώπης διήρκεσε τρεις
       ημέρες. Τελικά μετά από σκληρές
       διαπραγματεύσεις, το Μινσκ υποχώρησε
       στο θέμα της επιβολής δασμών στο
       ρωσικό πετρέλαιο. Η συμφωνία
       επετεύχθη σε επίπεδο κορυφής και
       συγκεκριμένα στη διάρκεια
       τηλεφωνικής συνομιλίας στις 10
       Ιανουαρίου μεταξύ του Ρώσου προέδρου
       Βλαντιμίρ Πούτιν και του Λευκορώσου
       προέδρου Αλεξάντερ Λουκασένκο.
     * Την πλήρη αποκατάσταση των
       διπλωματικών σχέσεων της Νικαράγουας
       με την Κούβα, κίνηση που θα φέρει τη
       Μανάγκουα πιο κοντά στο στρατόπεδο
       των αριστερών ηγετών της Λατινικής
       Αμερικής, ανακοινώνει ο Ντανιέλ
       Ορτέγκα.
     * Πεθαίνει ο Αλέξανδρος Μυκωνιάτης,
       εκδότης και διευθυντής της
       εφημερίδας του Ηρακλείου Πατρίς από
       ανακοπή καρδιάς, Πατρίς
       Ελευθεροτυπία
     * Θάνατος του αθλητικού συντάκτη
       Θανάση Γκουδρολώλου, σε ηλικία 70 ετών.
       in.gr
     * Η Διαρκής Ιερά Σύνοδος της Εκκλησίας
       της Ελλάδος απαγορεύει την τέλεση στο
       εξής γάμων και βαπτίσεων σε ιδιωτικά
       παρεκκλήσια και υπαίθριους χώρους.
       Δελτίο τύπου Ιεράς Συνόδου
     * Θεσσαλονίκη: Προχωρούν οι
       διαδικασίες αναστήλωσης του
       παλιότερου μουσουλμανικού μνημείου
       της πόλης, του Χαμζά Μπέη Τζαμί,
       γνωστότερου ως Αλκαζάρ. Όταν
       ολοκληρωθούν οι εργασίες θα δοθεί σε
       χρήσεις πολιτιστικού ενδιαφέροντος.
       Αγγελιοφόρος
     * Θάνατος του του Κέμπα Μπαγέ,
       Σενεγαλέζου δικαστή, πρώην
       Αντιπροέδρου του Διεθνούς
       Δικαστηρίου, Προέδρου του
       Διαιτητικού Δικαστηρίου για τον
       Αθλητισμό, Προέδρου της Επιτροπής
       δεοντολογίας της Διεθνούς Ολυμπιακής
       Επιτροπής (ΔΟΕ) και Αντιπροέδρου της
       ΔΟΕ, σε ηλικία 82 ετών. Δελτίο τύπου ΔΟΕ
       Associated Press^[νεκροί σύνδεσμοι]
     * Ο σκηνοθέτης Στήβεν Φρήαρς
       αποδέχεται τη θέση του Προέδρου της
       κριτικής επιτροπής του 60ου
       Κινηματογραφικού Φεστιβάλ των
       Καννών. Δελτίο τύπου Φεστιβάλ^[νεκροί
       σύνδεσμοι]

   12 Ιανουαρίου 2007 (Παρασκευή)
     * Επίθεση με ρουκέτα εναντίον της
       πρεσβείας των ΗΠΑ στην Αθήνα. ΕΡΤ
       International Herald Tribune
     * Ελεύθερος με περιοριστικούς όρους
       αφήνεται ο αντισυνταγματάρχης της
       Στρατολογίας, ο οποίος φέρεται να
       αφαίρεσε πάνω από 500 στρατολογικούς
       φακέλους. Με απόφαση του υφυπουργού
       Αμυνας Βασίλη Μιχαλολιάκου, ο
       αντισυνταγματάρχης τέθηκε σε 12μηνη
       διαθεσιμότητα.
     * Η ισπανική αστυνομία συλλαμβάνει την
       πρώην Πρόεδρο της Αργεντινής Ιζαμπέλ
       Περόν, σε εφαρμογή εντάλματος
       συλλήψεως που εκδόθηκε από την
       αργεντινή δικαιοσύνη. Η Περόν
       κατηγορείται για την εξαφάνιση
       ακτιβιστή υπέρ των ανθρωπίνων
       δικαιωμάτων το 1976. Η Περόν ζει από το
       1981 στην Ισπανία. BBC BBC Guardian
     * Παλαιολιθικά ευρήματα στη Ρωσία, σε
       περιοχή στον ποταμό Ντον,
       προσδιορίζονται από επιστήμονες στα
       45.000 χρόνια πριν. Η ανακάλυψη ρίχνει
       φως στις μετακινήσεις των σύγχρονων
       ανθρώπων (Homo sapiens), οι οποίες θεωρείται
       ότι άρχισαν από την Αφρική πριν 50.000
       χρόνια, καθώς δείχνει ότι η Ρωσία
       αποτέλεσε παραδόξως έναν από τους
       πρώτους προορισμούς στην Ευρώπη,
       πράγμα που σημαίνει ότι η είσοδος των
       σύγχρονων ανθρώπων στην Ευρώπη έγινε
       ενδεχομένως από διαφορετικό δρόμο
       από αυτόν που πίστευαν μέχρι τώρα οι
       ανθρωπολόγοι. Science BBC in.gr
     * Θάνατος της Άλις Κόλτρεϊν, μουσικού
       και συνθέτριας της τζαζ, χήρας του
       σαξοφωνίστα Τζων Κόλτρέϊν. LA Times Undercover
     * Ισραήλ: Ο Raleb Majadele γίνεται ο πρώτος
       Άραβας μουσουλμάνος μέλος της
       ισραηλινής κυβέρνησης, μετά το
       διορισμό του ως Υπουργoύ Επιστημών
       και Τεχνολογίας. BBC

   13 Ιανουαρίου 2007 (Σάββατο)
     * Έναρξη των εργασιών της 12ης συνόδου
       κορυφής της Ένωσης Κρατών της
       Νοτιοανατολικής Ασίας (ASEAN) στις
       Φιλιππίνες. Επίσημος ιστότοπος
     * Ο ανεξάρτητος βουλευτής Στέλιος
       Παπαθεμελής ανακοινώνει την
       ανασύσταση του πολιτικού του φορέα
       "Δημοκρατική Αναγέννηση" με τη μορφή
       πολιτικού κόμματος. in.gr
     * Σομαλία: Η Βουλή τάσσεται υπέρ της
       επιβολής στρατιωτικού νόμου για
       τρεις μήνες προκειμένου να
       αποκατασταθεί η ασφάλεια. BBC
     * Ισχυρός σεισμός μεγέθους 8,2 βαθμών
       της κλίμακας Ρίχτερ ανατολικά των
       Κουρίλων νήσων, στον Ειρηνικό ωκεανό.
       BBC
     * Ιταλικό στρατιωτικό δικαστήριο
       επιβάλλει ισόβια σε δέκα μέλη των
       Ες-Ες για το ρόλο τους στη χειρότερη
       σφαγή που έγινε κατά το Β΄ Παγκόσμιο
       Πόλεμο επί ιταλικού εδάφους. Η δίκη
       έγινε ερήμην των κατηγορουμένων, που
       πιστεύεται ότι ζουν στη Γερμανία. BBC

   14 Ιανουαρίου 2007 (Κυριακή)
     * Θάνατος του Βασίλη Φωτόπουλου,
       διεθνώς καταξιωμένου σκηνογράφου,
       ζωγράφου και ενδυματολόγου. Ο Β.
       Φωτόπουλος είχε κερδίσει το Όσκαρ
       καλλιτεχνικής διεύθυνσης και
       σκηνικών για την ταινία του Μιχάλη
       Κακογιάννη Αλέξης Ζορμπάς κα είχε
       συνεργαστεί με τον Ελία Καζάν και τον
       Φράνσις Φορντ Κόπολα. ΕΡΤ
       Ελευθεροτυπία
     * Ο Ερυθρός Κρύσταλλος καθιερώνεται ως
       τρίτο επίσημο σύμβολο του Διεθνούς
       Ερυθρού Σταυρού, καθώς εγκρίνεται η
       χρήση του στη Γενεύη.
     * Γαλλία: Ο Υπουργός Εσωτερικών Νικολά
       Σαρκοζύ παίρνει το χρίσμα του
       κόμματός του (UMP) ως υποψήφιος για τις
       προεδρικές εκλογές που θα διεξαχθούν
       την άνοιξη. AFP^[νεκροί σύνδεσμοι] BBC
     * Ανακοινώνεται ότι επιστήμονες του
       Ινστιτούτου Ρόσλιν στην Σκωτία
       παρήγαγαν γενετικά τροποποιημένα
       κοτόπουλα, που θα μπορούν να γεννούν
       αυγά, τα οποία θα περιέχουν πρωτεΐνες
       χρήσιμες για την παρασκευή φαρμάκων
       εναντίον του καρκίνου. Πρόκειται για
       το ίδιο Ινστιτούτο που είχε
       δημιουργήσει και το κλωνοποιημένο
       πρόβατο Ντόλυ.BBC
     * Επιστήμονες ανακοινώνουν ότι
       απομόνωσαν γονίδιο που έχει σχέση με
       τη νόσο του Άλτσχάϊμερ, η οποία
       συνιστά την κύρια αιτία άνοιας στους
       ηλικιωμένους.

   15 Ιανουαρίου 2007 (Δευτέρα)
     * Η Ελένη Γλύκατζη-Αρβελέρ
       αναγορεύεται επίτιμη διδάκτορας του
       Τμήματος Δημοσιογραφίας και ΜΜΕ του
       Αριστοτελείου Πανεπιστημίου
       Θεσσαλονίκης. Ανακοίνωση ΑΠΘ^[νεκροί
       σύνδεσμοι] Έθνος in.gr
     * Ιράκ: Εκτελούνται με απαγχονισμό οι
       δυο συγκατηγορούμενοι του Σαντάμ
       Χουσεΐν, στους οποίους είχε επίσης
       επιβληθεί θανατική καταδίκη.
       Πρόκειται για τον Μπαρζάμ Ιμπραήμ
       αλ-Τικρίτι, ετεροθαλή αδελφό του
       Σαντάμ Χουσεΐν, και τον πρώην
       αρχιδικαστή Αουάν Χαμέντ αλ-Μπαντάρ.
       BBC
     * Ισημερινός: Ορκίζεται και
       αναλαμβάνει καθήκοντα Προέδρου της
       χώρας ο Ραφαέλ Κορέα, ο οποίος
       εκλέχτηκε στις προεδρικές εκλογές
       του Νοεμβρίου 2006. Associated Press^[νεκρός
       σύνδεσμος]
     * Υιοθετείται από το Κοινοβούλιο του
       Νεπάλ το μεταβατικό Σύνταγμα της
       χώρας.
     * Απονέμονται οι φετινές Χρυσές
       Σφαίρες. Δελτίο τύπου HFPA Καθημερινή
       in.gr
     * Θάνατος της Αμερικανίδας ηθοποιού
       Ντάρλιν Κόνλεϋ, γνωστής από την
       τηλεοπτική σειρά Τόλμη και γοητεία.
       Soapdom

   16 Ιανουαρίου 2007 (Τρίτη)
     * Νέος Πρόεδρος του Ευρωπαϊκού
       Κοινοβουλίου εκλέγεται ο Γερμανός
       ευρωβουλευτής Χανς-Γκερτ Πέτερινγκ
       και Πρώτη Αντιπρόεδρος η Ελληνίδα
       ευρωβουλευτής της ΝΔ Ρόδη
       Κράτσα-Τσαγκαροπούλου. Έγινε επίσης η
       εκλογή έξι κοσμητόρων. Δελτίο τύπου
       Ευρωπαϊκού Κοινοβουλίου (Πρόεδρος)
       Δελτίο τύπου (Αντιπρόεδρος Δελτίο
       τύπου (κοσμήτορες)
     * Ιράκ: Ο απεσταλμένος των Ηνωμένων
       Εθνών στο Ιράκ Τζιάνι Μγκατζένι
       ανακοινώνει πως με βάση τα στοιχεία
       που συγκεντρώθηκαν από το υπουργείο
       Υγείας, νοσοκομεία, νεκροτομεία και
       άλλες υπηρεσίες, ο αριθμός των νεκρών
       αμάχων στο Ιράκ για το σύνολο του 2006
       ανέρχεται στους 34.452. Associated Press^[νεκροί
       σύνδεσμοι]
     * Στην όγδοη θέση στη χρήση της
       αιολικής ενέργειας μεταξύ των 25
       κρατών της ΕΕ βρίσκεται η Ελλάδα,
       σύμφωνα με όσα αναφέρει ο αρμόδιος
       επίτροπος, απαντώντας σε σχετική
       ερώτηση του ευρωβουλευτή της ΝΔ
       Μανώλη Μαυρομμάτη. in.gr
     * Κούβα: Σε κρίσιμη κατάσταση
       βρίσκεται, σύμφωνα με ιατρικές πηγές,
       ο Φιντέλ Κάστρο. Ο ηγέτης της Κούβας
       έκανε την τελευταία του δημόσια
       εμφάνιση στις 26 Ιουλίου 2006. Le Monde El Pais
     * Στην Ισπανία εκδίδεται ένταλμα
       συλλήψεως τριών Αμερικανών
       στρατιωτών που κατηγορούνται ότι
       προκάλεσαν το θάνατο κάμεραμαν στο
       Ιράκ. BBC
     * Σύμφωνα με ανακοίνωση επιστημονικής
       ομάδας του Πανεπιστημίου Ουάσινγκτον
       στο Σεντ Λούις, κρανίο 40.000 ετών που
       βρέθηκε σε σπηλιά της Ρουμανίας
       παρουσιάζει χαρακτηριστικά τόσο του
       σύγχρονου ανθρώπου όσο και του
       ανθρώπου του Νεάντερνταλ, πράγμα που
       μπορεί να σημαίνει ότι υπήρξε
       επιμειξία των δύο ανθρωπίνων ειδών.
       Associated Press^[νεκροί σύνδεσμοι]
       Καθημερινή
     * Νέος πρόεδρος της Ακαδημίας Αθηνών
       αναλαμβάνει ο ομότιμος καθηγητής της
       Βυζαντινής Αρχαιολογίας στη
       Φιλοσοφική Σχολή του Αριστοτελείου
       Πανεπιστημίου Θεσσαλονίκης
       Παναγιώτης Βοκοτόπουλος. Δελτίο
       τύπου Ακαδημίας
     * Θάνατος του Πούκι Χάντσον,
       τραγουδιστή του αμερικανικού
       συγκροτήματος Σπάνιελς. NY Times
     * Θάνατος του Ron Carey, Αμερικανού κωμικού
       ηθοποιού του κινηματογράφου και της
       τηλεόρασης, σε ηλικία 71 ετών. NY Times
       Internet Movie database
     * Ανακοινώνονται τα αρχαιολογικά
       ευρήματα ανασκαφών στα ερείπια πόλης
       5.500 ετών στο Χαμουκάρ, στη
       βορειοανατολική Συρία, κοντά στα
       σύνορα με το Ιράκ. Associated Press^[νεκροί
       σύνδεσμοι] Έθνος

   17 Ιανουαρίου 2007 (Τετάρτη)
     * Κύπρος: Αιφνίδιος θάνατος του Πεύκιου
       Γεωργιάδη, Υπουργού Παιδείας και
       Πολιτισμού, σε ηλικία 72 ετών, ύστερα
       από οξύ έμφραγμα του μυοκαρδίου.
       Φιλελεύθερος
     * Σε πεδίο μάχης μετατρέπεται ο χώρος
       γύρω από το Πολυτεχνείο, μετά το
       πανεκπαιδευτικό συλλαλητήριο, καθώς
       αντιεξουσιαστές συγκρούονται με
       αστυνομικούς με αποτέλεσμα να καούν
       μία πρόσοψη καταστήματος και 5
       αυτοκίνητα. in.gr
     * Ισραήλ: Παραιτείται ο αρχηγός των
       ισραηλινών ενόπλων δυνάμεων,
       αντιστράτηγος Νταν Χαλούτζ. Ο ίδιος
       έιχε δεχθεί σφοδρή κριτική για τους
       χειρισμούς του κατά τη διάρκεια του
       πολέμου στο Λίβανο. Le Monde
     * Νεπάλ: Τα όπλα τους παραδίδουν οι
       μαοϊστές αντάρτες του Νεπάλ σε
       επόπτες των Ηνωμένων Εθνών, μετά την
       είσοδο εκπροσώπων τους στο
       Κοινοβούλιο της χώρας. BBC
     * Ο τηλεοπτικός σταθμός Alpha ανακοινώνει
       την λήξη της συνεργασίας του με τον
       δημοσιογράφο Νίκο Χατζηνικολάου Τα
       Νέα^[νεκροί σύνδεσμοι]
     * Θάνατος του Αμερικανού ευθυμογράφου
       Αρτ Μπούχβαλντ, σε ηλικία 81 ετών.
       Καθημερινή CNN in.gr
     * Το παράσημο της Λεγεώνας της Τιμής
       απoνέμεται στον Βρετανό νομπελίστα
       Χάρολντ Πίντερ από τον πρωθυπουργό
       της Γαλλίας Ντομινίκ ντε Βιλπέν. in.gr

   18 Ιανουαρίου 2007 (Πέμπτη)
     * Ένα νέο Εθνόσημο εισάγεται στο
       Ανατολικό Τιμόρ.
     * Δεύτερη καταδίκη της Ελλάδας από το
       Ευρωπαϊκό Δικαστήριο των Δικαιωμάτων
       του Ανθρώπου για κακοποίηση πολίτη
       από την Αστυνομία. Το δικαστήριο
       επεδίκασε αποζημίωση 27.000 ευρώ στο
       θύμα της αστυνομικής αυθαιρεσίας
       (Υπόθεση Alsayed Allaham). ΕΔΔΑ^[νεκροί
       σύνδεσμοι] Τα Νέα^[νεκροί σύνδεσμοι]
     * Δημοσιεύεται η απόφαση του
       Εκλογοδικείου με την οποία χάνει το
       αξίωμά του ο ανεξάρτητος βουλευτής
       Επικρατείας Ανδρέας Ανδριανόπουλος
       και εισέρχεται στη Βουλή η
       αναπληρωματική βουλευτής
       Επικρατείας του ΠΑΣΟΚ Αγαθή (Ρόζα)
       Βρεττού. Το Εκλογοδικείο έκρινε ότι ο
       κ. Ανδριανόπουλος έχει συνταγματικό
       ασυμβίβαστο. Έθνος/ΑΠΕ
     * ΗΠΑ: Ο αριθμός των νεκρών από την
       κακοκαιρία που πλήττει τις νότιες
       πολιτείες ανέρχεται στους 56. Νέο κύμα
       σφοδρών χιονοπτώσεων αναμένεται την
       Παρασκευή. CNN
     * Νιγηρία: Έξι όμηροι, πέντε Κινέζοι κι
       ένας Ιταλός, αφέθηκαν ελεύθεροι από
       τις παραστρατιώτικές ομάδες που
       δρουν κοντά στο Δέλτα του Νίγηρα. Η
       αρπαγή ομήρων είναι μέρος του
       γενικότερου κλίματος βίας που
       επικρατεί στην Νιγηρία τους
       τελευταίους μήνες. Reuters
     * Θάνατος του κριτικού κινηματογράφου
       Μπάμπη Ακτσόγλου σε ηλικία 52 ετών.
       Είχε συνεργαστεί στα περιοδικά
       «Οθόνη», «Φιλμ», «Σινεμά»,
       «Προοδευτικός Κινηματογράφος», καθώς
       και στα «Κινηματογραφικά Τετράδια»,
       των οποίων υπήρξε συνιδρυτής. Από το
       1987, συνεργαζόταν αποκλειστικά με το
       «Αθηνόραμα». Αθηνόραμα Ελευθεροτυπία
     * Ανακοινώνεται ότι Ιταλός ερευνητής
       από τη Φλωρεντία ανακάλυψε την ακριβή
       ημερομηνία θανάτου της Λίζα
       Γκεραρντίνι, συζύγου του Φραντσέσκο
       ντελ Τζοκόντο, δηλαδή της Τζοκόντα
       του γνωστού πίνακα του Λεονάρντο ντα
       Βίντσι, καθώς και τον τόπο ταφής της.
       Σύμφωνα με τα στοιχεία που
       παρουσίασε, η Μόνα Λίζα πέθανε στις 15
       Ιουλίου 1542 και θάφτηκε στο μοναστήρι
       της Αγίας Ούρσουλα, στο κέντρο της
       Φλωρεντίας, όπου έζησε τα τελευταία
       της χρόνια. ANSA^[νεκροί σύνδεσμοι]
       Associated Press^[νεκροί σύνδεσμοι] Agence France
       Press^[νεκροί σύνδεσμοι] Έθνος

   19 Ιανουαρίου 2007 (Παρασκευή)
     * Κωνσταντινούπολη: Δολοφονείται ο
       Τούρκος δημοσιογράφος αρμενικής
       καταγωγής Χραντ Ντινκ. Ο
       δημοσιογράφος δεχόταν απειλές για τη
       ζωή του λόγω των θέσεων του σχετικά με
       την γενοκτονία των Αρμενίων. Ο
       αρμόδιος για την διεύρυνση επίτροπος
       Όλι Ρεν δήλωσε ότι η δολοφονία υπήρξε
       «ωμή πράξη βίας για την οποία ένοιωσε
       δυσάρεστη έκπληξη και βαθιά λύπη». in.gr
     * Ευρώπη: Τουλάχιστον 47 άτομα βρήκαν το
       θάνατο στην Κεντρική και Βόρεια
       Ευρώπη, εξαιτίας του σφοδρού κύματος
       κακοκαιρίας. International Herald Tribune Agence France
       Press^[νεκροί σύνδεσμοι] in.gr/ΑΠΕ
     * Εγκαινιάζεται η ανακαινισμένη
       σιδηροδρομική γραμμή μεταξύ
       Αμύνταιου και Κοζάνης. Υπάρχουν τρία
       ημερήσια δρομολόγια και το ταξίδι
       διαρκεί τρεις ώρες περίπου. in.gr
     * Τσεχία: Η κεντροδεξιά κυβέρνηση
       συνασπισμού υπό τον Μίρεκ Τοπολάνεκ
       αποσπά ψήφο εμπιστοσύνης στη Βουλή.
       Agence France Press^[νεκροί σύνδεσμοι]
     * Ένας νέος ιός υπολογιστών διαδίδεται
       στο Διαδίκτυο εκμεταλλευόμενος την
       ανησυχία για το μετεωρολογικό
       σύστημα Κύριλλος που πλήττει την
       Ευρώπη με ισχυρές θύελλες. Το
       «Σκουλήκι της Καταιγίδας» κρύβεται
       σε σε email με θέμα «230 νεκροί από
       καταιγίδα που σαρώνει την Ευρώπη».
     * Θάνατος του Ντένυ Ντόχερτυ, μέλους
       του δημοφιλούς συγκροτήματος της
       δεκαετίας του '60 The Mamas and the Papas, σε
       ηλικία 66 ετών. CBC.ca Toronto Star BBC
     * Ανακοινώνονται οι ανακαλύψεις
       επιστημόνων σχετικά με τα μυστικά της
       αναπαραγωγής των ιππόκαμπων. Reuters

   20 Ιανουαρίου 2007 (Σάββατο)
     * Στη Μαδαγασκάρη, ο στρατιωτικός Σαρλ
       Ραμπεμανανζαρά γίνεται νέος
       Πρωθυπουργός.
     * ΗΠΑ: Η γερουσιαστής Χίλαρι Κλίντον,
       σύζυγος του πρώην προέδρου των Η.Π.Α.
       Μπιλ Κλίντον, συστήνει διερευνητική
       επιτροπή με στόχο να διεκδικήσει το
       χρίσμα των Δημοκρατικών γα τις
       προεδρικές εκλογές του 2008. CNN BBC Agence
       France Press^[νεκροί σύνδεσμοι] in.gr
     * Tα γραφεία της Ένωσης Αστυνομικών
       Υπαλλήλων Αττικής, στην οδό
       Χαλκοκονδύλη, γίνονται στόχος
       εμπρησμού. Την επίθεση ανέλαβε η
       οργάνωση "Επαναστατική Μνήμη". in.gr
     * Στο πλαίσιο του 7ου Κοινωνικού Φόρουμ
       που για πρώτη φορά πραγματοποιείται
       στην Αφρική, συναντώνται στην Κένυα
       χιλιάδες οπαδοί της «εναλλακτικής
       παγκοσμιοποίησης», συνδικαλιστές,
       μέλη κινημάτων για την αυτονομία
       περιοχών για το ετήσιο ραντεβού τους
       που λειτουργεί ως αντίβαρο της
       συνάντησης του Οικονομικού Φόρουμ
       στο Νταβός.
     * Γουινέα: Συγκρούσεις μεταξύ απεργών
       και στρατιωτών στην πόλη Ντζερεκορέ
       προκαλούν το θάνατο τριών διαδηλωτών.
       Στη χώρα έχει κηρυχτεί γενική απεργία
       ως ένδειξη διαμαρτυρίας στην
       συνεχιζόμενη διαφθορά. Agence France
       Press^[νεκροί σύνδεσμοι] Le Monde

   21 Ιανουαρίου 2007 (Κυριακή)
     * Σερβία: Διεξάγονται βουλευτικές
       εκλογές. Σύμφωνα με τα αποτελέσματα,
       το εθνικιστικό Σερβικό Ριζοσπαστικό
       Κόμμα (SRS) έλαβε ποσοστό 28,7% (81 έδρες
       από τις 250 που αποτελείται η σερβική
       βουλή), το Δημοκρατικό Κόμμα (DS) του
       Τάντιτς 22.9% (62 έδρες), ο κεντροδεξιός
       συνασπισμός Δημοκρατικό Κόμμα
       Σερβίας-Νέα Σερβία (DSS-NS) του Βόισλαβ
       Κοστούνιτσα 16,7% (47 έδρες), το κόμμα G-17
       του πρώην υπουργού Οικονομικών
       Μλάτζαν Ντίνκιτς 6,8% (19 έδρες), το
       Φιλελεύθερο Δημοκρατικό Κόμμα (LDP) του
       Τσέντομιρ Γιοβάνοβιτς 5,3% (15 έδρες), το
       Σοσιαλιστικό Κόμμα Σερβίας (SPS) με 5,9%
       (16 έδρες), τα κόμματα που εκπροσωπούν
       τις μειονότητες κατέκτησαν συνολικά
       10 έδρες. BBC in.gr
     * Τουρκία: Ο 17χρονος Τούρκος Ογκούν
       Σαμάστ ομολογεί ότι είναι αυτός που
       δολοφόνησε τον αρμενικής καταγωγής,
       δημοσιογράφο Χραντ Ντινκ. AFP^[νεκροί
       σύνδεσμοι] in.gr
     * Ινδονησία: Πανικό προκαλεί στους
       κατοίκους της νήσου Κέλεβης η
       σεισμική δόνηση, μεγέθους 7,3 της
       κλίμακας Ρίχτερ. Δεν αναφέρθηκαν
       θύματα ούτε σημαντικές ζημίες ενώ
       μετρήσεις έδειξαν ότι δεν υπάρχει
       κίνδυνος για τσουνάμι. [ Reuters] Le Monde
     * Ιαπωνία: Εγκαινιάζεται το μεγαλύτερο
       μουσείο τέχνης στον κόσμο,
       προορισμένο αποκλειστικά για
       τρέχουσες εκθέσεις, με στόχο να
       ενσαρκώσει το πνεύμα του 21ου αιώνα.
       Agence France Press^[νεκροί σύνδεσμοι]
     * Χάνει τη ζωή της σε οδικό ατύχημα η
       Ρουμάνα αθλήτρια του στίβου Μαρία
       Τσιονκάν, που είχε πάρει το χάλκινο
       μετάλλιο στα 1500 μέτρα στους
       Ολυμπιακούς αγώνες της Αθήνας του 2004.
       Runnersweb.com
     * Πάτρα: Πραγματοποιείται η επίσημη
       τελετή έναρξης του φετινού
       καρναβαλιού. Διαδικτυακός τόπος
       Πατρινού Καρναβαλιού 2007 in.gr
     * Θάνατος του Γερμανού συνθέτη
       μουσικής για τον κινηματογράφο Πέερ
       Ράμπεν, σε ηλικία 66 ετών. Είχε
       συνθέσει τη μουσική για πολλές από
       τις ταινίες του Ράινερ Βέρνερ
       Φασμπίντερ, όπως "ο Γάμος της Μαρίας
       Μπράουν", "Λόλα", "Λιλί Μαρλέν", ο
       "Καυγατζής". Επίσημος ιστότοπος Π.
       Ράμπεν Green Cine Daily Cinematical

   22 Ιανουαρίου 2007 (Δευτέρα)
     * Θάνατος του αββά Πιέρ (πραγματικό
       όνομα Ανρί Γκρουέ), του προστάτη των
       φτωχών, σε ηλικία 94 ετών. Πολύ γνωστό
       και αγαπημένο πρόσωπο στη Γαλλία,
       συμμετείχε στην Αντίσταση, διατέλεσε
       βουλευτής και ίδρυσε την πρώτη
       κοινότητα Εμμαούς το 1949. Agence France
       Press^[νεκροί σύνδεσμοι] ΕΡΤ

   23 Ιανουαρίου 2007 (Τρίτη)
     * Τη σιαγόνα ενός ρινόκερου που έζησε
       πριν από 5-9 εκατομμύρια χρόνια στην
       περιοχή των Σερβίων Κοζάνης -τότε που
       το κλίμα ήταν υποτροπικό- εντόπισε
       πριν από λίγο καιρό αγοράζοντας
       κάρβουνο ένας κάτοικος χωριού της
       Ελασσόνας.
     * Νέος αρχηγός της Πολεμικής
       Αεροπορίας ορίζεται από το ΚΥΣΕΑ ο
       αντιπτέραρχος Ιωάννης Γιάγκος.
     * Απορρίπτεται από την Ολομέλεια της
       Βουλής, με ψήφους 157 κατά και 123 υπέρ, η
       κοινή πρόταση βουλευτών του ΠΑΣΟΚ και
       του Συνασπισμού για σύσταση
       εξεταστικής επιτροπής στην υπόθεση
       των υποκλοπών.
     * Λίβανος: Γενική απεργία παραλύει την
       Βηρυτό και άλλες πόλεις της χώρας, με
       οδοφράγματα στους δρόμους και
       συγκρούσεις μεταξύ απεργών και
       υποστηρικτών της κυβέρνησης. Μεγάλης
       έκτασης επεισόδια προκαλούν των
       θάνατο τουλάχιστον 3 ατόμων. Το βράδυ,
       εκπρόσωπος των απεργών ανακοινώνει
       την λήξη της απεργίας με την
       αιτιολογία ότι "ο στόχος επετεύχθη".
       "Δεν υποκύπτω", διαμηνύει ο
       πρωθυπουργός της χώρας Φουάντ
       Σινιόρα. Reuters in.gr
     * Ισραήλ: Ασκείται ποινική δίωξη εις
       βάρος του προέδρου του Ισραήλ Μοσέ
       Κατσάβ, για βιασμό και κατάχρηση
       εξουσίας. Le Monde in.gr
     * Η Κίνα επιβεβαιώνει επίσημα ότι πριν
       λίγες μέρες πραγματοποίησε δοκιμή
       συστήματος καταστροφής δορυφόρου.
       Associated Press^[νεκροί σύνδεσμοι] Reuters in.gr
     * Θάνατος του Χάουαρντ Χαντ, Αμερικανού
       πρώην πράκτορα της CIA. Ο Χαντ είχε
       οργανώσει την παγίδευση των
       τηλεφώνων στα γραφεία του
       Δημοκρατικού κόμματος στο κτίριο
       Ουότεργκεϊτ το 1972, που οδήγησε στο
       γνωστό σκάνδαλο, εξαιτίας του οποίου
       παραιτήθηκε από το προεδρικό αξίώμα ο
       Ρίτσαρντ Νίξον. Associated Press^[νεκροί
       σύνδεσμοι] Έθνος
     * Θάνατος του Πολωνού δημοσιογράφου
       και συγγραφέα Ρίτσαρντ Καπισίνσκι, σε
       ηλικία 75 ετών. Τα βιβλία του, που έχουν
       μεταφραστεί και στα ελληνικά,
       αναφέρονται ως επί το πλείστον σε
       πολέμους και δικτατορικά καθεστώτα.
       Reuters/CNN in.gr

   24 Ιανουαρίου 2007 (Τετάρτη)
     * Με πεντασέλιδη προκήρυξη στην
       εφημερίδα "Το Ποντίκι" αναλαμβάνει η
       οργάνωση Επαναστατικός Αγώνας την
       ευθύνη για το τρομοκρατικό χτύπημα
       στην αμερικανική πρεσβεία στις 12
       Ιανουαρίου.
     * Εκδηλώνεται αεροπειρατεία σε
       σουδανικό αεροσκάφος, της εταιρίας Air
       West, με 103 επιβάτες και επταμελές
       πλήρωμα. Όταν το αεροσκάφος
       προσγειώθηκε ο αεροπειρατής ζήτησε
       άσυλο από τη γαλλική πρεσβεία στο
       Τσαντ και εν συνεχεία παραδόθηκε στις
       αστυνομικές αρχές της χώρας.
     * Θάνατος του Τούρκου πρώην Υπουργού
       Εξωτερικών Ισμαήλ Τζεμ, από καρκίνο
       του πνεύμονα σε ηλικία 67 ετών. Turkish Press
       International Herald Tribune/AP Έθνος in.gr
     * Θάνατος του Ζαν Φρανσουά Ντενιώ,
       Γάλλου πρώην υπουργού, συγγραφέα,
       μέλους της Γαλλικής Ακαδημίας. Ο
       Ντενιώ ήταν ένας από τους συντάκτες
       της Συνθήκης της Ρώμης το 1957, με την
       οποία ιδρύθηκε η Ε.Ο.Κ. Agence France
       Press^[νεκροί σύνδεσμοι] Associated Press
     * Έφυγε ο Πέτρος Λύκας, μοντέρ των
       διασημότερων ταινιών της Φίνος φιλμς,
       αλλά και σκηνοθέτης μιας
       κινηματογραφικής ταινίας και πολλών
       ντοκυμαντέρ για την κρατική
       τηλεόραση. Έθνος Ελευθεροτυπία

   25 Ιανουαρίου 2007 (Πέμπτη)
     * Ισραήλ: Εγκρίνεται από την Βουλή το
       αίτημα του προέδρου της χώρας Μοσέ
       Κατσάβ για άδεια μη άσκησης των
       καθηκόντων του. in.gr
     * Για πρώτη φορά ο κομμουνιστής
       Πρωθυπουργός του Βιετνάμ
       επισκέπτεται επίσημα τον Πάπα, στο
       Βατικανό.
     * Διεξάγονται βουλευτικές εκλογές στη
       Γκάμπια.Το κυβερνών κόμμα του
       Προέδρου Γιάχια Τζαμέ κερδίζει 42 από
       τις 48 έδρες της Εθνοσυνέλευσης.
     * Αγκόλα: Πάνω από 70 άνθρωποι βρίσκουν
       το θάνατο σε πλημμύρες. BBC
     * Από βουτιά λεωφορείου σε γκρεμό κοντά
       στην Oaxaca του Μεξικού, βρίσκουν το
       θάνατο 33 άνθρωποι. (The Australian) (El Universal)
     * Ανακοινώνεται η ανακάλυψη ερευνητών
       ότι μια μικρή περιοχή του εγκεφάλου,
       που ονομάζεται νήσος του Ρέιλ,
       ελέγχει τον εθισμό στο κάπνισμα.Associated
       Press^[νεκροί σύνδεσμοι] in.gr

   26 Ιανουαρίου 2007 (Παρασκευή)
     * Νέος πρόεδρος της ΟΥΕΦΑ εκλέγεται ο
       Μισέλ Πλατινί. Δελτίο τύπου ΟΥΕΦΑ

   27 Ιανουαρίου 2007 (Σάββατο)
     * Στην Αλεξάνδρεια της Αιγύπτου
       ξεκινούν οι παγκόσμιες εκδηλώσεις με
       αφορμή τα πενήντα χρόνια από το
       θάνατο του Νίκου Καζαντζάκη.
       Καθημερινή
     * Στη Σουηδία αρχίζουν οι εορτασμοί που
       θα πραγματοποιηθούν κατά τη διάρκεια
       του έτους προς τιμή του Κάρολου
       Λινναίου, του πιο γνωστού επιστήμονά
       της, με αφορμή τα 300 χρόνια από τη
       γέννησή του. Associated Press^[νεκροί
       σύνδεσμοι]
     * Χιλιάδες πολίτες διαδηλώνουν στην
       Ουάσινγκτον ζητώντας την απόσυρση
       των αμερικανικών στρατευμάτων από το
       Ιράκ. BBC
     * Θάνατος της ηθοποιού Μαρσελίν
       Μπερτράν, μητέρας της Αντζελίνα Τζολί
       και πρώην συζύγου του βραβευμένου
       ηθοποιού Γιον Βόιτ. Associated Press/Yahoo
       News^[νεκροί σύνδεσμοι]

   28 Ιανουαρίου 2007 (Κυριακή)
     * Γιορτάζεται η Ημέρα Προστασίας των
       Προσωπικών Δεδομένων στην Ευρώπη. Η
       28η Ιανουαρίου είναι η ημέρα κατά την
       οποία άνοιξε για υπογραφή η Σύμβαση
       του Συμβουλίου της Ευρώπης για την
       προστασία του ατόμου από την
       αυτοματοποιημένη επεξεργασία
       προσωπικών δεδομένων του 1981. Data Protection
       Day
     * Βόρεια Ιρλανδία: Το Σιν Φέιν ψηφίζει
       υπέρ της συνεργασίας του με τη
       αστυνομία για πρώτη φορά στην ιστορία
       του κόμματος. BBC
     * Η Έλεν Μίρεν και ο Φόρεστ Γουίτακερ
       βραβεύονται από το Σωματείο
       Αμερικανών Ηθοποιών (SAG) για την
       ερμηνεία τους στις ταινίες
       "Βασίλισσα" και "Ο τελευταίος βασιλιάς
       της Σκωτίας", αντιστοίχως. Για τους
       δεύτερους ρόλους βραβεύτηκαν ο Έντι
       Μέρφι και η Τζένιφερ Χάντσον για την
       ταινία "Dreamgirls". Με ειδικό βραβείο
       τιμήθηκε για την προσφορά της η
       Τζούλι Άντριους. BBC Καθημερινή/ΑΠΕ
     * Το μεγαλύτερο βραβείο του ισπανικού
       κινηματογράφου, το βραβείο Γκόγια,
       για την καλύτερη ταινία κατακτά η
       ταινία "Volver" του Πέδρο Αλμοδοβάρ και η
       Πενέλοπε Κρουζ το βραβείο καλύτερης
       ηθοποιού για την συμμετοχή της στην
       ίδια ταινία. Agence France Press^[νεκροί
       σύνδεσμοι]
     * Θάνατος του Γάλλου φιλόσοφου,
       κριτικού και μεταφραστή Φιλίπ
       Λακού-Λαμπάρτ σε ηλικία 67 ετών.
       Libération^[νεκροί σύνδεσμοι] Le Monde
     * Θάνατος της Γελένα Ρομάνοβα Ρωσίδας
       αθλήτριας, χρυσής ολυμπιονίκου στα 3000
       μ. στους Ολυμπιακούς αγώνες της
       Βαρκελώνης το 1992, σε ηλικία 43 ετών.
       Courier News^[νεκροί σύνδεσμοι] Pathfinder Sports

   29 Ιανουαρίου 2007 (Δευτέρα)
     * Έναρξη της διάσκεψης για την
       υπερθέρμανση του πλανήτη στο Παρίσι.
       Στην τριήμερη διάσκεψη μετέχουν 500
       εμπειρογνώμονες για το κλίμα,
       αντιπρόσωποι της Διακυβερνητικής
       Ομάδας για την εξέλιξη του κλίματος,
       που θα παρουσιάσουν την τέταρτη
       επιστημονική αναφορά της Ομάδας, η
       οποία θα αποτελέσει την
       κλιματολογική βίβλο για τα επόμενα
       πέντε χρόνια και, επιπλέον, μια
       "σύνοψή της προς βοήθεια αυτών που
       αποφασίζουν". Agence France Press^[νεκροί
       σύνδεσμοι] ΑΠΕ Ελευθεροτυπία
     * Εγκαίνια της έκθεσης "Πολύχρωμοι
       θεοί" στο Εθνικό Αρχαιολογικό
       Μουσείο. Η έκθεση έφτασε από την
       Γλυπτοθήκη του Μονάχου, στο πλαίσιο
       περιοδείας της στην Ευρώπη. Έθνος in.gr
     * Κιργιζία: Η Βουλή επικυρώνει την
       ανάθεση της πρωθυπουργίας στον
       Υπουργό Γεωργίας Αζίμ Ιζαμπέκοφ. Kyiv
       Post
     * Οι αντίπαλες παλαιστινιακές
       παρατάξεις Χαμάς και Φατάχ συμφωνούν
       να προχωρήσουν σε κατάπαυση του πυρός
       στην Γάζα. Reuters^[νεκροί σύνδεσμοι]
     * Πέθανε η Έμα Τίλμαν, σε ηλικία 114 ετών,
       το γηραιότερο πρόσωπο στον κόσμο.
     * Σομαλία: Τουλάχιστον πέντε άνθρωποι
       σκοτώνονται κατά την ανταλλαγή πυρών
       στην πρωτεύουσα Μογκαντίσου. BBC
     * Ισραήλ: Τρεις πολίτες σκοτώνονται σε
       βομβιστική επίθεση αυτοκτονίας στην
       πόλη Εϊλάτ. (BBC)

   30 Ιανουαρίου 2007 (Τρίτη)
     * Θάνατος του ηθοποιού και
       καλλιτεχνικού διευθυντή του Εθνικού
       Θεάτρου Νίκου Κούρκουλου από καρκίνο
       σε ηλικία 73 ετών. Έθνος Καθημερινή
       Ελευθεροτυπία
     * Αλυσίδα από περίπου 2.000 παιδιά
       περικυκλώνει την Ακρόπολη, ζητώντας
       την επιστροφή των Γλυπτών του
       Παρθενώνα. Η πρωτοτοβουλία ανήκει στο
       "Δίκτυο για την επανένωση των
       Μαρμάρων του Παρθενώνα".
       ΑΠΕ/Καθημερινή
     * Ανακοινώνεται ότι το Βραβείο Πάλμε 2006
       απονέμεται στον τέως Γενικό
       Γραμματέα του ΟΗΕ Κόφι Ανάν και τον
       Σουδανό ακτιβιστή για τα ανθρώπινα
       δικαιώματα Μοσάαντ Μοχάμεντ Αλι για
       την ενεργό δράση τους και την
       αφοσίωσή τους στον αγώνα για την
       προάσπιση των ανθρωπίνων
       δικαιωμάτων, της ειρήνης και της
       ασφάλειας. Το βραβείο θεσπίστηκε το
       1987 στη μνήμη του δολοφονηθέντος πρώην
       πρωθυπουργού της Σουηδίας Ούλοφ
       Πάλμε και συνοδεύεται από χρηματικό
       έπαθλο. in.gr
     * Ανακοινώνεται η ανακάλυψη τεράστιου
       αρχαίου οικισμού στο Ντάρινγτον
       Γουόλς της Αγγλίας, τα κτίσματα του
       οποίου χρονολογούνται από το 2600-2500
       π.Χ., την ίδια δηλαδή εποχή κατά την
       οποία κατασκευαζόταν το Στόουνχεντζ.
       BBC in.gr
     * Κυκλοφορεί το νέο λειτουργικό
       σύστημα της Microsoft, Windows Vista. Microsoft Windows
       Vista in.gr
     * Ανακοινώνεται η ανακάλυψη
       υποθαλάσσιων κοιτασμάτων παγωμένου
       μεθανίου (υδρίτη) -των πρώτων στη
       Μεσόγειο- σε ηφαίστεια που βρίσκονται
       στην περιοχή της υποθαλάσσιας
       οροσειράς του Αναξίμανδρου, νότια του
       Καστελλόριζου και σε βάθος από 1.000 έως
       3.000 μέτρα. Τα Νέα^[νεκροί σύνδεσμοι]
     * Πεθαίνει ο διάσημος Αμερικανός
       συγγραφέας, σεναριογράφος και
       τηλεοπτικός παραγωγός Σίντνεϋ
       Σέλντον από πνευμονία, σε ηλικία 89
       ετών. Reuters^[νεκροί σύνδεσμοι] Association/Yahoo
       News^[νεκροί σύνδεσμοι] in.gr

   31 Ιανουαρίου 2007 (Τετάρτη)
     * Στον τηλεοπτικό σταθμό της Βουλής
       "Βουλή-Τηλεόραση" απονέμεται το
       βραβείο «Αύρα Θεοδωροπούλου» του
       Συνδέσμου για τα Δικαιώματα της
       Γυναίκας. Δελτίο τύπο Βουλής
     * Θάνατος της Αδελαΐδας Τάμπο, ενός από
       τα πιο γνωστά πρόσωπα του αγώνα
       εναντίον του άπαρτχαϊντ στη Νότια
       Αφρική, πρώην βουλευτού και χήρας του
       Όλιβερ Τάμπο, παλιού προέδρου του
       Αφρικανικού Εθνικού Κογκρέσου και
       συναγωνιστή του Νέλσον Μαντέλα. The
       Guardian The Independent Irish Examiner The Times ANC

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%99%CE%B1%CE%BD%CE%BF%CF%85%CE%B1%CF%81%CE%AF%CE%BF%CF%85_2007"
   Κατηγορία: 2007

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * বাংলা
     * Česky
     * Deutsch
     * English
     * Esperanto
     * Eesti
     * فارسی
     * Võro
     * Français
     * Bahasa Indonesia
     * 日本語
     * 한국어
     * Nāhuatl
     * Nederlands
     * Polski
     * Română
     * Русский
     * Sicilianu
     * Slovenčina
     * Slovenščina
     * Svenska
     * தமிழ்
     * ไทย
     * Tagalog
     * Tiếng Việt
     * ייִדיש
     * 中文
     * Bân-lâm-gú
     * 粵語

     * Τελευταία τροποποίηση 09:28, 31 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
