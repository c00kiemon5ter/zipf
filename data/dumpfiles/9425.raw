   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Άλμπρεχτ Ντύρερ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Αυτοπροσωπογραφία, 1500, 67 x 49 εκ., Alte Pinakothek, Γερμανία.

   Ο Άλμπρεχτ Ντύρερ (Albrecht Dürer, 21 Μαΐου 1471 - 6 Απριλίου 1528) ήταν
   Γερμανός ζωγράφος, χαράκτης και μαθηματικός. Υπήρξε σημαντικός καλλιτέχνης
   της εποχής του, συμβάλλοντας καθοριστικά στη διάδοση των ιδεωδών της
   Ιταλικής Αναγέννησης. Έζησε το μεγαλύτερο διάστημα της ζωής του στη
   Νυρεμβέργη, που αποτελούσε ένα από τα μεγαλύτερα πολιτιστικά κέντρα της
   Γερμανίας, αλλά ταξίδεψε αρκετά κι επισκέφτηκε την Ιταλία δυο φορές,
   γεγονός που επηρέασε βαθιά το έργο του, από το οποίο ξεχωρίζουν οι
   ξυλογραφίες και τα χαρακτικά. Τα έργα του διαδόθηκαν σε όλη την Ευρώπη κι
   αργότερα απέκτησαν παγκόσμια φήμη.

   Πίνακας περιεχομένων

     • 1 Βιογραφία

          • 1.1 Πρώτο ταξίδι στην Ιταλία
          • 1.2 Επιστροφή στη Νυρεμβέργη
          • 1.3 Δεύτερο ταξίδι στην Ιταλία
          • 1.4 Νυρεμβέργη
          • 1.5 Τελευταία χρόνια

     • 2 Έργο
     • 3 Δικτυακοί τόποι

[Επεξεργασία] Βιογραφία

   Ο Ντύρερ γεννήθηκε στις 21 Μαΐου του 1471 στη Νυρεμβέργη και ήταν το τρίτο
   από τα συνολικά δεκαοχτώ παιδιά της οικογένειας του. Ο πατέρας του,
   Άλμπρεχτ Ντύρερ ο πρεσβύτερος, ήταν ουγγρικής καταγωγής και χρυσοχόος στο
   επάγγελμα, με αποτέλεσμα να διδαχθεί και ο Ντύρερ σε νεαρή ηλικία την
   τέχνη της χρυσοχοΐας. Μητέρα του ήταν η Μπάρμπαρα Χέλπερ. Αν και σύμφωνα
   με την παράδοση της εποχής, έπρεπε να ακολουθήσει το επάγγελμα του πατέρα
   του, η ιδιαίτερη κλίση του στο σχέδιο και τη ζωγραφική, του επέτρεψε να
   μαθητεύσει κοντά στον ζωγράφο Μίκαελ Βόλγκεμουτ, κατόπιν σχετικής άδειας
   του πατέρα του. Διδάχθηκε για τέσσερα χρόνια την τέχνη της χαρακτικής πάνω
   σε ξύλο και χαλκό, υδατογραφία και ελαιογραφία.

   Με το πέρας των σπουδών του, ο Ντύρερ πραγματοποίησε ταξίδια προκειμένου
   να εμπλουτίσει τις γνώσεις του αλλά και να έρθει σε επαφή με το έργο άλλων
   καλλιτεχνών. Επισκέφτηκε την Κολωνία και τη Βασιλεία ενώ το 1494 επέστρεψε
   στη Νυρεμβέργη όπου παντρεύτηκε την Άγκνες Φράι, κόρη εμπόρου, στις 7
   Ιουλίου.

   [IMG]
   [IMG]
   Ο Ιππότης ο Θάνατος και ο Διάβολος, 1514, χαρακτικό.

  [Επεξεργασία] Πρώτο ταξίδι στην Ιταλία

   Το φθινόπωρο του ίδιου έτους, επισκέφτηκε για πρώτη φορά την Ιταλία, για
   να ξεφύγει από την επιδημία πανώλης αλλά και να σπουδάσει την τέχνη του.
   Ταξίδεψε στη Βενετία και ήρθε σε επαφή με έργα ζωγράφων της πόλης, όπως
   του Λορέντζο ντι Κρέντι, του Αντρέα Μαντένια ή του Τζιοβάννι Μπελλίνι.
   Στην Ιταλία ανέπτυξε παράλληλα ένα ενδιαφέρον για τα μαθηματικά, σε
   συσχετισμό πάντα με τη ζωγραφική και ειδικότερα σε θέματα που σχετίζονταν
   με τις μαθηματικές αναλογίες. Εκτιμάται πως ο Ντύρερ επηρεάστηκε από τις
   έρευνες του Λεονάρντο ντα Βίντσι πάνω στην ανατομία και τις ανθρώπινες
   αναλογίες, αν και δεν τον συνάντησε ποτέ.

   [IMG]
   [IMG]
   Μελαγχολία, 1514, χαρακτικό

  [Επεξεργασία] Επιστροφή στη Νυρεμβέργη

   Την επόμενη χρονιά, επέστρεψε στην γενέτειρά του, όπου λειτούργησε ένα
   εργαστήριο ξυλογραφίας, χαλκογραφίας και σχεδίου. Σύντομα απέκτησε φήμη
   και άρχισε να δέχεται αρκετές παραγγελίες. Το 1498 ολοκλήρωσε την πρώτη
   σημαντική σειρά ξυλογραφιών με γενικό τίτλο Αποκάλυψη. Η σειρά περιλάμβανε
   συνολικά δεκαπέντε έργα, μεταξύ αυτών οι Τέσσερις ιππότες της Αποκαλύψεως
   και το Άνοιγμα της έκτης σφραγίδας. Σε μεταγενέστερα έργα του εστίασε
   περισσότερο σε προσωπογραφίες, έντονα επηρεασμένος από την ιταλική
   αναγέννηση. Την ίδια περίοδο συνδέθηκε φιλικά με τον ανθρωπιστή Βίλιμπαλντ
   Πιρκχάιμερ, που παρέμεινε ο καλύτερος του φίλος, μέχρι το τέλος της ζωής
   του.

  [Επεξεργασία] Δεύτερο ταξίδι στην Ιταλία

   Το 1505 πραγματοποίησε ένα δεύτερο ταξίδι στην Ιταλία όπου παρέμεινε για
   δύο χρόνια. Επισκέφτηκε την Μπολόνια και την Φλωρεντία, αλλά πέρασε το
   μεγαλύτερο διάστημα στη Βενετία, μελετώντας το έργο του Ραφαήλ και του
   Λεονάρντο ντα Βίντσι. Με βάση την αλληλογραφία του Ντύρερ, γνωρίζουμε πως
   στην Ιταλία το έργο του γνώρισε μεγαλύτερη αναγνώριση. Στη Μπολόνια
   συνάντησε επίσης τον μοναχό και μαθηματικό Λούκα Πατσιόλι, γνωστός για το
   έργο του πάνω στις αναλογίες και την χρυσή τομή.

  [Επεξεργασία] Νυρεμβέργη

   [IMG]
   [IMG]
   Αδάμ και Εύα, 1507, ελαιογραφία.

   Την Άνοιξη του 1507, επέστρεψε στη Νυρεμβέργη και παρέμεινε στη Γερμανία
   μέχρι το 1520. Κατά τη διάρκεια της επιστροφής ζωγράφισε μια σειρά
   ακουαρέλες με θέματα τοπία. Η περίοδος 1507-1511 αποτελεί διάστημα στο
   οποίο ο Ντύρερ ασχολήθηκε περισσότερο με τη ζωγραφική, ολοκληρώνοντας
   σημαντικά έργα του όπως ο πίνακας Στέψη της Παρθένου (1509) ή το έργο Αδάμ
   και Εύα (1507) όπου αποτυπώνεται η επίδραση της αναγεννησιακής τέχνης στις
   τέλειες αναλογίες του ανθρώπινου σώματος.

   Από το 1512, ο Ντύρερ εργάστηκε για τον αυτοκράτορα Μαξιμιλιανό Α' των
   Αψβούργων, ολοκληρώνοντας προσωπογραφίες και χαρακτικά πάνω σε ξύλο ή
   χαλκό, από τα οποία ξεχωρίζουν Ο Ιππότης ο Θάνατος και ο Διάβολος, Ο Άγιος
   Ιερώνυμος στο Σπουδαστήρι του και η Μελαγχολία, έργα που ολοκληρώθηκαν το
   1504 και αποτελούσαν πιθανώς μέρη ενός τρίπτυχου. Οι ιστορικοί της τέχνης
   αναφέρονται συχνά στα έργα αυτά με τον γενικό όρο Meisterstiche
   (αριστουργήματα) ενώ κατά πολλούς ξεχωρίζουν από το κύριο σώμα του έργου
   του.

   [IMG]
   [IMG]
   To τετράτομο έργο Vier Bücher von menschlicher Proportion (Τέσσερα Βιβλία
   Για Τις Ανθρώπινες Αναλογίες) που εκδόθηκε μετά το θάνατο του Ντύρερ.

  [Επεξεργασία] Τελευταία χρόνια

   Το καλοκαίρι του 1520 και μετά το θάνατο του Μαξιμιλιανού Α', επισκέφτηκε
   την Ολλανδία, όπου πραγματοποίησε αρκετές προσωπογραφίες και σχέδια. Κατά
   την παραμονή του, προσβλήθηκε από κάποια ασθένεια - κατά μία εκδοχή
   επρόκειτο για ελονοσία - που τον επηρέασε μέχρι το τέλος της ζωής του.
   Επέστρεψε στην Νυρεμβέργη τον Ιούλιο του 1521 και ξεκίνησε να εργάζεται
   πάνω σε θρησκευτικά θέματα. Στα τελευταία έργα του ανήκουν και οι Τέσσερις
   Απόστολοι (1526) που θα αποτελούσαν μέρος ενός τρίπτυχου, το οποίο όμως
   έμεινε ημιτελές.

   Το 1525 εξέδωσε ένα βιβλίο με θέμα τη γεωμετρία και την προοπτική. Πέθανε
   τον Απρίλιο του 1528, σε ηλικία 57 ετών και ενταφιάστηκε στο Ναό του Αγίου
   Ιωάννου, στη Νυρεμβέργη. Μετά το θάνατό του εκδόθηκε το συνολικό έργο του
   γύρω από τις ανθρώπινες αναλογίες Τέσσερα Βιβλία Για Τις Ανθρώπινες
   Αναλογίες (Vier Bücher von menschlicher Proportion).

[Επεξεργασία] Έργο

   Από πολλές απόψεις, ο Ντύρερ αποτέλεσε πρωτοπόρο καλλιτέχνη της εποχής
   του. Υπήρξε από τους πρώτους που μέσα από μία σειρά αυτοπροσωπογραφιών,
   κατέδειξε την αξία του καλλιτέχνη στη κοινωνία και στους καλλιτεχνικούς
   κύκλους της εποχής. Παρά το γεγονός πως γαλουχήθηκε στο πλαίσιο της
   μεσαιωνικής παράδοσης της χειροτεχνίας, εκτός από δεξιοτέχνης δημιουργός,
   επιδίωξε να διεκδικήσει ρόλο διανοουμένου και να ενταχτεί στους
   αριστοκρατικούς κύκλους της χώρας του. Πέτυχε το στόχο του και τιμήθηκε ως
   ο μεγαλύτερος καλλιτέχνης της Γερμανίας, πρωτεργάτης της γερμανικής
   Αναγέννησης.

   Εκτός από το καλλιτεχνικό του έργο, σημαντική συμβολή είχε επίσης στα
   μαθηματικά και τη γεωμετρία.

[Επεξεργασία] Δικτυακοί τόποι

   Commons logo
   Τα Κοινά έχουν πολυμέσα σχετικά με το θέμα
   Άλμπρεχτ Ντύρερ

     • Βιογραφικό και έργα του
     • Βιογραφία και χαρακτηριστικά έργα του
     • Βιογραφικά στοιχεία και πίνακες
     • Χρονολόγιο και ειδική αναφορά στα Meisterstiche
     • Έργα του Albrecht Dürer στο Project Gutenberg

   Ανακτήθηκε από
   "http://el.wikipedia.org/wiki/%CE%86%CE%BB%CE%BC%CF%80%CF%81%CE%B5%CF%87%CF%84_%CE%9D%CF%84%CF%8D%CF%81%CE%B5%CF%81"
   Κατηγορίες: Γερμανοί ζωγράφοι | Χαράκτες | Άλμπρεχτ Ντύρερ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Aragonés
     • العربية
     • مصرى
     • Azərbaycanca
     • Boarisch
     • Žemaitėška
     • Беларуская
     • Беларуская (тарашкевіца)
     • Български
     • Brezhoneg
     • Bosanski
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Võro
     • Français
     • Frysk
     • Gaeilge
     • Galego
     • Gaelg
     • עברית
     • Fiji Hindi
     • Hrvatski
     • Hornjoserbsce
     • Magyar
     • Հայերեն
     • Interlingua
     • Bahasa Indonesia
     • Ido
     • Íslenska
     • Italiano
     • 日本語
     • ქართული
     • 한국어
     • Kernewek
     • Latina
     • Lëtzebuergesch
     • Lumbaart
     • Lietuvių
     • Latviešu
     • Māori
     • Македонски
     • മലയാളം
     • Монгол
     • मराठी
     • Bahasa Melayu
     • Malti
     • Mirandés
     • Nāhuatl
     • नेपाल भाषा
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Pangasinan
     • Kapampangan
     • Polski
     • Piemontèis
     • پنجابی
     • Português
     • Runa Simi
     • Română
     • Русский
     • Саха тыла
     • Sámegiella
     • Srpskohrvatski / Српскохрватски
     • Simple English
     • Slovenčina
     • Slovenščina
     • Српски / Srpski
     • Sranantongo
     • Seeltersk
     • Svenska
     • Kiswahili
     • தமிழ்
     • ไทย
     • Tagalog
     • Türkçe
     • Українська
     • اردو
     • O'zbek
     • Tiếng Việt
     • West-Vlams
     • Volapük
     • Winaray
     • ייִדיש
     • 中文
     • 粵語

     • Τελευταία τροποποίηση 18:33, 8 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
