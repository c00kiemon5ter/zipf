   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Κοκορέτσι

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Κοκορέτσι το οποίο ψήνεται στην σούβλα

   Το κοκορέτσι είναι παραδοσιακό ελληνικό
   ψητό φαγητό από εντόσθια ζώων. Συνήθως
   σερβίρεται ως ορεκτικό, κομμένο σε
   φέτες. Παρασκευάζεται όλο το χρόνο, αλλά
   συνηθίζεται ιδιαίτερα στο τραπέζι του
   Πάσχα.

   Πίνακας περιεχομένων

     * 1 Ονομασία
     * 2 Παρασκευή
     * 3 Υγιεινή

          * 3.1 Καθαρισμός των εντέρων
          * 3.2 Απαγόρευση από την Ευρωπαϊκή
            Ένωση

               * 3.2.1 Η ελληνική αντίδραση στην
                 απαγόρευση

     * 4 Δείτε επίσης
     * 5 Παραπομπές

[Επεξεργασία] Ονομασία

   Σύμφωνα με μια ερμηνεία, η λέξη
   κοκορέτσι προέρχεται από τη ρουμάνικη
   κουκουρέτσου (ελλ. αδράχτι). Το
   κουκουρέτσου οι Σλάβοι το μετέτρεψαν σε
   κουκουρούζα, και ονόμασαν έτσι το
   καλαμπόκι. Έτσι ο οβελίας, πάνω στον
   οποίο είναι περασμένα τα κομμάτια από
   εντόσθια τυλιγμένα με έντερα, πήρε το
   όνομα κοκορέτσι.

[Επεξεργασία] Παρασκευή

   Υπάρχουν πολλοί τρόποι παρασκευής του
   κοκορετσιού, ένας από τους οποίους
   περιγράφεται εδώ.^[1]

   Τα εντόσθια είναι κυρίως έντερα,
   συκωταριές και γλυκάδια. Τα πλυμένα
   έντερα φυλάσσονται για λίγες ώρες σε
   δοχείο με νερό να τα καλύπτει, μαζί με
   κομμένα λεμόνια που εξαφανίζουν την
   έντονη μυρωδιά. Τα κομμάτια κρέατος
   (συκώτι, γλυκάδι, πνευμόνι) κόβονται σε
   μέτρια κομμάτια και τους προστίθεται
   αλατοπίπερο και άλλα μπαχαρικά, όπως
   ρίγανη, κύμινο κ.α.

   Στην συνέχεια τα κομμάτια περνιούνται
   εναλλάξ στη σούβλα και τυλίγονται με τη
   μπόλια (το έντερο). Κατόπιν γίνεται ένας
   κόμπος με τα έντερα, στην άκρη της
   τυλιγμένης συκωταριάς και το κοκορέτσι
   τυλίγεται με τις αρμαθιές (τα εντεράκια).
   Τα έντερα πρέπει να είναι αρκετά ούτως
   ώστε να καλύψουν καλά όλο το κοκορέτσι,
   για να ψηθεί χωρίς να χάσει τους χυμούς
   του.

   Ο χρόνος ψησίματος εξαρτάται από τη
   φωτιά και από το πάχος του κοκορετσιού.
   Συνήθως χρειάζεται γύρω στις 2 ώρες.
   Σύμφωνα με κάποιες συνταγές, ^[2] το
   κοκορέτσι πρέπει να ετοιμάζεται από το
   πρωί της προηγούμενης μέρας και να
   παραμένει όρθιο στη σούβλα μέχρι να
   ψηθεί.

   Το κοκορέτσι εκτός από στη σούβλα,
   μπορεί να ψηθεί και στο φούρνο.

[Επεξεργασία] Υγιεινή

  [Επεξεργασία] Καθαρισμός των εντέρων

   Για να μην υπάρχει κίνδυνος από την
   κατανάλωσή του, τα έντερα που
   περιλαμβάνει το κοκορέτσι πρέπει να
   γυρίζονται μέσα-έξω και να πλένονται
   πολύ καλά. Το γύρισμα των εντέρων
   επιτυγχάνεται με βελόνα πλεξίματος ή
   μολύβι, ενώ άλλοι συνιστούν για καλό
   πλύσιμο να εφαρμόζεται η μία άκρη από τα
   έντερα στη βρύση.

  [Επεξεργασία] Απαγόρευση από την Ευρωπαϊκή
  Ένωση

   Με αφορμή τα κρούσματα της νόσου
   Κρόιτσφελντ-Γιάκομπ και τη σύνδεσή τους
   με τη νόσο των τρελών αγελάδων, η
   Ευρωπαϊκή Επιτροπή πρότεινε την
   απαγόρευση της κατανάλωσης ορισμένων
   οργάνων αιγοπροβάτων και βοοειδών (όπως
   η σπλήνα, τα μυαλά και τα κεφαλάκια) από
   ζώα άνω των 12 μηνών. Η απαγόρευση αυτή
   περιλαμβάνει και το κοκορέτσι. Ούτε το
   Συμβούλιο Υπουργών Γεωργίας, στο οποίο
   παραπέμφθηκε το θέμα και συνεδρίασε
   στις 20 Ιουνίου, κατάφερε να καταλήξει σε
   απόφαση και, έτσι, η πρόταση της
   απαγόρευσης επεστράφη στην Κομισιόν,
   που είναι η αρμόδια να νομοθετήσει.

   Αν και από τους υπουργούς Γεωργίας, κατά
   της απαγόρευσης ψήφισαν ο Έλληνας, ο
   Φινλανδός, ο Ισπανός και ο Αυστριακός,
   ενώ απείχε ο Γερμανός, η απαγόρευση
   εμπορίας των οργάνων «υψηλού κινδύνου»
   από βοοειδή και αιγοπρόβατα ισχύει από
   την 1 Οκτωβρίου 2000.^[3]

    [Επεξεργασία] Η ελληνική αντίδραση στην
    απαγόρευση

   Η πρόεδρος του Ενιαίου Φορέα Ελέχου
   Τροφίμων, Χριστίνα Παπανικολάου, και ο Θ.
   Σκλαβιάδης, αναπληρωτής καθηγητής
   Φαρμακευτικής του Αριστοτέλειου
   Πανεπιστήμιου Θεσσαλονίκης και μέλος
   της Συμβουλευτικής Επιτροπής για τις
   Λοιμώξεις και τα Παρασιτικά Νοσήματα
   του Υπουργείου Γεωργίας αντέδρασαν στην
   παραπάνω απαγόρευση, κυρίως με την μορφή
   αμφισβήτησης λόγω έλλειψης στοιχείων
   και επισήμανση ορισμένων εξαιρέσεων.^[4]

   Ο Θεόδωρος Σκλαβιάδης δήλωσε ότι δεν
   υπάρχει επιβεβαιωμένο κρούσμα της
   ασθένειας σε άνθρωπο, το οποίο να
   προέρχεται από αιγοπρόβατα. Προσέθεσε
   όμως ότι οι αρμόδιοι φορείς δεν είναι
   ακόμη σε θέση να αποκλείσουν τίποτα.

   Η Χριστίνα Παπανικολάου δήλωσε ότι
   ιατρικώς και προληπτικώς δεν είναι κακό
   να τρώει κανείς εντόσθια αιγοπροβάτων
   μία φορά τον χρόνο, αφού η
   επικινδυνότητα είναι σε τέτοια
   περίπτωση πολύ μικρή. Επισήμανε επίσης
   ότι η συστηματική κατανάλωση δεν είναι
   ό,τι το καλύτερο. Και αυτό διότι νεώτερες
   μελέτες έχουν δείξει πως μία από τις
   θέσεις πρώτης εντοπίσεως των prion είναι
   οι επονομαζόμενες πλάκες Payer στο λεπτό
   έντερο των ζώων, όπως είπε.

   Στην ελληνική αγορά κατά κανόνα
   καταναλώνονται εντόσθια από
   αιγοπρόβατα γάλακτος. Όπως επισημαίνει
   ωστόσο η Χριστίνα Παπανικολάου, και σε
   αυτή την περίπτωση δεν επιτρέπεται η
   κατανάλωση του σπλήνα, αφού σ' αυτόν
   παρατηρείται πρώιμος εντοπισμός των prion.

[Επεξεργασία] Δείτε επίσης

     * Kokoreç, η τουρκική εκδοχή του
       κοκορετσιού.

[Επεξεργασία] Παραπομπές

    1. ↑ Λεπτομερής περιγραφή παρασκευής
       του κοκορετσιού. Ανακτήθηκε στις 28
       Σεπτεμβρίου 2006.
    2. ↑ Για τις συνταγές βλ.
       http://www.matia.gr/2/25/2504.html - περιλαμβάνει κι
       άλλες πασχαλινές συνταγές
    3. ↑ «Απαγορεύεται... το κοκορέτσι», Η.Κ.,
       in.gr. Ανακτήθηκε στις 28 Σεπτεμβρίου 2006.
    4. ↑ «Με... μέτρο το κοκορέτσι, Στέλιος
       Βραδέλης, Τα Νέα online. Δημοσιεύθηκε
       στην εφημερίδα Τα Νέα, 06/04/2004, σελ. N17.
       Κωδικός άρθρου: A17908N171. ID: 410406.
       Ανακτήθηκε στις 28 Σεπτεμβρίου 2006.

   Ανακτήθηκε από
   "http://el.wikipedia.org/wiki/%CE%9A%CE%BF%CE%BA%CE%BF%CF%81%CE%AD%CF%84%CF%83%CE%B9"
   Κατηγορίες: Ελληνική κουζίνα | Ορεκτικά

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Dansk
     * Deutsch
     * English
     * Español
     * Français
     * Magyar
     * Simple English
     * Svenska
     * Türkçe
     * Українська

     * Τελευταία τροποποίηση 12:36, 11 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
