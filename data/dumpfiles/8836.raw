   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Λουκής Ακρίτας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Λουκής Ακρίτας (1909-1965) ήταν λογοτέχνης (ασχολήθηκε με την
   πεζογραφία, το θέατρο, και το δοκίμιο), δημοσιογράφος και πολιτικός από
   την Κύπρο. Το λογοτεχνικό του έργο διέπεται από την προοδευτική του
   ιδεολογία και την ανθρωπιστική του κοσμοθεωρία και χαρακτηρίζεται από μια
   αισιόδοξη προοπτική, που προκύπτει από την πίστη του στην ψυχική αντοχή
   των κοινωνικά αδικημένων.

   Κόρη του είναι η δημοσιογράφος ,συγγραφέας και σεναριογράφος Έλενα Ακρίτα.

   Πίνακας περιεχομένων

     • 1 Η ζωή του
     • 2 Πολιτική σταδιοδρομία του Λουκή Ακρίτα
     • 3 Το λογοτεχνικό έργο του
     • 4 Πηγή

[Επεξεργασία] Η ζωή του

   Ο Λουκής Ακρίτας γεννήθηκε το 1909 στην Μόρφου της Κύπρου και αφού
   αποφοίτησε, το 1925, από το Παγκύπριο Γυμνάσιο, σπούδασε στο Διδασκαλείο
   Λευκωσίας. Εργάστηκε για δύο χρόνια ως δάσκαλος στην Κύπρο δημοσιεύοντας
   παράλληλα διάφορα κείμενα του στην εφημερίδα Χρόνος. Το 1930 ήρθε στην
   Αθήνα, ασχολήθηκε με τη δημοσιογραφία και υπήρξε πολιτικός συντάκτης
   αρχικά στην εφημερίδα Εστία και στη συνέχεια στην Πρωία. Επίσης υπήρξε
   ανταποκριτής της εφημερίδας της Λευκωσίας Πρωινή και συγχρόνως σπούδασε
   Αγγλική Φιλολογία στο Πανεπιστήμιο της Αθήνας και συνεργάστηκε με τη
   Μεγάλη Ελληνική Εγκυκλοπαίδεια του Πυρσού.

   Στη διάρκεια του ελληνοϊταλικού πολέμου, στον οποίο πήρε μέρος ως απλός
   στρατιώτης, έστελνε από το μέτωπο ανταποκρίσεις στην εφημερίδα Εστία. Τους
   τελευταίους μήνες της Κατοχής άρχισε να εκδίδει μαζί με τον αδερφό του την
   αντιστασιακή εφημερίδα Καθημερινά Νέα, η οποία ήταν πολιτικά
   προσανατολισμένη προς την Ένωση Κέντρου και τις επιλογές του Γεωργίου
   Παπανδρέου, και η έκδοση της συνεχίστηκε για λίγο διάστημα και μετά την
   απελευθέρωση. Στη διάρκεια της Κατοχής ο Ακρίτας υπήρξε ιδρυτικό μέλος της
   αντιστασιακής οργάνωσης Τριμελής Επιτροπή Αγώνος (μετέπειτα Ανώτατη
   Επιτροπή Απελευθερώσεως) μαζί με τον Μιλτιάδη Πορφυρογέννη και τον
   στρατηγό Σπηλιωτόπουλο.

   Από το 1952 έως το 1954 εξέδωσε το περιοδικό Ελληνικά Χρονικά (περίπου 100
   τεύχη), το οποίο αρχικά ήταν εβδομαδιαίο και αργότερα έβγαινε κάθε
   δεκαπέντε μέρες. Στο περιοδικό αυτό διευθυντής ήταν ο αδερφός του
   Ευριπίδης και υπεύθυνος στα λογοτεχνικά θέματα ο Νικηφόρος Βρεττάκος. Από
   τα μέσα του 1959 άρχισε να εκδίδει το εβδομαδιαίο περιοδικό Κόσμος,
   Επιστήμη και Ζωή το οποίο από τις αρχές του 1962 έγινε επίσης
   δεκαπενθήμερο. Στο περιοδικό αυτό ο Ακρίτας δημοσίευσε και μερικά
   διηγήματά του μεταξύ των οποίων ξεχωρίζει το Φορτίο ανθρώπου.

   Πέθανε το 1965 σε κλινική του Λονδίνου, ύστερα από εγχείρηση που έκανε.

[Επεξεργασία] Πολιτική σταδιοδρομία του Λουκή Ακρίτα

   Ο Λουκής Ακρίτας διετέλεσε υφυπουργός Τύπου και Πληροφοριών στην Κυβέρνηση
   Απελευθερώσεως του Γεωργίου Παπανδρέου (1944), κατόπιν ρήξης του όμως με
   την επίσημη πολιτική γραμμή αποσύρθηκε μέχρι το 1951 οπότε εκλέχτηκε
   βουλευτής , πρώτος σε σταυρούς προτίμησης στην Αθήνα, με την ΕΠΕΚ του
   Πλαστήρα.

   Από το 1961 συνεργάστηκε και πάλι με την Ένωση Κέντρου του Γεωργίου
   Παπανδρέου, εκλέχτηκε βουλευτής στις εκλογές του 1963 και 1964 οπότε ως
   υφυπουργός Παιδείας υλοποίησε την Εκπαιδευτική Μεταρρύθμιση που εισηγήθηκε
   ο Ευάγγελος Παπανούτσος.

   Τέλος πρόεβαλε τον κυπριακό αγώνα για την ανεξαρτησία μέσω της συμμετοχής
   του στην Γ΄ Επιτροπή των Ηνωμένων Εθνών και την Επιτροπή Ανθρωπίνων
   Δικαιωμάτων (1952). Το 1954 ταξίδεψε στις ΗΠΑ ως μέλος της Διακομματικής
   Επιτροπής Διαφωτίσεως για το ζήτημα της Κύπρου.

[Επεξεργασία] Το λογοτεχνικό έργο του

   Στο χώρο της λογοτεχνίας ο Λουκής Ακρίτας εμφανίστηκε για πρώτη φορά το
   1931 με ένα διήγημα από τις στήλες του περιοδικού Πρωτοπόροι. Στα δύο
   μυθιστορήματα του το 1935 και το 1936 (Νέος με καλάς συστάσεις και Ο
   κάμπος) ενυπάρχουν αυτοβιογραφικά στοιχεία του συγγραφέα και στοιχεία από
   την αγροτική κυπριακή ζωή. Το έργο του Αρματωμένοι(1947) θεωρείται ένα από
   τα καλύτερα του είδους. Μεγάλο μέρος του έργου του Ακρίτα βρίσκεται
   δημοσιευμένο σε διάφορα περιοδικά με τα οποία συνεργάστηκε.

   Σημαντική είναι και η προσφορά του στο θέατρο κυρίως με τα έργα του Όμηροι
   και Θεοδώρα. Το πρώτο δημοσιεύθηκε το 1956 και είχε θέμα τα αντίποινα των
   γερμανικών δυνάμεων κατοχής σε ένα χωριό λόγω της δραστηριότητας
   αντάρτικων ομάδων. Στο έργο αυτό ο Ακρίτας ακολουθεί τη τεχνική του λαϊκού
   θεάτρου, έχει όμως και στοιχεία που παραπέμπουν στη δομή της αρχαίας
   τραγωδίας ενώ από τις συγκρούσεις αναδίονται μορφές συμβολικές και όχι
   χαρακτήρες.

   Έγραψε επίσης το Όνειρο αγάπης που το ανέβασε η Μαρίκα Κοτοπούλη στο
   θέατρό της το 1941, με τίτλο Όπου αγαπά παιδεύει.

[Επεξεργασία] Πηγή

     • Εγκυκλοπαίδεια Πάπυρος Λαρούς Μπριτάννικα, τ.4

   Ανακτήθηκε από
   "http://el.wikipedia.org/wiki/%CE%9B%CE%BF%CF%85%CE%BA%CE%AE%CF%82_%CE%91%CE%BA%CF%81%CE%AF%CF%84%CE%B1%CF%82"
   Κατηγορίες: Έλληνες δημοσιογράφοι | Έλληνες λογοτέχνες | Έλληνες θεατρικοί
   συγγραφείς | Έλληνες υφυπουργοί Παιδείας | Κύπριοι δημοσιογράφοι | Κύπριοι
   πολιτικοί | Κύπριοι λογοτέχνες | Γεννήσεις το 1909 | Θάνατοι το 1965

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 11:28, 28 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
