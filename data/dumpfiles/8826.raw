   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Πολεοδομία

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η πολεοδομία αναφέρεται στην διάταξη και τον σχεδιασμό των οικισμών από
   τις μικρότερες κωμοπόλεις ως τις μεγαλύτερες πόλεις του κόσμου. Στη
   φωτογραφία άποψη της σύγχρονης Αθήνας

   Πολεοδομία, στην απλούστερη και ετυμολογικά ακριβέστερη σημασία του όρου,
   είναι η τέχνη που έχει σαν αντικείμενο τη δόμηση, δηλαδή το χτίσιμο, της
   πόλης. Η πολεοδομία ξεκίνησε ιστορικά ως μια εφαρμογή της αρχιτεκτονικής
   σκέψης στην κλίμακα της πόλης, σε χώρο δηλαδή πολύ ευρύτερο απ' αυτόν του
   κτιρίου ή του κτιριακού συγκροτήματος.

   Πίνακας περιεχομένων

     • 1 Ιστορική πορεία
     • 2 Αντικείμενο και σκοπός
     • 3 Πολεοδομική πολιτική

          • 3.1 Μορφές Άσκησης Πολοεοδομικής Πολιτικής

     • 4 Βιβλιογραφία
     • 5 Δείτε επίσης

[Επεξεργασία] Ιστορική πορεία

   Με την πρωταρχική της έννοια η πολεοδομία υπάρχει από τους αρχαίους
   χρόνους και μάλιστα πατέρας της θεωρείται ο Ιππόδαμος ο Μιλήσιος. Ωστόσο,
   τις τελευταίες δεκαετίες η πολεοδομία παρουσίασε τόσο ραγδαία εξέλιξη, που
   σήμερα το αρχιτεκτονικό-τεχνικό-καλλιτεχνικό στοιχείο μέσα σ' αυτήν
   αποτελεί μία μόνο -και όχι πολύ σημαντική- από τις πολλές διαστάσεις μιας
   νέας σύνθετης επιστήμης.Ο όρος «Πολεοδομία» εμφανίστηκε για πρώτη φορά το
   1910 και σήμαινε την απλή ανάπτυξη των πόλεων. Μόνο μετά τον Α΄ Παγκόσμιο
   Πόλεμο η πολεοδομία άρχισε να παίρνει την έννοια της συστηματικής
   επέμβασης της Πολιτείας για την παραγωγή του τεχνητού περιβάλλοντος. Η
   πρώτη συγκροτημένη διατύπωση του περιεχομένου της έγινε το 1933 από τους
   συγγραφείς της Χάρτας των Αθηνών (Charte d'Athènes), οι οποίοι της έδωσαν
   το χαρακτηρισμό της επιστήμης της οργάνωσης των πόλεων. Ακολούθησαν άλλες
   προσεγγίσεις σύμφωνα με τις οποίες η πολεοδομία είναι η επιστήμη που
   συνδέεται με το φαινόμενο της αστικοποίησης που προκαλεί ταχεία ανάπτυξη
   των πόλεων σε βάρος των επαρχιών. Μάλιστα εκφράστηκε και το δίλημμα αν η
   Πολεοδομία είναι επιστήμη ή τέχνη. Έχοντας όμως υπόψη τη συγγένειά της με
   την αρχιτεκτονική που είναι πράξη δημιουργίας και πρόβλεψης αλλά και την
   υποχρέωσή της να δημιουργήσει ευνοϊκές συνθήκες για την ανάπτυξη του
   ατόμου και της κοινωνίας που προϋποθέτει αφομοίωση δεδομένων άλλων
   επιστημών μπορεί να θεωρηθεί ότι είναι και τέχνη όπως η αρχιτεκτονική αλλά
   και επιστήμη.

   Η επιστήμη αυτή, προϋποθέτει γνώσεις και ικανότητες πέρα του φυσικού
   σχεδιασμού, που προέρχονται από ένα μεγάλο φάσμα άλλων επιστημών,
   κοινωνικών και τεχνικών, θεωρητικών κι εφαρμοσμένων. Η εξέλιξη αυτή
   οδήγησε στη δημιουργία ενός νέου, αυτοτελούς αντικειμένου αυτού του
   χωροταξικού και πολεοδομικού σχεδιασμού.

[Επεξεργασία] Αντικείμενο και σκοπός

   Επομένως η πολεοδομία είναι η τέχνη και επιστήμη εκείνη που ασχολείται με
   το Σχεδιασμό και Προγραμματισμό των πόλεων και γενικότερα των οικισμών. Η
   πολεοδομία περιλαμβάνει ένα σύνολο τεχνικών, οικονομικών, κοινωνικών και
   διοικητικών μέτρων που έχουν ως στόχο μια αρμονική λογική και ανθρώπινη
   ανάπτυξη των πόλεων. Προκειμένου να επιτύχει τους προαναφερθέντες σκοπούς
   επικαλείται πολλές επιστήμες όπως το δίκαιο, την οικονομία, την
   κοινωνιολογία κλπ. Επιπλέον υπάρχει και μια διάκρισή της σε τρεις βασικές
   κατευθύνσεις: την Πολιτική(αντανάκλαση της δεδομένης κοινωνίας), την
   Τεχνική(ίδρυση κανόνων) και την Νομική (σχηματοποίηση των κανόνων ώστε να
   αποκτήσουν αναγκαστική φύση όσον αφορά τη διοίκηση και τους πολίτες).

[Επεξεργασία] Πολεοδομική πολιτική

   Πολεοδομική πολιτική είναι το σύνολο των πολεοδομικών παρεμβάσεων υπό
   μορφή σχεδίων και κανονιστικών μέτρων που ακολουθούνται για την επίτευξη
   συγκεκριμένων στόχων που έχουν να κάνουν με την οργάνωση του χώρου. Για
   την υλοποίηση των πολεοδομικών πολιτικών απαιτούνται συλλογικές
   προσπάθειες από διάφορους κοινωνικούς παράγοντες που εμπλέκονται στον
   πολεοδομικό σχεδιασμό, ώστε να επιτευχθεί η υλοποίηση των προβλεπόμενων
   στόχων που έχουν τεθεί από την συγκεκριμένη πολιτική.

   Ο πολεοδομικός σχεδιασμός αποτελεί το βασικό μέσο ανάπτυξης πολεοδομικών
   πολιτικών και αποτελεί το βασικό μοχλό οργάνωσης του χώρου.

  [Επεξεργασία] Μορφές Άσκησης Πολοεοδομικής Πολιτικής

   Γενικότερα στην υπάρχουσα βιβλιογραφία συναντώνται δύο βασικές μορφές
   άσκησης πολεοδομικής πολιτικής που διαφοροποιούνται ως προς την κατεύθυνση
   ανάπτυξης του πολεοδομικού σχεδιασμού. Η κατεύθηνση ανάπτυξης έχει άμεση
   σχέση με τα επίπεδα ανάπτυξης του πολεοδομικού σχεδιασμού. Πιο
   συγκεκριμένα έχει σχέση από πιο επίπεδο σχεδιασμού καταλήγει σε πιο. Με
   αυτή την οπτική γωνία συναντώνται δύο βασικές προσεγγίσεις ανάπτυξης:

     • Bottom-Up. Η συγκεκριμένη προσέγγιση αναπτύσσεται από τα χαμηλότερα
       επίπεδα στα υψηλότερα ή αλλιώς τα υψηλότερα επίπεδα σχεδιασμού
       δημιουργούνται από τη σύνθεση των χαμηλότερων επιπέδων σχεδιασμού.
     • Top-Down. Σε αντιδιαστολή με τα παραπάνω η προσέγγιση Top-down
       αποδίδει στα κατώτερα επίπεδα σχεδιασμού επικουρικό ρόλο. Με άλλα
       λόγια τα υψηλότερα επίπεδα σχεδιασμού δίνουν τις βασικές κατευθύνσεις
       που εξειδικεύουν τα χαμηλότερα επίπεδα σχεδιασμού.

[Επεξεργασία] Βιβλιογραφία

     • Αραβαντινού Αθαν., Πολεοδομικός σχεδιασμός, για μια βιώσιμη ανάπτυξη
       του αστικού χώρου, Συμμετρία, Αθήνα 1997
     • Internationale Sittuationiste, 1958-1969, Χωροταξία, Εκδ. Άκμων, Αθήνα
       1979
     • Σκουρή Βασ., Χωροταξικό και Πολεοδομικό Δίκαιο, Β΄ Έκδοση, Σάκκουλας,
       Θεσσαλονίκη 1991.
     • ΥΠΕΧΩΔΕ, Έκθεση-Εισήγηση για το Γενικό πλαίσιο του Χωροταξικού
       Σχεδιασμού και Αειφόρου Ανάπτυξης, Εποπτεία: Ηλίας Μπεριάτος, ΓΓ
       ΥΠΕΧΩΔΕ. Συντονισμός: Χρίστος Ζαμπέλης, προϊστάμενος Δ/νσης
       Χωροταξίας, Ιανουάριος 2000
     • Χριστοφιλόπουλου Δημ. Γ. Αστικός και Χωροταξικός
       Σχεδιασμός-Προγραμματισμός. Εκδ. Αφοι Σάκκουλα, Αθήνα 1990
     • Χριστοφιλόπουλου Δημ. Γ., Χωροταξία-Πολεοδομία, Β΄, Θεσμοί, Εκδ. Αφοι
       Σάκκουλα, Αθήνα 1984

[Επεξεργασία] Δείτε επίσης

     • Ελληνορωμαϊκή Πολεοδομία

     • ΣΕΜΠΧΠΑ (Σύλλογος Ελλήνων Μηχανικών Πολεοδομίας, Χωροταξίας και
       Περιφερειακής Ανάπτυξης)

                         Αυτό το άρθρο ή τμήμα του μπορεί να βελτιωθεί.

   Edit-find-replace.svg Μπορείτε να το επεκτείνετε ή να το βελτιώσετε με
                         κάποιο τρόπο ώστε να καλύπτει το θέμα με πληρέστερο
                         τρόπο. Βοηθήστε τη Βικιπαίδεια επεκτείνοντάς το.

   Ανακτήθηκε από
   "http://el.wikipedia.org/wiki/%CE%A0%CE%BF%CE%BB%CE%B5%CE%BF%CE%B4%CE%BF%CE%BC%CE%AF%CE%B1"
   Κατηγορία: Χωροταξία - Πολεοδομία
   Κρυμμένη κατηγορία: Βελτίωση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Brezhoneg
     • Català
     • Česky
     • Deutsch
     • English
     • Español
     • Français
     • Galego
     • Hrvatski
     • Magyar
     • 日本語
     • ქართული
     • Lëtzebuergesch
     • Limburgs
     • Nāhuatl
     • Nederlands
     • Occitan
     • Polski
     • Português
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Српски / Srpski

     • Τελευταία τροποποίηση 21:28, 23 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
