   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Μάχη της Ραφίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Η Μάχη της Ραφίας ήταν μια μάχη του Δ'
   Συριακού Πολέμου, κατά την οποία
   συγκρούστηκαν οι στρατοί των βασιλέων
   Πτολεμαίου Δ' της Αιγύπτου και Αντιόχου
   Γ' του Μεγάλου της Αυτοκρατορίας των
   Σελευκιδών.

   Πίνακας περιεχομένων

     * 1 Τα γεγονότα πριν τη μάχη
     * 2 Οι δυνάμεις των αντιπάλων
     * 3 Η μάχη
     * 4 Υποσημειώσεις και βιβλιογραφία
     * 5 Εξωτερικές συνδέσεις

[Επεξεργασία] Τα γεγονότα πριν τη μάχη

   Το 221 π.Χ., δολοφονήθηκε ο βασιλιάς
   Πτολεμαίος Γ' Ευεργέτης και τον
   διαδέχτηκε ο γιός του Πτολεμαίος Δ'. Τότε
   το βασίλειο της Αιγύπτου πέρασε από μια
   περίοδο δυναστικής αστάθειας και
   εξασθένισης της άμυνάς του. Την
   κατάσταση θέλησε να εμεταλλευτεί ο
   Αντίοχος Γ', παρά τα δικά του εσωτερικά
   προβλήματα. Έτσι, την άνοιξη του 219 π.Χ.,
   αφού πρώτα κατέλαβε τη γειτονική
   Σελεύκεια, εισέβαλλε στην Κοίλη (Νότια)
   Συρία, η οποία ανήκε στην επικράτεια της
   Αιγύπτου και κατέλαβε μερικές πόλεις
   τις οποίες του παρέδωσαν στασιαστές
   αξιωματικοί του Πτολεμαίου.^[1]

   Με την εξαίρεση μιας ενδιάμεσης 4μηνης
   ανακωχής, ο πόλεμος συνεχίστηκε και κατά
   τον επόμενο χρόνο. Στο μεταξύ, ο
   Πτολεμαίος είχε μεγαλώσει σημαντικά το
   στρατό του, φέρνοντας μισθοφόρους από
   την Ελλάδα και στρατολογώντας μεγάλο
   αριθμό γηγενών Αιγυπτίων (το ένα τρίτο
   περίπου του πτολεμαϊκού στρατού
   αποτελούνταν από Αιγύπτιους και Λίβυες).
   Ο Αντίοχος νίκησε σε μια μάχη το στρατό
   του διοικητή της Νότιας Συρίας Νικόλαου,
   προκαλώντας του μάλιστα μεγάλες
   απώλειες. Στη συνέχεια κατέλαβε το
   μεγαλύτερο μέρος της επαρχίας. Όμως το
   μεγαλύτερο μέρος του στρατού του
   Πτολεμαίου δεν είχε πάρει μέρος στη μάχη
   και παρέμεινε ανέπαφο. Ο Πτολεμαίος
   περίμενε να τελειώσει η εκγύμναση του
   στρατού του (ειδικά των ντόπιων, από τους
   Έλληνες μισθοφόρους) και αναχώρησε (13
   Ιουνίου του 217 π.Χ.) προς τη Νότια Συρία,
   για να αντιμετωπίσει τον Αντίοχο.^[1]

[Επεξεργασία] Οι δυνάμεις των αντιπάλων

   Ο Πτολεμαίος διέθετε 70.000 πεζούς (από
   τους οποίους 20.00 Αιγύπτιοι και 3.000
   Λίβυες), 5.000 ιππείς και 73 πολεμικούς
   ελέφαντες. Ο Αντίοχος παρέταξε 62.000
   πεζούς, 6.000 ιππείς και 102 ινδικούς
   ελέφαντες. Ο στρατός του Πτολεμαίου
   υστερούσε αριθμητικά σε ιππικό, ελαφρά
   οπλισμένους στρατιώτες και ελέφαντες,
   υπερτερούσε όμως στο βαριά οπλισμένο
   πεζικό της φάλαγγας.^[1]

[Επεξεργασία] Η μάχη

   Οι δύο στρατοί συναντήθηκαν στις 22
   Ιουνίου του 217 π.Χ., κοντά στη μικρή πόλη
   Ραφία (σημερινή Ράφα, στη Λωρίδα της
   Γάζας).

   Ο Αντίοχος ηγήθηκε του δεξιού κέρατος
   (άκρου) της παράταξής του, με το
   μεγαλύτερο μέρος του ιππικού (4.000 άνδρες)
   και 60 ελέφαντες. Απέναντί του, η αριστερή
   πτέρυγα του αιγυπτιακού στρατού, με
   επικεφαλής τον Πτολεμαίο, διέθετε μόλις
   3.000 ιππείς και 40 ελέφαντες. Χάρις στην
   τοπική αριθμητική του υπεροχή, ο
   Αντίοχος άρχισε με νίκη στην αρχή της
   μάχης, αναγκάζοντας το ιππικό του
   αντιπάλου του να υποχωρήση και τον ίδιο
   τον Πτολεμαίο να μετακινηθεί στο κέντρο
   της παράταξής του, όπου μάχονταν οι
   φάλαγγες του πεζικού. Την ίδια στιγμή, ο
   Θεσσαλός Εχεκράτης, επικεφαλής του
   αιγυπτιακού ιππικού στο δεξιό άκρο της
   παράταξης, νικούσε τους ιππείς του
   Αντιόχου και τους εξανάγκαζε σε
   υποχώρηση. Έτσι λοιπόν, το δεξιό κέρας
   κάθε στρατού νικούσε το αριστερό του
   άλλου και το απωθούσε από το πεδίο της
   μάχης.

   Η αποφασιστική στιγμή, η οποία έκρινε
   όλη τη μάχη, ήρθε όταν ο Πτολεμαίος,
   επικεφαλής του πεζικού του στο κέντρο
   της παράταξης, επιτέθηκε κατά του
   αντίπαλου πεζικού. Εκεί, η μεγάλη
   αριθμητική υπεροχή του (45.000 έναντι 30.000),
   σε συνδυασμό με την καλύτερη εκπαίδευση
   των Ελλήνων και γηγενών πεζικάριων του
   Πτολεμαίου, έκριναν τη σύγκρουση.^[1] Ο
   στρατός του Αντιόχου τράπηκε σε φυγή,
   πριν ο βασιλιάς προλάβει να επιστρέψει
   από την καταδίωξη του αιγυπτιακού
   αριστερού κέρατος. Οι απώλειες του
   σελευκιδικού στρατού έφτασαν τις 10.000
   άνδρες και 4.000 αιχμαλώτους, ενώ ο
   πτολεμαϊκός στρατός έχασε μόνο 2.000
   άνδρες.^[2]

   Μετά την ήττα του και τις μεγάλες
   απώλειες του στρατού του, ο Αντίοχος Γ'
   δεν μπορούσε πια να συνεχίσει τον πόλεμο
   και αποσύρθηκε από τη Νότια Συρία. Στις
   διαπραγματεύσεις ειρήνης που
   ακολούθησαν, ο Πτολεμαίος Δ' έδειξε
   μετριοπάθεια και αρκέστηκε στην
   αναγνώριση της πτολεμαϊκής κυριαρχίας
   στη Νότια Συρία. Μέχρι το θάνατό του (204
   π.Χ.), η επαρχία αυτή παρέμεινε υπό
   αιγυπτιακό έλεγχο.^[2]

[Επεξεργασία] Υποσημειώσεις και
βιβλιογραφία

    1. ↑ ^1,0 ^1,1 ^1,2 ^1,3 Ιστορία του Ελληνικού
       έθνους (1973), σ. 431
    2. ↑ ^2,0 ^2,1 Ιστορία του Ελληνικού έθνους
       (1973), σ. 432

     * Ιστορία του Ελληνικού έθνους,
       Εκδοτική Αθηνών, Αθήνα, 1973.

[Επεξεργασία] Εξωτερικές συνδέσεις

   Παρουσίαση της μάχης σε αρχείο Powerpoint, με
   κινούμενη εικόνα (animation) (κείμενο στα
   αγγλικά)

   π • σ • ε
                      Οι Συριακοί πόλεμοι
   Κως  · Άνδρος  · Ραφία  · Πάνειον  ·
   Αντιόχεια

   Ανακτήθηκε από
   "http://el.wikipedia.org/wiki/%CE%9C%CE%AC%CF%87%CE%B7_%CF%84%CE%B7%CF%82_%CE%A1%CE%B1%CF%86%CE%AF%CE%B1%CF%82"
   Κατηγορίες: Μάχες των Συριακών Πολέμων |
   Μάχες πτολεμαϊκού στρατού | Μάχες
   σελευκιδικού στρατού | Ιστορία της
   Παλαιστίνης | Μάχες ελληνιστικής
   περιόδου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * مصرى
     * Deutsch
     * English
     * Español
     * فارسی
     * Français
     * עברית
     * Italiano
     * 日本語
     * Nederlands
     * Polski
     * Русский
     * Srpskohrvatski / Српскохрватски
     * Српски / Srpski
     * Svenska
     * Tiếng Việt
     * 中文

     * Τελευταία τροποποίηση 06:02, 28 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
