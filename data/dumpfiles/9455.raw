   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Νίκος Τριανταφυλλίδης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Νίκος Τριανταφυλλίδης (1966-) είναι Έλληνας καλλιτέχνης, σκηνοθέτης και
   παραγωγός ταινιών.

[Επεξεργασία] Βιογραφία

   Γεννήθηκε στο Σικάγο των Ηνωμένων Πολιτειών στις 9 Σεπτεμβρίου 1966, γιος
   του σατιρικού καλλιτέχνη Βασίλη Τριανταφυλλίδη (Χάρρυ Κλυνν) και της
   Χαρίκλειας Μακρή που ήταν χορεύτρια.

   Σπούδασε κοινωνιολογία και επικοινωνία στο Πάντειο Πανεπιστήμιο Αθηνών και
   συνέχισε τις σπουδές του στην Διεθνή Σχολή Κινηματογράφου του Λονδίνου στο
   διάστημα 1990-1992).^[1]

   Η πρώτη μικρού μήκους ταινία ήταν το μικρού μήκους ντοκιμαντέρ "Momus:
   Amongst Women Only", που γυρίστηκε στα πλαίσια της πρακτικής του στο τρίτο
   τρίμηνο των σπουδών του στο Λονδίνο.^[1]^[2] Η πτυχιακή του ταινία Dogs
   Licking My Heart (τα Σκυλιά Γλείφουν Την Καρδιά Μου) με τον τζαζίστα
   Μπλέιν Ρέινινγκερ και Παναγιώτη Θανασούλη κέρδισε το Πρώτο Βραβείο
   Μυθοπλασίας στο 7ο Φεστιβάλ Ελληνικών Ταινιών Μικρού Μήκους Δράμας το
   1993. Η ταινία προβλήθηκε και σε διεθνή φεστιβάλ.

   Την ίδια χρονιά, το 1993, σκηνοθέτησε σε ασπρόμαυρο super 8 mm φιλμ το
   video clip για το κομμάτι "Δεν Χωράς Πουθενά" του συγκροτήματος Τρύπες.
   Ακόμη σκηνοθέτησε και ένα μικρού μήκους σουβενίρ από την συναυλία των
   Τρυπών στο club Marquee του Λονδίνου.

   Το 1995 ολοκλήρωσε την πρώτη μεγάλου μήκους ταινία του "Ράδιο Μόσχα" με
   τους Σβετλάνα Πανκράτοβα, Χάρρυ Κλυνν, Blaine L. Reininger, Kώστα
   Γκουσγκούνη, Απόστολο Σουγκλάκο και τον Ντίνο Ηλιόπουλο. Η υπόθεση αφορά
   μία Ρωσίδα χορεύτρια που δουλεύει σε ελληνικό καμπαρέ και γίνεται μήλον
   της έριδος ανάμεσα στο αφεντικό της, έναν πληρωμένο δολοφόνο και έναν
   βιολιστή χαρτοπαίκτη. Η ταινία προβλήθηκε στο Πληροφοριακό Τμήμα του
   Φεστιβάλ Θεσσαλονίκης. Μερικούς μήνες αργότερα η ταινία βραβεύτηκε με το
   Βραβείο Πρωτοεμφανιζόμενου Σκηνοθέτη στα Κρατικά Βραβεία του ΥΠΠΟ. Το
   "Ραδιο Μόσχα" ταξίδεψε σε πολλά διεθνή κινηματογραφικά φεστιβάλ.

   Το 1996 ο Νίκος Τριανταφυλλίδης γύρισε για λογαριασμό της ΕΤ2 την
   τηλεταινία "Το Παλτό", μια ελεύθερη διασκευή του ομώνυμου διηγήματος του
   Νικολάι Γκόγκολ από τον ίδιο και την Ευγενία Λυρούδια με τους Ντίνο
   Ηλιόπουλο και Βασίλη Διαμαντόπουλο στους ρόλους του πελάτη και του ράφτη
   αντίστοιχα. Δύο χρόνια αργότερα γυρίζει για λογαριασμό της ΕΤ2, το
   ντοκιμαντέρ μαμούθ για το συγκρότημα Tuxedomoon με τον τίτλο "No Tears".
   Τα γυρίσματα έγιναν με αφορμή την επετειακή συναυλία του συγκροτήματος για
   τα δεκάχρονα τους στο Θέατρο Λυκαβηττού.

   Παράλληλα ο Νίκος Τριανταφυλλίδης συνεργάστηκε με τον συγγραφέα Χρήστο
   Χωμενίδη για το σενάριο της ταινίας "Μαύρο Γάλα". Η ταινία ολοκληρώθηκε
   στα 1999. Πρωταγωνιστούν οι Μιχαήλ Μαρμαρινός, Ιεροκλής Μιχαηλίδης, Τάνια
   Νασιμπιάν, Μαρίσα Τριανταφυλλίδου, Ρένος Χαραλαμπίδης, Μυρτώ Αλικάκη,
   Θέμις Πάνου, Παναγιώτης Θανασούλης, Άννα Μάσχα, Blaine L. Reininger και ο
   Κώστας Γκουσγκούνης. Η ταινία πρωτοπροβλήθηκε στο 40ο Φεστιβάλ
   Θεσσαλονίκης και δεν απέσπασε καμία διάκριση.

   Το 1999, σε ηλικία 70 ετών, ο Αμερικανός μουσικός Σκρίμιν Τζέι Χόκινς
   επισκέφθηκε την Ελλάδα και έδωσε δύο συναυλίες μετά από πρόσκληση του
   Νίκου Τριανταφυλλίδη, ο οποίος και κινηματογράφησε αυτές τις συναυλίες.
   Όμως, τελείως αναπάντεχα, δύο μήνες μετά, ο Χόκινς πέθανε. Στην ταινία,
   εκτός από το ντοκουμέντο του ταξιδιού του Χόκινς στην Αθήνα, υπάρχει
   σπάνιο υλικό από τις παλαιότερες εμφανίσεις του, καθώς και συνεντεύξεις
   ανθρώπων που τον έζησαν από κοντά. H ταινία απέσπασε το Πρώτο Βραβείο στο
   Φεστιβάλ Ντοκιμαντέρ της Θεσσαλονίκης και το Δεύτερο Κρατικό Βραβείο
   Ταινίας Τεκμηρίωσης στο Φεστιβάλ Θεσσαλονίκης στα πλαίσια των
   Κινηματογραφικών Βραβείων Ποιότητας του ΥΠΠΟ.

   Ακόμη, ο Νίκος Τριανταφυλλίδης εργάστηκε ως ελεύθερος σεναρίστας και
   παραγωγός του ραδιοφώνου (1988-1991) στον πρώτο ιδιωτικό ραδιοφωνικό
   σταθμό TOP FM και στο BBC World Service, όταν ζούσε στην Αγγλία.^[1]
   Αργότερα, επανήλθε στο ραδιόφωνο με την εκπομπή "Αισθηματική Αγωγή" μέσα
   από την συχνότητα του 902 Αριστερά και στον ραδιοσταθμό "Στο Κόκκινο"
   105,5 FM.

   Είναι επίσης μουσικός παραγωγός και ιδρυτής της οπτικοακουστικής εταιρίας
   «Astra Tv» (1995). Το 2002 εγκαινίασε τον συναυλιακό χώρο Gagarin 205,
   στην οδό Λιοσίων.^[3]^[4]. Τον Σεπτέμβριο του 2009 ο Νίκος Τριανταφυλλίδης
   παραχώρησε την διαχείριση και το management του συναυλιακού χώρου Gagarin
   205 στον κινηματογραφικό παραγωγό και επιχειρηματία Λάμπρο Τριφύλλη. Ο
   ίδιος παρέμεινε στο σχήμα με την ιδιότητα του καλλιτεχνικού διευθυντή.^[1]

[Επεξεργασία] Φιλμογραφία

    1. Screamin' Jay Hawkins - Ι put a spell on me (2001, ντοκιμαντέρ)
       σκηνοθεσία, παραγωγή
    2. Μαύρο γάλα (1999, μυθοπλασία) σενάριο, σκηνοθεσία, παραγωγή
    3. Tuxedomoon, no tears (1998, ροκιμαντέρ) σκηνοθεσία, παραγωγή, μοντάζ
    4. Το παλτό (1997, τηλεταινία μυθοπλασίας) σενάριο, σκηνοθεσία, παραγωγή
    5. Ράδιο Μόσχα (1995, μυθοπλασία) σενάριο, σκηνοθεσία, παραγωγή
    6. Dogs licking my heart (1993, μυθοπλασία μ.μ.) σενάριο, σκηνοθεσία,
       εκτέλεση παραγωγής, μοντάζ
    7. Momus, amongst women only (1992, Μώμος μόνος μεταξύ γυναικών,
       ντοκιμαντέρ μ.μ.) σενάριο, σκηνοθεσία

[Επεξεργασία] Αναφορές

    1. ↑ ^1,0 ^1,1 ^1,2 ^1,3 LIFO - ΟΙ ΑΘΗΝΑΙΟΙ - Nίκος Τριανταφυλλίδης
    2. ↑ LIFO - POPAGANDA - Ο Μώμος στο Ψυχικό
    3. ↑ http://www.gagarin205.gr/press_c.php?catid=74
    4. ↑ http://www.movieworld.gr/cinema/foyer/default.asp?ID=22

   Ανακτήθηκε από
   "http://el.wikipedia.org/wiki/%CE%9D%CE%AF%CE%BA%CE%BF%CF%82_%CE%A4%CF%81%CE%B9%CE%B1%CE%BD%CF%84%CE%B1%CF%86%CF%85%CE%BB%CE%BB%CE%AF%CE%B4%CE%B7%CF%82"
   Κατηγορίες: Έλληνες σκηνοθέτες | Έλληνες σεναριογράφοι | Γεννήσεις το 1966
   | Παραγωγοί ταινιών

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 17:48, 7 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
