   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

 Σύμβαση-Πλαίσιο των Ηνωμένων Εθνών για τις
                    Κλιματικές Μεταβολές

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Η Σύμβαση-πλαίσιο των Ηνωμένων Εθνών για
   την αλλαγή του κλίματος, το πρώτο
   διεθνές μέτρο με το οποίο επιδιώχθηκε να
   αντιμετωπιστεί το πρόβλημα, συνήφθη το
   Μάιο του 1992 και άρχισε να ισχύει το
   Μάρτιο του 1994. Επιβάλλει σε όλα τα
   συμβαλλόμενα μέρη την υποχρέωση να
   θεσπίσουν εθνικά προγράμματα για τον
   περιορισμό των εκπομπών των αερίων που
   προκαλούν το φαινόμενο του θερμοκηπίου
   και να υποβάλλουν τακτικές εκθέσεις, ενώ
   απαιτεί από τις βιομηχανικές
   συνυπογράφουσες χώρες, σε αντιδιαστολή
   με τις αναπτυσσόμενες, να επιτύχουν τη
   σταθεροποίηση των δικών τους εκπομπών
   αερίων του φαινόμενου του θερμοκηπίου
   στα επίπεδα του 1990, μέχρι το έτος 2000. Ο
   στόχος αυτός, ωστόσο, δεν είναι
   δεσμευτικός.

   Με τη διάκριση ανάμεσα στις
   βιομηχανικές και τις αναπτυσσόμενες
   χώρες, η Σύμβαση –πλαίσιο αναγνωρίζει
   το γεγονός ότι οι βιομηχανικές χώρες
   ευθύνονται για το μεγαλύτερο μέρος των
   παγκόσμιων εκπομπών αερίων του
   φαινόμενου του θερμοκηπίου και ότι
   διαθέτουν επίσης τη θεσμική και
   χρηματοοικονομική ικανότητα να τις
   περιορίσουν. Τα συμβαλλόμενα μέρη
   συναντώνται ετησίως για μία επισκόπηση
   της προόδου και για τη συζήτηση νέων
   μέτρων, ενώ έχουν θέσει σε εφαρμογή
   ορισμένους μηχανισμούς πλανητικής
   παρακολούθησης και υποβολής εκθέσεων,
   ώστε να καταγράφονται οι εκπομπές
   αερίων του φαινόμενου του θερμοκηπίου.

   Το 1994, ήταν ήδη παραδεκτό ότι οι αρχικές
   δεσμεύσεις βάσει της Σύμβασης –πλαίσιο
   δεν επρόκειτο να επαρκέσουν για να
   αναχαιτιστεί η παγκόσμια αύξηση των
   εκπομπών αερίων του φαινόμενου του
   θερμοκηπίου. Στις 11 Δεκεμβρίου 1997, οι
   κυβερνήσεις προχώρησαν ένα βήμα
   περισσότερο, εγκρίνοντας πρωτόκολλο της
   Σύμβασης –πλαίσιο στην ιαπωνική πόλη
   του Κιότο.

   Στη Σύμβαση –πλαίσιο, οι συνολικά 186
   χώρες που ήταν συμβαλλόμενα μέρη
   υποδιαιρούνται σε δύο κύριες ομάδες:

     * μέρη του Παραρτήματος Ι: πρόκειται για
       40 συνολικά βιομηχανικές χώρες [σε
       αυτές συγκαταλέγονται οι 24 σχετικά
       εύπορες βιομηχανικές χώρες που ήταν
       μέλη του Οργανισμού Οικονομικής
       Συνεργασίας και Ανάπτυξης (ΟΟΣΑ) το 1992,
       τα (τότε) 15 κράτη μέλη της Ευρωπαϊκής
       Ένωσης και 11 χώρες με οικονομίες που
       διέρχονται φάση μετάβασης προς την
       οικονομία της αγοράς, μεταξύ των
       οποίων η Ρωσία, οι Βαλτικές χώρες και
       ορισμένα κράτη της Κεντρικής και
       Ανατολικής Ευρώπης] και έναν
       περιφερειακό οργανισμό οικονομικής
       ανάπτυξης.
     * μέρη εκτός του Παραρτήματος Ι:
       πρόκειται για τις υπόλοιπες 146
       αναπτυσσόμενες – κυρίως – χώρες που
       δεν περιλαμβάνονται στο Παράρτημα Ι
       [σε αυτές περιλαμβάνονται χώρες που
       είναι ευάλωτες είτε λόγω των
       αρνητικών επιπτώσεων της αλλαγής του
       κλίματος (όπως για παράδειγμα οι χώρες
       που θα αντιμετωπίσουν σημαντικά
       προβλήματα εξαιτίας της ανόδου της
       στάθμης της θάλασσας ή από την
       ερημοποίηση και την ξηρασία), είτε
       λόγω των δυνητικών επιπτώσεων στην
       οικονομία τους εξαιτίας της λήψης
       μέτρων κατά της κλιματικής αλλαγής
       από τρίτες χώρες (όπως για παράδειγμα
       οι χώρες που το εισόδημά τους
       βασίζεται κυρίως στην παραγωγή και το
       εμπόριο ορυκτών καυσίμων)]. Αναφέρεται
       ότι η Σύμβαση δίνει ιδιαίτερη προσοχή
       σε εκείνες τις 48 χώρες που
       χαρακτηρίζονται από τα Ηνωμένα Έθνη
       ως λιγότερο αναπτυγμένες εξαιτίας των
       περιορισμένων δυνατοτήτων τους να
       αντιδράσουν στην κλιματική αλλαγή και
       να προσαρμοστούν στις αρνητικές
       επιπτώσεις της. Συγκεκριμένα,
       προβλέπεται ότι θα πρέπει να
       προβλεφθούν ορισμένα μέσα (όπως για
       παράδειγμα, η χρηματοδότηση και η
       μεταφορά τεχνογνωσίας) προκειμένου να
       καλυφθούν οι ανάγκες τους.

   Εκτός από τις δύο προαναφερθείσες
   κατηγορίες υπάρχει και η ομάδα των μερών
   του Παραρτήματος ΙΙ. Η ομάδα αυτή είναι
   υποσύνολο της ομάδας των μερών του
   Παραρτήματος Ι. Συγκεκριμένα,
   αποτελείται από εκείνα τα μέρη του
   Παραρτήματος Ι που είναι μέλη του ΟΟΣΑ,
   αλλά όχι από τα μέρη με μεταβατική
   οικονομία. Τα μέρη του Παραρτήματος ΙΙ
   οφείλουν να παρέχουν οικονομικούς
   πόρους στα αναπτυσσόμενα κράτη
   προκειμένου να τα βοηθήσουν να
   επιτύχουν τους στόχους μείωσης των
   εκπομπών τους και να προσαρμοστούν στις
   αρνητικές επιπτώσεις της αλλαγής του
   κλίματος. Επιπρόσθετα, τα μέρη του
   Παραρτήματος ΙΙ οφείλουν να παρέχουν
   την απαραίτητη τεχνογνωσία για την
   ανάπτυξη φιλοπεριβαλλοντικών
   τεχνολογιών τόσο στις χώρες με
   μεταβατική οικονομία, όσο και στις
   αναπτυσσόμενες χώρες. Η προβλεπόμενη
   παροχή της οικονομικής βοήθειας
   πραγματοποιείται μέσω ειδικού ταμείου,
   όπως αυτό προβλέπεται από τους
   οικονομικούς μηχανισμούς της Σύμβασης.

                     Μέρη του Παραρτήματος Ι
 Μέρη που ανήκουν και       Μέρη με μεταβατική
    στο Παράρτημα ΙΙ                   οικονομία
Flag of Australia 2-3.png               Flag of Bulgaria (WFB
Αυστραλία                      2004).gif Βουλγαρία
Flag of Austria.svg Αυστρία      Εσθονία Εσθονία
Flag of Belgium                         Flag of Latvia 2-3.png Λεττονία
(civil).svg Βέλγιο
Flag of France.svg Γαλλία         Λευκορωσία Λευκορωσία
Γερμανία Γερμανία       Flag of Lithuania.svg Λιθουανία
Flag of Denmark.svg Δανία          Flag of Hungary (civil).svg Ουγγαρία
Civil Ensign of                         Ουκρανία Ουκρανία
Switzerland.svg Ελβετία
Flag of Greece.svg Ελλάδα         Flag of Poland.svg Πολωνία
Flag of the United States (3-2 aspect   Ρουμανία Ρουμανία
ratio).svg ΗΠΑ
Flag of the United Kingdom (3-2 aspect
ratio).svg Ηνωμένο               Ρωσία Ρωσία
Βασίλειο
Ιαπωνία Ιαπωνία
Flag of Ireland3-2.svg Ιρλανδία Μέρη που προστέθηκαν
                                        στην 3^η COP^[1]
Flag of Iceland.svg Ισλανδία    Civil Ensign of Croatia.svg Κροατία
                                        ^[2]
Flag of Spain.svg Ισπανία        Λιχτενστάιν Λιχτενστάιν
Flag of Italy.svg Ιταλία          Μονακό Μονακό
Καναδάς Καναδάς           Σλοβακία Σλοβακία ^[2]
Flag of                                 Σλοβενία Σλοβενία ^[2]
Luxembourg.svg Λουξεμβούργο
Νέα Ζηλανδία Νέα          Τσεχία Τσεχία ^[2]
Ζηλανδία
Νορβηγία Νορβηγία
Flag of the                             Περιφερειακοί
Netherlands.svg Ολλανδία        Οργανισμοί Οικονομικής
                                        Ολοκλήρωσης
Flag of                                 Ευρωπαϊκή Ένωση^[3]
Portugal.svg Πορτογαλία
Σουηδία Σουηδία           Μέρη που δεν έχουν
                                        επικυρώσει τη Συνθήκη
Φινλανδία Φινλανδία   Flag of Turkey.svg Τουρκία


    1. ↑ COP (Conference of Parties - Διάσκεψη των Μερών):
       είναι το ανώτατο διοικητικό όργανο
       της Σύμβασης - Πλαίσιο
    2. ↑ ^2,0 ^2,1 ^2,2 ^2,3 Μέρη με μεταβατική
       οικονομία
    3. ↑ Μέρη που ανήκουν και στο Παράρτημα
       ΙΙ

   Το Πρωτόκολλο του Κιότο αποτελεί τη
   συνέχεια της Σύμβασης – πλαίσιο των
   Ηνωμένων Εθνών για την αλλαγή του
   κλίματος. Σημειώνεται ότι τόσο η
   Σύμβαση-πλαίσιο για την αλλαγή του
   κλίματος, όσο και το Πρωτόκολλο του
   Κιότο, αποτελούν συμφωνίες μεταξύ
   συμβαλλομένων μερών τα οποία, με
   εξαίρεση την Ευρωπαϊκή Ένωση, είναι όλα
   κυρίαρχα κράτη.

   Ανακτήθηκε από
   "http://el.wikipedia.org/wiki/%CE%A3%CF%8D%CE%BC%CE%B2%CE%B1%CF%83%CE%B7-%CE%A0%CE%BB%CE%B1%CE%AF%CF%83%CE%B9%CE%BF_%CF%84%CF%89%CE%BD_%CE%97%CE%BD%CF%89%CE%BC%CE%AD%CE%BD%CF%89%CE%BD_%CE%95%CE%B8%CE%BD%CF%8E%CE%BD_%CE%B3%CE%B9%CE%B1_%CF%84%CE%B9%CF%82_%CE%9A%CE%BB%CE%B9%CE%BC%CE%B1%CF%84%CE%B9%CE%BA%CE%AD%CF%82_%CE%9C%CE%B5%CF%84%CE%B1%CE%B2%CE%BF%CE%BB%CE%AD%CF%82"
   Κατηγορίες: Δίκαιο περιβάλλοντος |
   Διεθνές Δίκαιο

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * Euskara
     * Suomi
     * Français
     * Magyar
     * Italiano
     * 日本語
     * ქართული
     * 한국어
     * Lietuvių
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Русский
     * Svenska
     * ไทย
     * Türkçe
     * Українська
     * 中文

     * Τελευταία τροποποίηση 04:59, 23
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
