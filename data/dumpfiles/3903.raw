   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     QWERTY

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ένα πληκτρολόγιο κουέρτι σε φορητό
   υπολογιστή

   Το κουέρτι (QWERTY, προφορά IPA: ˈkwɝːti) είναι
   το πιό συνηθισμένο μοντέρνο σχήμα
   πληκτρολογίου για την Αγγλική γλώσσα σε
   υπολογιστές και γραφομηχανές. Το όνομά
   του προέρχεται από τα πρώτα έξι γράμματα
   που βρίσκονται στην άκρα αριστερή μεριά
   της άνω γραμμής πλήκτρων του
   πληκτρολογίου. Το κουέρτι βασίστηκε σε
   ένα προηγούμενο σχήμα που είχε φτιάξει ο
   Κρίστοφερ Λάθαμ Σολς (Christopher Latham Sholes) το
   1874 για τη γραφομηχανή Σολς και Γκλίντεν
   (Sholes and Glidden typewriter) και πουλήθηκε το ίδιο
   έτος στην εταιρία Ε. Ρέμινγκτον και Υιοί
   (E. Remington and Sons), κοινώς Remington, όταν
   πρωτοεμφανίστηκε στις γραφομηχανές. Το
   κουέρτι σχεδιάστηκε με σκοπό να μειώσει
   τις εμπλοκές πλήκτρων στη
   γραφομηχανή,^[1] και έγινε το κυρίαρχο
   σχήμα πληκτρολογίου με την επιτυχία της
   γραφομηχανής Remington 2 του 1878,^[1] και
   παραμένει σήμερα κυρίαρχο και στα
   ηλεκτρονικά πληκτρολόγια λόγω του
   φαινομένου δικτύων (network effect) αλλά και
   την έλλειψη σημαντικών πλεονεκτημάτων
   άλλων σχημάτων^[2]

   Πίνακας περιεχομένων

     * 1 Ιστορία και σκοπός
     * 2 Δες επίσης
     * 3 Παραπομπές
     * 4 Εξωτερικοί σύνδεσμοι

[Επεξεργασία] Ιστορία και σκοπός

   [IMG]
   [IMG]
   Εάν δύο γειτονικά πλήκτρα γραφομηχανής
   (typebars) πατηθούν ταυτόχρονα, τότε η
   γραφομηχανή μπορεί να κολλήσει, αλλά όχι
   αν η γραφομηχανή χρησιμοποιεί το σχέδιο
   κουέρτι

   Το σχέδιο πλήκτρολογίου κουέρτι
   δημιουργήθηκε στις αρχές της δεκαετίας
   του 1870 από τον Κρίστοφερ Λάθαμ Σόλς
   (Christopher Latham Sholes), έναν συντάκτη
   εφημερίδας και τυπογράφο που ζούσε στο
   Μιλγουόκι (Milwaukee). Με την βοήθεια των
   φίλων του Κάρλος Γκλίντεν (Carlos Glidden) και
   Σαμουήλ Β. Σουλ (Samuel W. Soule) έφτιαξε ένα
   πρωτότυπο γραφομηχανής και τον Οκτώβριο
   του 1867 έκανε αίτηση για πατέντα.

   Το πρώτο μοντέλο που έφτιαξε ο Σολς είχε
   ένα πληκτρολόγιο παρόμοιο με πιάνο με
   δύο γραμμές πλήκτρων σε αλφαβητική
   σειρά (στα αγγλικά), ως εξής:^[3]

  3 5 7 9 N O P Q R S T U V W X Y Z
  2 4 6 8 . A B C D E F G H I J K L M

   Η γραφομηχανή του, όμως, είχε δύο
   προβλήματα που προκαλούσαν σοβαρά
   κολλήματα στα πλήκτρα:

   Πρώτον, τα πλήκτρα είχαν από κάτω κάτι
   μεταλλικές μπάρες (typebars), και αν ο
   χρήστης/χρήστρια πατούσε δύο πλήκτρα
   πολύ γρήγορα τότε οι μεταλλικές τους
   μπάρες μπορούσαν να κτυπήσουν η μία την
   άλλη και να κολλήσουν.^[1] Δεύτερον, το
   τμήμα της μηχανής με το μελάνι που
   εκτύπωνε τα γράμματα στο χαρτί ήταν
   τοποθετημένο ακριβώς κάτω από το
   φορτωτήρα χαρτιού, σε θέση που δεν
   μπορούσε να δει ο χρήστης (αυτός ο τρόπος
   κατασκευής ονομαζόταν "άνω-κτύπημα" ή
   "up-stroke"). Ως αποτέλεσμα, τα κολλήματα της
   μηχανής ήταν πολύ σοβαρά, επειδή ο
   χρήστης μπορούσε να αντιληφθεί το
   πρόβλημα μόνο ανεβάζοντας το σκέπαστρο
   για να κοιτάξει μέσα τη μηχανή. Η λύση
   ήταν να τοποθετηθούν ζευγάρια γραμμάτων
   που συχνά πατιόντουσαν το ένα μετά το
   άλλο (όπως τα t και h ή τα s και t που στην
   αγγλική γλώσσα κάνουν αντίστοιχα τις
   συνηθισμένες συλλαβές th και st σε λέξεις
   όπως the ή first), κι έτσι με τον τρόπο αυτόν
   οι μεταλλικές τους μπάρες ήταν μακριά η
   μία από την άλλη και δεν μπορούσαν να
   κολλήσουν μαζί.

   Παρόλο που συχνά λέγεται πως το κουέρτι
   σχεδιάστηκε για να κάνει τους χρήστες να
   αργούν στη πληκτρολόγηση, αυτό είναι
   λάθος - στη πραγματικότητα σχεδιάστηκε
   απλά για να προλαμβάνει τα κολλήματα των
   μεταλλικών μπαρών^[1] κατά τη διάρκεια
   γρήγορης πληκτρολόγησης. Ωστόσο μερικές
   αποφάσεις του σχεδιαστή του κουέρτι,
   όπως η τοποθέτηση μόνο ενός φωνήεν (A) στη
   μεσαία γραμμή (home row: ASDFGHJKL), πράγματι
   μειώνουν τη ταχύτητα πληκτρολόγησης στα
   μοντέρνα πληκτρολόγια (που δεν
   αντιμετωπίζουν πρόβλημα κολλήματος
   αφού δεν έχουν μεταλλικές μπάρες όπως οι
   γραφομηχανές).^[4]

   Ο Σολς δούλεψε σκληρά για τα επόμενα έξι
   χρόνια ώστε να βελτιώσει την εφεύρεσή
   του, κάνοντας πολλές αλλαγές στη
   τοποθέτηση των γραμμάτων (τα οποία
   αρχικά είχε βάλει αλφαβητικά) με τη
   διαδικασία δοκιμής και λάθους με σκοπό
   τη μείωση της συχνότητας κολλήματος των
   μεταλλικών μπαρών, και χρησιμοποίησε τη
   μελέτη συχνότητας εμφάνισης
   διγράμματων συλλαβών στην αγγλική
   γλώσσα (letter-pair frequency) του καθηγητή Άμο
   Ντενσμόρ (Amos Densmore), αδελφό του
   χρηματοδότη της μηχανής Τζέιμς Ντενσμόρ
   (James Densmore).^[1]^[5] Οι μπάρες που
   αντιστηχούσαν σε γράμματα που συχνά
   εμφανιζόντουσαν σα ζευγάρι σε αγγλικές
   λέξεις, όπως το S και το T, τοποθετήθηκαν
   σε απέναντι πλευρές του δίσκου της
   μηχανής.^[6]

   Τελικά κατέληξε σε ένα πληκτρολόγιο
   τεσσάρων γραμμών με κεφαλαία γράμματα
   που είναι παρόμοιο με το σημερινό
   κουέρτι. Το 1873 ο χρηματοδότης του Σολς, ο
   Τζέιμς Ντενσμόρ, πέτυχε να πουλήσει τα
   δικαιώματα κατασκευής της γραφομηχανής
   (που ονομάστηκε Γραφομηχανή
   Σολς-Γκλίντεν ή Sholes-Glidden Type Writer) στην
   εταιρία Ε. Ρέμινγκτον και Υιοί (E. Remington and
   Sons), και μέσα σε λίγους μήνες η θέση των
   γραμμάτων στο πληκτρολόγιο
   βελτιστοποιήθηκε από τους μηχανικούς
   της εταιρίας Ρέμινγκτον. Τελικά το
   πληκτρολόγιο ήταν ως εξής:^[5]

  2 3 4 5 6 7 8 9 - ,
  Q W E . T Y I U O P
  Z S D F G H J K L M
  A X & C V B N ? ; R

   Αφότου αγόρασε τη συσκευή, η Ρέμινγκτον
   έκανε αρκετές αλλαγές και τελικά
   δημιουργήθηκε το σημερινό κουέρτι. Οι
   αλλαγές της εταιρίας ήταν η τοποθέτηση
   του R εκεί που πριν ήταν η τελεία (.), έτσι
   ώστε οι πωλητές της γραφομηχανής να
   μπορούν να εντυπωσιάζουν τους πελάτες
   γράφοντας την αγγλική λέξη
   "γραφο-μηχανή" ("TYPE WRITER", τότε γραφόνταν ως
   δυο λέξεις) χρησιμοποιόντας πλήκτρα
   μόνο της άνω γραμμής πλήκτρων
   (QWERTYUIOP).^[εκκρεμεί παραπομπή] Κάποια
   απομεινάρια της αρχικής αλφαβητικής
   τοποθέτησης των γραμμάτων συνεχίζουν να
   υπάρχουν ακόμη και σήμερα στη μεσαία
   γραμμή γραμμάτων (home row): DFGHJKL.^[7]

   Το πληκτρολόγιο κουέρτι έγινε διάσημο
   μετά την επιτυχία της γραφομηχανής
   Ρέμινγκτον 2 του 1878, που ήταν και η πρώτη
   γραφομηχανή που είχε και μικρά και
   κεφαλαία γράμματα, με τη χρήση του
   πλήκτρου σιφτ (Shift).^[1]

   Μια λεπτομέρεια είναι πως τα πλήκτρα δεν
   τοποθετήθηκαν σε οριζόντιες και
   κατακόρυφες γραμμές αλλά κάθε γραμμή
   είναι διαγόνοια μετακινημένη σε σχέση
   με την απο πάνω. Αυτό έγινε λόγω των
   μηχανολογικών συνδέσμων - καθώς κάθε
   γράμμα ήταν κολλημένο σε ένα μοχλό, κι
   έτσι η διαγόνια απόσταση επέτρεπε στους
   μοχλούς να πατιούνται δίχως να κτυπάει ο
   ένας πάνω στον άλλο - και αυτή η διάταξη
   έχει παραμείνει στα ηλεκτρονικά
   πληκτρολόγια.^[εκκρεμεί παραπομπή]
   Ωστόσο, υπάρχουν ορισμένα μοντέλα
   ηλεκτρονικών πληκτρολογίων που
   διαφημίζονται ως εργονομικά (όπως το EZ
   Reach της Type Matrix) που έχουν τα πλήκτρα
   ακριβώς το ένα κάτω από το άλλο.

[Επεξεργασία] Δες επίσης

     * AZERTY
     * QWERTZ

[Επεξεργασία] Παραπομπές

    1. ↑ ^1,0 ^1,1 ^1,2 ^1,3 ^1,4 ^1,5 Rehr, Darryl, Why QWERTY was
       Invented, http://home.earthlink.net/~dcrehr/whyqwert.html
    2. ↑ Liebowitz, Stan; Margolis, Stephen E. (1990), "The Fable of the
       Keys", Journal of Law and Economics 33 (1): 1–26, doi:10.1086/467198
    3. ↑ Iles, 323
    4. ↑ Rehr, Darryl. Consider QWERTY (ανακτήθηκε 12 December
       2009 )
    5. ↑ ^5,0 ^5,1 Utterback, 5
    6. ↑ Campbell-Kelly (2004), 25
    7. ↑ David, Paul A. (1985), "Clio and the Economics of QWERTY",
       American Economic Review 75 (2): 332–337, doi:10.2307/1805621 .

[Επεξεργασία] Εξωτερικοί σύνδεσμοι

     * Article on QWERTY and Path Dependence from EH.NET's Encyclopedia
     * QWERTY Keyboard History

                      Στο άρθρο αυτό έχει
                      ενσωματωθεί κείμενο από το
                      άρθρο QWERTY της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από "http://el.wikipedia.org/wiki/QWERTY"
   Κατηγορία: Αλληλεπίδραση
   Ανθρώπου-Υπολογιστή
   Κρυμμένη κατηγορία: Άρθρα που
   χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Български
     * Català
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * Français
     * Galego
     * עברית
     * हिन्दी
     * Hornjoserbsce
     * Bahasa Indonesia
     * Íslenska
     * 日本語
     * 한국어
     * Lietuvių
     * Bahasa Melayu
     * Nederlands
     * ‪Norsk (bokmål)‬
     * Polski
     * Português
     * Русский
     * Simple English
     * Svenska
     * Türkçe
     * Tiếng Việt
     * 中文

     * Τελευταία τροποποίηση 10:43, 1 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
