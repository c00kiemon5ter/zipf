   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Αμπελούζος Ηρακλείου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 35°3′48″N 24°56′6″E﻿ /
   ﻿35.06333, 24.935

           Αμπελούζος
   Νομός         Ηρακλείου
   Δήμος         Γόρτυνας
   Πληθυσμός 297 (2001)
   Υψόμετρο   200 m

   Ο Αμπελούζος είναι χωριό του Νομού
   Ηρακλείου στο Δήμο Γόρτυνας και στην
   επαρχία Καινούργιου, με 297 κατοίκους και
   ομώνυμο δημοτικό διαμέρισμα. Βρίσκεται
   στις νότιες προσβάσεις του Ψηλορείτη,
   κοντά στη Γεωργική Σχολή της Μεσαράς. Η
   απόστασή του από το Ηράκλειο είναι 46,6
   χλμ. Κύρια προϊόντα του είναι το
   ελαιόλαδο, η σταφίδα, τα σιτηρά και τα
   φρούτα. Ο κεντρικός ναός είναι
   αφιερωμένος στον Ευαγγελισμό της
   Θεοτόκου. Υπάρχουν Δημοτικό Σχολείο και
   νηπιαγωγείο.

   Πίνακας περιεχομένων

     * 1 Ιστορικά στοιχεία
     * 2 Παραπομπές
     * 3 Πηγές
     * 4 Εξωτερικές συνδέσεις

[Επεξεργασία] Ιστορικά στοιχεία

   Το χωριό βρίσκεται στην περιοχή της
   αρχαίας Γόρτυνας, όπου έχουν βρεθεί
   αγάλματα και λοιπά αρχαιολογικά
   αντικείμενα. Εδώ ανακαλύφθηκε το 1860
   άγαλμα Μινωταύρου, το οποίο αγόρασε
   έπειτα από εντολή της αγγλικής
   πρεσβείας ο τότε πρόξενος της Αγγλίας
   Λυσ. Καλοκαιρινός και σήμερα
   ^[1]βρίσκεται στην Αγγλία.

   Στην περιοχή του Αμπελούζου υπάρχει ένα
   λαβυρινθώδες λατομείο της αρχαίας
   Γόρτυνας. Μερικοί συγγραφείς πίστεψαν
   ότι είναι ο Λαβύρινθος, εντός του οποίου
   ήταν κλεισμένος ο Μινώταυρος. Είναι
   πράγματι λατομείο με δαιδαλώδεις
   υπόγειες σήραγγες. Οι πλάκες της
   περίφημης επιγραφής της Γόρτυνας, το
   οικοδομικό υλικό του ναού του Αγίου
   Τίτου και των άλλων οικοδομημάτων
   προέρχονται από το λατομείο αυτό. Πολλοί
   συγγραφείς που επισκέφθηκαν το λατομείο
   παλαιότερα, όπως ο Tournefort, o Cockerel, o Sieber, ο
   Spratt και άλλοι το περιγράφουν λεπτομερώς.
   Στα τοιχώματα των διαδρόμων υπάρχει
   τοιχοζωγραφική και χρονολογίες εκείνων
   που επισκέφτηκαν το λατομείο.
   Αναφέρονται χρονολογίες του 1495, 1560 κλπ.

   Ο Αμπελούζος είχε 158 κατοίκους το 1583 και
   αναφέρεται στην απογραφή του
   Καστροφύλακα (K 103) με την ονομασία Ambelluso.
   Στην περιοχή του υπάρχουν πολύ παλαιοί
   ελαιώνες με πανύψηλα ελαιόδεντρα από
   την εποχή της Βενετοκρατίας και για το
   λόγο αυτό λέγονται φράγκικες ελιές.

   Το 1920 με το Νόμο 2155 ιδρύθηκε η Γεωργική
   Σχολή Μεσαράς, στην αρχή της διακλάδωσης
   προς Αμπελούζο. Η σχολή βρίσκεται στα
   κτήματα του μετοχίου της Αγίας
   Παρασκευής, τα οποία παραχώρησε η
   Μοναστηριακή Επιτροπή Ηρακλείου. Τα
   κτήρια έγιναν με δαπάνες της ίδιας
   Επιτροπής και ο εξοπλισμός με δαπάνες
   του Δημοσίου. Η σχολή προσφέρει
   υπηρεσίες για τη βελτίωση της γεωργικής
   παραγωγής της Μεσαράς.

[Επεξεργασία] Παραπομπές

    1. ↑ "Σπανάκη Στ.., Η οικογένεια των
       Καλοκαιρινών της Κρήτης, Κρητ. Χρον. ,
       ΙΔ΄ , 286"

[Επεξεργασία] Πηγές

     * Το Ηράκλειον και ο Νομός του, έκδ.
       Νομαρχία Ηρακλείου.

[Επεξεργασία] Εξωτερικές συνδέσεις

     * Στοιχεία για τον Αμπελούζο και τους
       ναούς στο χωριό
     * ΤΟ ΚΡΗΤΙΚΟ ΣΠΗΛΑΙΟ ΛΑΒΥΡΙΝΘΟΣ

   π • σ • ε
          Δημοτικά διαμερίσματα του Δήμου
                                Γόρτυνας
   Άγιοι Δέκα  · Άγιος Κύριλλος  ·
   Αμπελούζος  · Απεσωκάρι  · Βαγιονιά  ·
   Βασιλικά Ανώγεια  · Γκαγκάλες  ·
   Μητρόπολη  · Μιαμού  · Πλάτανος  · Πλώρα
    · Χουστουλιανά

   Ανακτήθηκε από
   "http://el.wikipedia.org/wiki/%CE%91%CE%BC%CF%80%CE%B5%CE%BB%CE%BF%CF%8D%CE%B6%CE%BF%CF%82_%CE%97%CF%81%CE%B1%CE%BA%CE%BB%CE%B5%CE%AF%CE%BF%CF%85"
   Κατηγορίες: Χωριά του νομού Ηρακλείου |
   Δήμος Γόρτυνας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 15:58, 5
       Ιανουαρίου 2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
