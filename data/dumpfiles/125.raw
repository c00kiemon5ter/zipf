   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Αρμοδιότητα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Γενικά με τον όρο αρμοδιότητα, σύμφωνα
   με την υφιστάμενη ελληνική νομοθεσία,
   χαρακτηρίζεται η νόμιμη εξουσία, ή η
   ικανότητα που παρέχεται σε φυσικό ή
   νομικό πρόσωπο ή δημόσια Αρχή
   προκειμένου να επιληφθεί κάποιου
   ορισμένου ζητήματος. Θεμελιωδέστερη
   μορφή της έννοιας της αρμοδιότητας
   αποτελεί η συνταγματική διάκριση των
   λειτουργιών μιας Πολιτείας η οποία και
   καλείται αρμοδιότητα κατά κατεύθυνση, ή
   κατά λειτουργική.

   Πίνακας περιεχομένων

     * 1 Γενικά
     * 2 Βασικά στοιχεία
     * 3 Βασική διάκριση
     * 4 Δείτε επίσης
     * 5 Πηγές

[Επεξεργασία] Γενικά

   Στη Πολιτική Δικονομία ο όρος
   χαρακτηρίζεται είτε εκ του είδους
   κάποιας διαφοράς αντικειμένου, είτε σε
   γεωγραφικά όρια μεταξύ εκείνων που
   ορίζονται να επιληφθούν. Γενικότερα
   όμως η αρμοδιότητα αναφέρεται
   περισσότερο σε Υπηρεσίες στην άσκηση
   δικαιωμάτων και καθηκόντων, επί
   συγκεκριμένου κύκλου ζητημάτων και
   εντός καθορισμένου τόπου (γεωγραφικού
   χώρου).

   Ο όρος αρμοδιότητα απαντάται σε
   πλείστους κλάδους όπως και στις
   δικαστικές Αρχές, (δικαστική
   αρμοδιότητα), για την άσκηση εξουσίας,
   πλην όμως τυγχάνει αντίθετος με τον όρο
   δωσιδικία που αφορά την υπαγωγή των
   διαδίκων. Συνεπώς κατά το Διοικητικό
   Δίκαιο η αναφερόμενη άσκηση εξουσίας
   καθιστά τα όργανα που θα πρέπει να
   επιληφθούν αρμόδια όταν ορίζονται τόσο
   για το είδος / ζήτημα, όσο και εντός της
   οριζόμενης περιοχής ευθύνης τους.
   Σημειώνεται ότι ειδικά η διοικητική
   αρμοδιότητα παρουσιάζει ιδιαίτερους
   τρόπους ρύθμισης, ανεξάρτητα της
   βασικής διάκρισής.
   Αντίθετα, αναρμόδια καθίστανται τα
   όργανα, που ενδεχομένως αν και νόμιμα
   διορισμένα, δεν συγκεντρώνουν και τις
   δύο παραπάνω προϋποθέσεις άσκησης
   εξουσίας: του αντικειμένου και του
   χώρου.

[Επεξεργασία] Βασικά στοιχεία

   Τα βασικά στοιχεία της έννοιας της
   όποιας αρμοδιότητας είναι δύο, το
   υποκειμενικό και το αντικειμενικό
   στοιχείο.

    1. To υποκειμενικό στοιχείο είναι η
       εκδήλωση της ικανότητας άσκησης
       εξουσίας από τον νόμιμα οριζόμενο π.χ.
       αστυνομικό όργανο, υγειονομικός,
       σιδηροδρομικός υπάλληλος κ.λπ..
    2. Το αντικειμενικό στοιχείο είναι το
       αναφυόμενο, ή εκδηλωμένο ζήτημα για το
       οποίο ορίζεται επί τούτου η άσκηση
       εξουσίας, π.χ. έκδοση πιστοποιητικού,
       αδικοπραξία κ.λπ..

[Επεξεργασία] Βασική διάκριση

   Εξ όλων των παραπάνω διαφαίνεται ότι
   τελικά η αρμοδιότητα δεν είναι
   απεριόριστη αλλά αντίθετα περιβάλλεται
   από δύο έννοιες, θέμα και τόπος, οι
   οποίες και την χαρακτηρίζουν ανάλογα σε:

    1. Καθ΄ ύλη αρμοδιότητα, και
    2. Κατά τόπο αρμοδιότητα.

   Για παράδειγμα την καθ΄ ύλη αρμοδιότητα
   του έλεγχου των οικοδομών την έχει η
   Πολεοδομική Υπηρεσία, ομοίως της
   έκδοσης πιστοποιητικού πυρασφάλειας
   οικοδομής την έχει η Πυροσβεστική
   Υπηρεσία. Την κατά τόπο αρμοδιότητα την
   έχουν οι αντίστοιχες υπηρεσίες για τους
   ελέγχους, στο γεωγραφικό χώρο ευθύνης
   τους όπου εδρεύουν, δηλαδή δεν μπορούν
   να επιλαμβάνονται για οικοδομές που
   βρίσκονται στην Κηφισιά, ή στη
   Θεσσαλονίκη οι υπηρεσίες που εδρεύουν
   στο Γύθειο ή στη Σπάρτη.

[Επεξεργασία] Δείτε επίσης

     * Αρμοδιότητα (Δικονομία)

[Επεξεργασία] Πηγές

     * Μ. Στασινόπουλος "Μαθήματα
       Διοικητικού Δικαίου" 1960.

   Ανακτήθηκε από
   "http://el.wikipedia.org/wiki/%CE%91%CF%81%CE%BC%CE%BF%CE%B4%CE%B9%CF%8C%CF%84%CE%B7%CF%84%CE%B1"
   Κατηγορία: Δίκαιο

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 20:13, 9
       Φεβρουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
