   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Οκτάβ Μιρμπώ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Οκτάβ Μιρμπώ (Octave Mirbeau)

   Ο Οκτάβ Μιρμπώ (Octave Mirbeau, 16 Φεβρουαρίου 1848
   - 16 Φεβρουαρίου 1917) ήταν Γάλλος
   λογοτέχνης.

   Πίνακας περιεχομένων

     * 1 Βιογραφία

          * 1.1 Το έργο του

     * 2 Κληρονομιά
     * 3 Εργογραφία
     * 4 Μελέτες
     * 5 Εξωτερικοί δεσμοί

[Επεξεργασία] Βιογραφία

   Γεννήθηκε στις 16 Φλεβάρη 1848 στο
   Καλβαντός και απεβίωσε την ίδια μέρα 69
   χρόνια αργότερα, το 1917 στο Παρίσι. Ο
   πατέρας του ήταν αξιωματικός του
   υγειονομικού, μοναρχικών φρονημάτων,
   και η μητέρα του κόρη συμβολαιογράφου.
   Στις 12 Οκτώβρη 1859 ο νεαρός Μιρμπώ
   μπαίνει εσωτερικός στο Ιησουιτικό
   κολέγιο του Σαιν-Φρανσουά Ξαβιέ ντε Βαν.
   Θα μείνει εκεί μέχρι τα μέσα του 1862 και
   θα περιγράψει την οδυνηρή εμπειρία του
   σε άρθρο που δημοσιεύει στη Ζουρνάλ της
   10-1-1901, με τον εύγλωττο τίτλο: "Αυτοί που
   απολιθώνουν τις ψυχές".

   Το 1866 γράφεται στη νομική σχολή στο
   Παρίσι χωρίς ωστόσο να παρακολουθήσει
   μαθήματα. Αντί για αυτό, κάνει ζωή μποέμ.
   Όταν ξεσπάει ο γαλλοπρωσικός πόλεμος το
   1870, ο Μιρμπώ κατατάσσεται στη φρουρά του
   Ορν και γίνεται υπαξιωματικός. Με την
   κατάρρευση όμως του γαλλικού στρατού, ο
   Μιρμπώ βρίσκεται άρρωστος στο
   νοσοκομείο της Αλανσόν, όπου θεωρείται
   λιποτάκτης. Αφού μετά από είκοσι μήνες
   κράτησης αθωώνεται, τελικά, τον
   Σεπτέμβρη του 1872, εγκαθίσταται στο
   Παρίσι, όπου, ασκώντας λογοτεχνική
   κριτική σε εφημερίδες, υπερασπίζεται με
   πάθος τους ιμπρεσιονιστές Μανέ, Σεζάν
   και Μονέ. Το 1877, κρίσιμη χρονιά για τη
   Δημοκρατία, και κατά μήνα Μάιο, η δεξιά
   κυβέρνηση διορίζει τον Μιρμπώ στη
   νομαρχία της Αριέζ. Τον Δεκέμβρη όμως η
   δημοκρατική κυβέρνηση τον απολύει.

   Αρχίζει να παίζει στο χρηματιστήριο και
   έχει μια παθιασμένη και άτυχη ερωτική
   σχέση με μια άγνωστη γυναίκα. Στη
   συνέχεια εγκαταλείπει το Παρίσι και
   πηγαίνει μόνος του στη Βρεττάνη, όπου
   αγοράζει ένα αλιευτικό σαρδέλας και
   μένει στην περιοχή δεκαοχτώ μήνες
   περίπου. Στα 1887 παντρεύεται την πρώην
   θεατρίνα Αυγουστίνα Τουλέ, διατηρώντας
   τις επιφυλάξεις του σχετικά με τις
   δυνατότητες να ευδοκιμήσει η
   συγκατοίκηση δύο ανθρώπων διαφορετικού
   φύλου. Τα επόμενα χρόνια θα είναι
   δύσκολα, αφού η ηθική κρίση που περνά
   συνοδεύεται και από μια συζυγική.
   Πλούσιος πλέον, το 1901 εγκαθίσταται στο
   Παρίσι.

  [Επεξεργασία] Το έργο του

   [IMG]
   [IMG]
   Ο Γολγοθάς

   Η ερμηνεία που αποδίδει στην ιδιότητα
   του ηθοποιού σ' ένα άρθρο στη Φιγκαρό
   στις 26 Οκτώβρη 1882, προκαλεί σκάνδαλο. Το
   1883 εκδίδει ένα συλλογικό εβδομαδιαίο
   έντυπο, τους Μορφασμούς, μια ανεπιτυχή
   και άκομψη απόπειρα υπεράσπισης της
   κληρονομιάς του στρατηγού Μπουλανζέ.
   Έρχεται αντιμέτωπος με την πλουτοκρατία
   και επιτίθεται κατά των Εβραίων. Το 1887
   δημοσιεύει 21 παραμύθια. Με το
   μυθιστόρημά του Ο Γολγοθάς το 1887 ο
   Μιρμπώ μεταμορφώνεται, περιγράφοντας
   τις απογοητεύσεις και την απομυθοποίηση
   του εθνικισμού που έχει ως κατάληξη τον
   πόλεμο. Με τον Αβά Ζυλ γίνεται όμως ο
   Μιρμπώ το 1888 ένας σημαντικός συγγραφέας.
   Την επόμενη χρονιά δημοσιεύεται ο
   Σεβαστιανός Ροκ, ένα έργο
   αυτοβιογραφικής έμπνευσης και
   ταυτόχρονα με έντονα αντιπολεμικό
   χαρακτήρα.

   Στη συνέχεια τάσσεται υπέρ της
   "επανακατάκτησης του ατόμου" και
   πιστεύει μόνο σε μια ατομικιστική
   οργάνωση. Στην υπόθεση Ντρέιφους το 1896, ο
   Μιρμπώ παύει να είναι αντισημίτης και
   υπερασπίζεται τον Εμίλ Ζολά. Ξεκινά την
   καριέρα του στο θέατρο με το έντονα
   απαισιόδοξου περιεχομένου και ύφους
   έργο Κακοί Ποιμένες το 1897. Στα έργα του Ο
   κήπος των μαρτυρίων (1899) και Το
   ημερολόγιο μιας καμαριέρας (1900)
   διαφαίνεται η υπαρξιακή και φιλολογική
   κρίση που διανύει ο συγγραφέας, η οποία
   τον απομακρύνει από τη μυθιστoρηματική
   γραφή. Η οριστική ρήξη επέρχεται όμως με
   το καυστικό έργο του Οι 21 ημέρες ενός
   νευαρασθενικού (1901), όπου κάνει
   συστηματική χρήση της τεχνικής του
   κολάζ. Το έργο του Οι υποθέσεις είναι οι
   υποθέσεις γνώρισε το 1903 παγκόσμια
   επιτυχία. Το 1904 με τον τίτλο Φάρσες και
   ηθικολογίες δημοσίευσε 6 θεατρικά
   μονόπρακτα παιδαγωγικού και
   ηθικολογικού χαρακτήρα. Το Νοέμβριο του
   1907 δημοσίευσε στον εκδοτικό οίκο Φασκέλ
   ένα πρωτότυπο έργο με αινιγματικό τίτλο
   Το αυτοκίνητο 628-Ε8. Πρόκειται για ένα
   έργο που παρουσιάζεται ώς ένα από τα
   πρώτα ταξιδιωτικά αφηγήματα με
   αυτοκίνητο.

   [IMG]
   [IMG]
   Εστία

   Το 1908 ανέβασε στη Κομεντί Φρανσέζ ένα
   θεατρικό έργο, την Εστία, που σκανδάλισε
   το κοινό με το θέμα ταμπού που έθιξε, την
   οικονομική και σεξουαλική εκμετάλλευση
   των εφήβων σε μια φιλανθρωπική εστία.
   Επίσης με το έργο του Ντίνγκο το 1913,
   αφηγηματικού χαρακτήρα, κλείνει τον
   κύκλο του ως συγγραφέας μυθιστορημάτων
   και επικεντρώνεται στην αφήγηση
   προσωπικών του εμπειριών,
   χρησιμοποιώντας τόσο τη φαντασία του
   όσο και τη σατιρική του διάθεση απένατι
   στην εποχή του. Τα άρθρα του για την
   τέχνη, στα οποία υποστήριζε πολλούς
   νέους καλλιτέχνες, συχνά
   περιφρονημένους, συλλέχθηκαν και
   δημοσιεύτηκαν το 1993 με τον τίτλο
   Αισθητικές διαμάχες. Επίσης τα
   λογοτεχνικά και δημοσιογραφικά άρθρα
   του δημοσιεύτηκαν το 2006 στις
   Λογοτεχνικές διαμάχες.

[Επεξεργασία] Κληρονομιά

   Αρχικά βασιλικός, καθολικός και
   αντισημίτης, ο Μιρμπό υποστήριξε στη
   συνέχεια τις πιο προοδευτικές ιδέες στα
   άρθρα του, στα μυθιστορήματά του και τα
   θεατρικά του έργα, καταλήγοντας να
   υπερασπίζεται αναρχικές ιδέες και
   ερχόμενος έτσι σε αντίθεση με όλες τις
   παραδοσιακές αξίες. Πνεύμα ανήσυχο που
   επιζητούσε τις καινοτομίες,
   ενδιαφέρθηκε ιδιαιτέρως για τη μοντέρνα
   τέχνη, και συχνά για πολλούς ζωγράφους
   και γλύπτες (Μονέ, Ροντέν) ως ένας
   αλάνθαστος κριτικός τέχνης. Πρόκειται
   για ένα συγγραφέα που συμμετείχε με
   οξυδέρκεια, έντονη κριτική και καυστική
   διάθεση, αλλά και συγχρόνως μεγάλη
   ευαισθησία σε όλες τις μεγάλες
   πνευματικές, αισθητικές, κοινωνικές και
   πολιτικές διαμάχες της εποχής του με
   σκοπό να αφυπνίσει τις συνειδήσεις των
   συγχρόνων του.

[Επεξεργασία] Εργογραφία

     * Le Calvaire (Ο γολγοθάς, 1886)
     * L'Abbé Jules (Ο Αββάς Ζυλ, 1888 )
     * Sébastien Roch (Σεβαστιανός Ροκ, 1890)
     * Dans le ciel (Στον ουρανό, 1892-1893)
     * Les Mauvais bergers (Οι Κακοί Ποιμένες,
       θεατρικά, 1897)
     * Le Jardin des supplices (Ο κήπος των μαρτυρίων,
       1899)
     * Le Journal d'une femme de chambre (Το ημερολόγιο μιας
       καμαριέρας, 1900)
     * Les 21 jours d'un neurasthénique (Οι Είκοσι Μία Μέρες
       ενός Νευρασθενικού, 1901 )
     * Les affaires sont les affaires (Οι υποθέσδεις είναι
       υποθέσεις, θεατρικά, 1903).
     * Farces et moralités (Φάρσες και ηθικολογίες,
       θεατρικά, 1904)
     * La 628-E8 (Το αυτοκίνητο 628-Ε8, 1907)
     * Le Foyer, (Το Φουαγιέ, θεατρικά, 1908)
     * Dingo (Ντίνγκο, 1913)
     * Les Mémoires de mon ami (1920)
     * Les Souvenirs d'un pauvre diable (Τα απομνημονεύματα
       ενός φτωχού διαβόλου, 1921)
     * Contes cruels (Διηγήματα, 1990)
     * Combats esthétiques (Καλλιτεχνικά
       χρονογραφήματα, 1993)
     * Combats littéraires (Καλλιτεχνικά
       χρονογραφήματα, 2006)
     * Correspondance générale (2003-2005-2009)

[Επεξεργασία] Μελέτες

     * Pierre Michel - Jean-François Nivet, Octave Mirbeau, l'imprécateur
       au coeur fidèle, Séguier, 1990 (Γαλλικά).
     * Pierre Michel, Les Combats d'Octave Mirbeau, Besançon, 1995
       (Γαλλικά).
     * Samuel Lair, Mirbeau et le mythe de la Nature, Presses universitaires
       de Rennes, 2004 (Γαλλικά).
     * Cahiers Octave Mirbeau, n° 1-17, 1994-2010. (Γαλλικά)

[Επεξεργασία] Εξωτερικοί δεσμοί

     * Société Octave Mirbeau.
     * Éditions du Boucher (Γαλλικά).
     * Pierre Michel, Octave Mirbeau et le roman (Γαλλικά).
     * Pierre Michel, Bibliographie d’Octave Mirbeau (Γαλλικά).
     * Dictionnaire Octave Mirbeau (Γαλλικά).
     * Οκτάβ Μιρμπώ, ΠIENTANA.

                       Στοιχεία προσώπου
   ΟΝΟΜΑ                    Μιρμπώ Ωγκύστ
   ΑΛΛΑ ΟΝΟΜΑΤΑ       Mirbeau Octave, Μιρμπό
   ΜΙΚΡΗ ΠΕΡΙΓΡΑΦΗ Γάλλος συγγραφέας,
                                 λογοτέχνης
   ΗΜΕΡΟΜΗΝΙΑ          16 Φεβρουαρίου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1848
   ΤΟΠΟΣ ΓΕΝΝΗΣΗΣ   Καλβαντός, Γαλλία
   ΗΜΕΡΟΜΗΝΙΑ          16 Φεβρουαρίου
   ΘΑΝΑΤΟΥ
   ΕΤΟΣ ΘΑΝΑΤΟΥ       1917
   ΤΟΠΟΣ ΘΑΝΑΤΟΥ     Παρίσι, Γαλλία

   Ανακτήθηκε από
   "http://el.wikipedia.org/wiki/%CE%9F%CE%BA%CF%84%CE%AC%CE%B2_%CE%9C%CE%B9%CF%81%CE%BC%CF%80%CF%8E"
   Κατηγορίες: Γεννήσεις το 1848 | Θάνατοι το
   1917 | Γάλλοι λογοτέχνες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Alemannisch
     * العربية
     * Asturianu
     * Azərbaycanca
     * Беларуская (тарашкевіца)
     * Български
     * Brezhoneg
     * Bosanski
     * Català
     * Corsu
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Galego
     * עברית
     * Hrvatski
     * Magyar
     * Interlingua
     * Bahasa Indonesia
     * Ilokano
     * Ido
     * Íslenska
     * Italiano
     * 日本語
     * Basa Jawa
     * 한국어
     * Kurdî
     * Latina
     * Lëtzebuergesch
     * Lietuvių
     * Latviešu
     * Македонски
     * Монгол
     * Malti
     * Nāhuatl
     * Nederlands
     * ‪Norsk (nynorsk)‬
     * ‪Norsk (bokmål)‬
     * Nouormand
     * Occitan
     * Polski
     * Piemontèis
     * Português
     * Runa Simi
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * Тоҷикӣ
     * Tagalog
     * Türkçe
     * Українська
     * O'zbek
     * Vèneto
     * Tiếng Việt
     * Volapük
     * Walon
     * ייִדיש
     * 中文

     * Τελευταία τροποποίηση 05:56, 1 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
