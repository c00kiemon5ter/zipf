   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Κρατικός Αερολιμένας Ρόδου «Διαγόρας»

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                           ┌────────────────────────────────────────────────┐
                           │     Κρατικός Αερολιμένας Ρόδου "Διαγόρας"      │
                           ├────────────────────────────────────────────────┤
                           │ Rhodes airport control tower and terminal.JPG  │
                           ├────────────────────────────────────────────────┤
                           │                     Γενικά                     │
                           ├───────────┬───────┬───────────┬────────────────┤
                           │   IATA    │RHO    │   ICAO    │LGRP            │
                           ├───────────┴───────┼───────────┴────────────────┤
                           │Τύπος Αεροδρομίου  │Πολιτικό                    │
                           ├───────────────────┼────────────────────────────┤
                           │Χειριστής          │Υπηρεσία Πολιτικής          │
                           │                   │Αεροπορίας^[1]              │
                           ├───────────────────┼────────────────────────────┤
                           │Γεωγραφικές        │36°24′19.51″N 28°05′10.29″E﻿│
                           │Συντεταγμένες      │/ ﻿36.4054194,              │
                           │                   │28.0861917Συντεταγμένες:    │
                           │                   │36°24′19.51″N 28°05′10.29″E﻿│
                           │                   │/ ﻿36.4054194, 28.0861917   │
                           ├───────────────────┴────────────────────────────┤
                           │           Απόσταση από κέντρο πόλης            │
                           ├────────────────────────────────────────────────┤
                           │           15 χιλιόμετρα νοτιοδυτικά            │
                           ├────────────────────────────────────────────────┤
                           │                   Διάδρομοι                    │
                           ├───────────┬───────────────────┬────────────────┤
                           │           │       Μήκος       │                │
                           │Κατεύθυνση ├───────┬───────────┤   Επιφάνεια    │
                           │           │ Πόδια │   Μέτρα   │                │
                           ├───────────┼───────┼───────────┼────────────────┤
                           │07/25      │10.846 │3.306      │Άσφαλτος        │
                           │(ILS 25)   │       │           │                │
                           └───────────┴───────┴───────────┴────────────────┘

   Ο Κρατικός Αερολιμένας Ρόδου "Διαγόρας" (ή Διεθνές Αεροδρόμιο "Διαγόρας"
   Ρόδου) (IATA:RHO,ICAO:LGRP,ΥΠΑ:ΚΑΡΔ) βρίσκεται στη Ρόδο, 16 χλμ
   νοτιοδυτικά της πόλης της Ρόδου, κοντά στο χωριό Παραδείσι.

   Είναι το τέταρτο μεγαλύτερο αεροδρόμιο της Ελλάδας σε συνολικό όγκο
   επιβατών, με την κίνηση για το 2007 να φτάνει τους 415.166 επιβάτες για
   πτήσεις εσωτερικού και τους 1.395.021 επιβάτες για πτήσεις εξωτερικού.^[2]
   Ξεκίνησε τη λειτουργία του στις 28 Ιουνίου 1977, αντικαθιστώντας το
   ξεπερασμένο για πολιτική χρήση αεροδρόμιο που βρισκόταν μερικά χιλιόμετρα
   ανατολικότερα, στην περιοχή των Μαριτσών, και το οποίο σήμερα είναι
   στρατιωτικό με κωδικό ICAO:LGRD.^[1]^[3] Το δάπεδο στάθμευσης αεροσκαφών
   καλύπτει συνολική έκταση 110.600 τμ με δυνατότητα στάθμευσης 13
   αεροσκαφών, ενώ το κτίριο του αεροσταθμού έχει έκταση 20.753 τμ, με
   χωρητικότητα 1700 επιβατών, με τα έργα επέκτασης και βελτίωσης να
   συνεχίζονται. ^[4] Από το 2000 ο έλεγχος εναέριας κυκλοφορίας
   υποστηρίζεται από ραντάρ προσέγγισης, ενώ υπάρχει και αυτοματοποιημένο
   σύστημα διαχείρισης σχεδίων πτήσης.^[5] Το αεροδρόμιο λειτουργεί όλες τις
   μέρες και ώρες του χρόνου, ενώ προσφέρονται υπηρεσίες όπως ενοικίαση
   αυτοκινήτων, στάθμευση αυτοκινήτων, κατάστημα αφορολογήτων ειδών.^[6]^[7]

   Πίνακας περιεχομένων

     • 1 Αεροπορικές εταιρείες και προορισμοί
     • 2 Διατμητικοί άνεμοι
     • 3 Συμβάντα
     • 4 Παραπομπές
     • 5 Εξωτερικοί σύνδεσμοι

[Επεξεργασία] Αεροπορικές εταιρείες και προορισμοί

     • Aegean Airlines (Αθήνα, Τελ Αβίβ, Θεσσαλονίκη, Ρώμη-Φιουμιτσίνο),
       (Παρίσι, Στρασβούργο,Λάρνακα ^[8])
     • Air Berlin (Βασιλεία/Μιλούζ, Βερολίνο, Δρέσδη, Ντίσελντορφ, Ερφούρτη,
       Φρανκφούρτη, Μίνστερ/Osnabrück, Μόναχο, Νυρεμβέργη,
       Paderborn/Lippstadt, Rostock-Laage, Ζυρίχη)^[8]
     • Air Italy Polska (Βαρσοβία)^[8]
     • Arkefly (Άμστερνταμ)^[8]
     • Athens Airways (Αλεξανδρούπολη)
     • Austrian Airlines (Βιέννη)^[8]
     • Condor Airlines (Ντίσελντορφ, Φρανκφούρτη, Ανόβερο, Λειψία/Halle,
       Μόναχο, Στουτγάρδη)^[8]
     • Corsairfly (Παρίσι)^[8]
     • Cyprus Airways (Ηράκλειο, Λάρνακα)
     • easyJet (Λονδίνο-Γκάτγουικ, Μιλάνο-Μαλπένσα)
     • Edelweiss Air (Ζυρίχη)^[8]
     • Europe Airpost (Παρίσι, Βασιλεία, Λυόν)^[8]
     • Germanwings (Κολωνία/Βόνη)^[8]
     • Hamburg International (Φρανκφούρτη, Σααρμπρύκεν)^[8]
     • Hello (Βασιλεία/Μιλούζ, Ζυρίχη)^[8]
     • Jat Airways (Βελιγράδι)^[8]
     • Jetairfly (Βρυξέλλες, Λιέγη)^[8]
     • Jet2.com (Νιούκασλ, Μάντσεστερ)
     • Luxair (Λουξεμβούργο)^[8]
     • Malév Hungarian Airlines (Βουδαπέστη, Ντέμπρετσεν)^[8]
     • Martinair (Άμστερνταμ)^[8]
     • Niki (Γκρατς, Λιντς, Σάλτσμπουργκ, Βιέννη)^[8]
     • Norwegian Air Shuttle (Όσλο)
     • Novair (Στοκχόλμη, Γκέτεμποργκ, Μάλμοε)^[8]
     • Olympic Air (Αθήνα, Θεσσαλονίκη, Κάρπαθος, Καστελόριζο, Κως, Ηράκλειο)
     • Sky Express (Ηράκλειο, Σαντορίνη^[8], Μύκονος^[8])
     • Sun d'Or International Airlines (Τελ Αβίβ)^[8]
     • transavia.com (Άμστερνταμ, Ρότερνταμ, Αϊντχόβεν, Μάαστριχτ,
       Γκρόνινγκεν, Twente, Παρίσι-Ορλί)^[8]
     • TUIfly (Βασιλεία/Μιλούζ, Βερολίνο-Τέγκελ, Κολωνία/Βόνη, Ντίσελντορφ,
       Φρανκφούρτη, Αμβούργο, Ανόβερο, Καρλσρούη/Μπάντεν-Μπάντεν,
       Λειψία/Halle, Μόναχο, Νυρεμβέργη, Στουτγάρδη, Zweibrücken)^[8]
     • Thomas Cook Airlines (Μπέλφαστ-Διεθνές, Μπέρμινγκχαμ, Μπρίστολ,
       Κάρντιφ, Ανατολικά Μίντλαντς, Γλασκώβη-Διεθνές, Λιντς/Μπράντφορντ,
       Λονδίνο-Γκάτγουικ, Μάντσεστερ, Νιούκασλ)^[8]
     • Thomsonfly (Μπέρμινγκχαμ, Κάρντιφ, Ντόνκαστερ/Σέφιλντ, Ανατολικά
       Μίντλαντς, Γλασκώβη-Διεθνές, Λονδίνο-Γκάτγουικ, Λονδίνο-Λούτον,
       Λονδίνο-Στάνστεντ, Μάντσεστερ, Νιούκασλ)^[8]
     • White Airways (Λισσαβόνα)^[8]
     • Wizz Air (Βουδαπέστη)^[8]
     • XL Airways France (Παρίσι-Σαρλ Ντε Γκολ, Λυόν)^[8]

[Επεξεργασία] Διατμητικοί άνεμοι

   [IMG]
   [IMG]
   Το βόρειο τμήμα του διαδρόμου (25) όπως φαίνεται από το λόφο της Φιλερήμου

   Στην περιοχή του αεροδρομίου παρατηρούνται συχνά διατμητικοί άνεμοι, οι
   οποίοι μπορούν να αποτελέσουν σοβαρό κίνδυνο για τις πτήσεις. Για το λόγο
   αυτό πολλές φορές είναι πιθανό να ματαιωθούν πτήσεις από και προς το
   αεροδρόμιο, όταν πνέουν άνεμοι άνω των 5 μποφόρ. Ενδεικτικά, οι Ολυμπιακές
   Αερογραμμές συστήνουν στους πιλότους τους να μην προσγειώνονται ή
   απογειώνονται όταν φυσούν άνεμοι νότιοι ή νοτιοανατολικοί (από 110° μέχρι
   180°), ταχύτητας άνω των 15 κόμβων, ενώ ανάλογες συστάσεις υπάρχουν και
   στο Εγχειρίδιο Αεροναυτικών Πληροφοριών της Ελλάδας (AIP Greece).^[9]

[Επεξεργασία] Συμβάντα

   Στις 21 Μαρτίου 2007 και ώρα 10:15πμ αεροσκάφος των Ολυμπιακών
   Αερογραμμών, τύπου ATR 42-320 με στοιχεία νηολογίου SX-BIC, προερχόμενο
   από Θεσσαλονίκη, εξήλθε του διαδρόμου κατά την προσγείωση και τροχοδρόμησε
   παράλληλα αυτού για 150 μέτρα, με αποτέλεσμα να σπάσει το ελαστικό και η
   ζάντα του αριστερού εξωτερικού τροχού. Το αεροσκάφος επανήλθε στο διάδρομο
   και συνέχισε την τροχοδρόμηση μέχρι το χώρο στάθμευσης, χωρίς να
   τραυματιστεί κανένας από τους 29 επιβάτες ή τα τρία μέλη πληρώματος. Το
   πόρισμα των εμπειρογνωμόνων αποφάνθηκε ότι τα ελαφρώς υπερυψωμένα φρεάτια
   καλωδίων τα οποία προκάλεσαν τις ζημιές στο αεροσκάφος ήταν αντίθετα με
   τους διεθνείς κανονισμούς περί προδιαγραφών αεροδρομίων και σύστησε τη
   συμμόρφωση με αυτές τις προδιαγραφές. Ευθύνες επίσης αποδόθηκαν και στον
   πιλότο, καθώς δεν ακολούθησε το εγχειρίδιο λειτουργίας των Ολυμπιακών
   Αερογραμμών που υπαγόρευε να ματαιωθεί η προσγείωση λόγω έντονων ανέμων
   στην περιοχή του αεροδρομίου.^[10]

[Επεξεργασία] Παραπομπές

    1. ↑ ^1,0 ^1,1 Κρατικός Αερολιμένας Ρόδου "Διαγόρας" Ένωση Ηλεκτρονικών
       Μηχανικών Ασφαλείας Εναερίου Κυκλοφορίας
    2. ↑ Στατιστικά στοιχεία, ΥΠΑ
    3. ↑ Αερολιμένας Ρόδου - Μαριτσών airliners.gr
    4. ↑ Επιθεώρηση της λειτουργίας και των έργων στα αεροδρόμια της Ρόδου,
       Κάσου και Καρπάθου, 23/07/2007, Υπουργείο Μεταφορών και Επικοινωνιών,
       ανάκτηση 23/4/2009
    5. ↑ Διεθνές Αεροδρόμιο "Διαγόρας" Ρόδου LGRP, (GREEK AIR TRAFFIC
       CONTROLLERS' ASSOCIATION)
    6. ↑ Ωράριο λειτουργίας, ΥΠΑ
    7. ↑ Παρεχόμενες υπηρεσίες, ΥΠΑ
    8. ↑ ^8,00 ^8,01 ^8,02 ^8,03 ^8,04 ^8,05 ^8,06 ^8,07 ^8,08 ^8,09 ^8,10
       ^8,11 ^8,12 ^8,13 ^8,14 ^8,15 ^8,16 ^8,17 ^8,18 ^8,19 ^8,20 ^8,21
       ^8,22 ^8,23 ^8,24 ^8,25 ^8,26 ^8,27 ^8,28 Εποχιακά δρομολόγια
    9. ↑ Πόρισμα συμβάντος αεροσκάφους SX-BIC στον Κρατικό Αερολιμένα Ρόδου
       την 21 Μαρτίου 2007, σελ.7,15, Επιτροπή Διερεύνησης Ατυχημάτων και
       Ασφάλειας Πτήσεων
   10. ↑ Πόρισμα συμβάντος αεροσκάφους SX-BIC στον Κρατικό Αερολιμένα Ρόδου
       την 21 Μαρτίου 2007, Επιτροπή Διερεύνησης Ατυχημάτων και Ασφάλειας
       Πτήσεων

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Κρατικός Αερολιμένας Ρόδου «Διαγόρας»

     • Κρατικός Αερολιμένας Ρόδου `Διαγόρας` (ΚΑΡΔ), Υπηρεσία Πολιτικής
       Αεροπορίας
     • Κρατικός Αερολιμένας Ρόδου "Διαγόρας", Ένωση Ηλεκτρονικών Μηχανικών
       Ασφαλείας Εναερίου Κυκλοφορίας Υπηρεσίας Πολιτικής Αεροπορίας
     • Αερολιμένας Ρόδου, Παραδείσι - «Διαγόρας» airliners.gr

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Rhodes International Airport, "Diagoras" της
                      Αγγλόγλωσσης Βικιπαίδειας, η οποία διανέμεται υπό την
                      GNU FDL και την CC-BY-SA 3.0. (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9A%CF%81%CE%B1%CF%84%CE%B9%CE%BA%CF%8C%CF%82_%CE%91%CE%B5%CF%81%CE%BF%CE%BB%CE%B9%CE%BC%CE%AD%CE%BD%CE%B1%CF%82_%CE%A1%CF%8C%CE%B4%CE%BF%CF%85_%C2%AB%CE%94%CE%B9%CE%B1%CE%B3%CF%8C%CF%81%CE%B1%CF%82%C2%BB"
   Κατηγορίες: Ελληνικά αεροδρόμια | Ρόδος

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • עברית
     • Magyar
     • Bahasa Indonesia
     • Italiano
     • Nederlands
     • ‪Norsk (bokmål)‬
     • Polski
     • Svenska
     • Українська
     • Tiếng Việt
     • 中文

     • Τελευταία τροποποίηση 21:40, 4 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
