   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Άργος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Για άλλες χρήσεις, δείτε: Άργος
           (αποσαφήνιση).

   Συντεταγμένες: 37°38′16″N 22°43′38″E﻿ /
   ﻿37.6377, 22.7273

                                   Άργος
   Έμβλημα

   Άργος (Ελλάδα)
                                   Άργος
   Άργος

   --------------------------------------------------------------------------
   Γεωγραφικό                     Πελοπόννησος
   Διαμέρισμα
   Περιφέρεια                     Πελοπόννησος
   Νομός                               Αργολίδος
   Επίσημος πληθυσμός      24.239 (2001)
   Έκταση                             138 km²
   Υψόμετρο                         42 m
   Ταχυδρομικός κώδικας  21200
   Τηλεφωνικός κωδικός    2751
   Δήμαρχος                         Βασίλειος Μπούρης
   Δικτυακός τόπος            argos.gr

   Το Άργος είναι πόλη της Πελοποννήσου,
   μία από τις αρχαιότερες πόλεις της
   Ελλάδας. Είναι η πρωτεύουσα της επαρχίας
   του Άργους στο νομό Αργολίδας και είναι
   η μεγαλύτερη πόλη του νομού με πληθυσμό
   24.239 κατοίκους (απογραφή 2001). Αποτελεί
   κέντρο των εμπορικών και βιομηχανικών
   δραστηριοτήτων του νομού. Στο Δήμο
   Άργους υπάγονται εκτός του Άργους, τα
   δημοτικά διαμερίσματα Δαλαμανάρας,
   Πυργέλας, Λάλουκα, Κουρτακίου, Ήρας,
   Ινάχου, Κεφαλαρίου και Ελληνικού.

   Πίνακας περιεχομένων

     * 1 Ιστορία - Μυθολογία
     * 2 Το νόμισμα του αρχαίου Άργους
     * 3 Αρχαία σχολή γλυπτικής και
       χαλκοπλαστικής
     * 4 Το Άργος σήμερα - Σπουδαία μνημεία
     * 5 Αδελφοποιημένες πόλεις
     * 6 Πηγές
     * 7 Παραπομπές
     * 8 Εξωτερικές συνδέσεις

[Επεξεργασία] Ιστορία - Μυθολογία

           Κύριο άρθρο: Αργείοι

   Πρώτος βασιλιάς του Άργους θεωρείται ο
   Ίναχος, γιος του Ωκεανού και της Τηθύος.
   Ήλθε στο Άργος από την (Μελαμποδία
   Αίγυπτο) ως αρχηγός μεγάλης ομάδας
   φυγάδων, κατόπιν κάποιου εμφυλίου
   πολέμου. Αποβιβάσθηκε στο Άργος γύρω στο
   1876 π.Χ. και αμέσως άρχισε να οικοδομεί
   την πόλη. Δίδαξε στους υπηκόους του την
   καλλιέργεια της γης, την κατασκευή
   ενδυμάτων, την επεξεργασία του υάλου και
   πολυτίμων λίθων.

   Η σπουδαιότητα του πολιτισμού του
   Άργους φαίνεται και από τα έπη του
   Ομήρου στα οποία όλοι οι Έλληνες
   αποκαλούνται Αργείοι (ακόμα και η Ωραία
   Ελένη αποκαλείται Αργεία). Ίσως διότι
   όλοι οι βασιλικοί οίκοι της Ελλάδος
   προέρχονται από το Άργος
   συμπεριλαμβανομένων και των οίκων των
   Μακεδόνων (εγκυκλοπαίδεια Πάπυρος Larousse,
   "Άργος"). Επίσης η σπουδαιότητα του
   Αργειακού πολιτισμού φαίνεται και από
   τους τραγικούς ποιητές των οποίων
   πολλές τραγωδίες αναφέρονται στο Άργος.
   Τα εφάμιλλα της Ιλιάδος χαμένα έπη
   "Θηβαΐς" και "Επίγονοι", ίσως του Ομήρου,
   κάνουν μνεία για το κλέος του αρχαίου
   Άργους. Η Θηβαΐς αρχίζει: "Άργος άειδε,
   θεά, πολυδίψιον· ένθεν άνακτες
   κίνησαν..." και εννοεί τον πόλεμο κατά της
   Θήβας.

   Από το Άργος κατάγονται δύο από τους
   μεγαλύτερους ήρωες της μυθολογίας μας, ο
   Περσεύς και ο Ηρακλής. Η τραγωδία του
   Ευριπίδη "Ηρακλής" αρχίζει ως εξής: "Ο
   Αμφιτρύων είμαι. Αργείος. Γιος του
   Αλκαίου. Απ' τον Περσέα κρατώ. Τη γυναίκα
   μου Αλκμήνη την κοιμήθηκε ο Δίας. Είμαι
   του Ηρακλή πατέρας, όλοι με ξέρουν, και
   μένω στη Θήβα, εδώ που φύτρωσε των
   Σπαρτών η σπορά απ' τα δόντια του
   Δράκου..." (μετάφραση Κ. Τοπούζη).

   Από τον Αργείο Περσέα κατά μία εκδοχή
   πήρε το όνομα η Περσία. Ο μύθος λέει ότι
   μετά τον φόνο της Μέδουσας ο Περσεύς
   πήγε στην Αιθιοπία όπου σκότωσε το τέρας
   Κήτος. Ο βασιλιάς της Αιθιοπίας τού
   έδωσε για γυναίκα την κόρη του
   Ανδρομέδα. Εκεί γεννήθηκε ο Πέρσης όπου
   και παρέμεινε. Ο Περσεύς και η Ανδρομέδα
   επέστρεψαν στο Άργος. Ο δε Πέρσης
   βασίλευσε στην περιοχή της Περσέπολης.
   Από το γιο του Πέρση, Αχαιμένη, προήλθε
   και ο νεότερος βασιλικός οίκος της
   Περσίας, αυτός των Αχαιμενιδών. Μάλιστα
   ο τελευταίος βασιλιάς της Περσίας Ριζά
   Παχλαβί, καυχάτο ότι ανήκε στη δυναστεία
   των Αχαιμενιδών.

[Επεξεργασία] Το νόμισμα του αρχαίου Άργους

   [IMG]
   [IMG]
   Αργυρό ημίδραχμο του Άργους. 5ος αι. π.Χ.
   [IMG]
   [IMG]
   Αργυρή δραχμή του Άργους. 4ος αι. π.Χ.
   [IMG]
   [IMG]
   Αργυρό ημίδραχμο του Άργους. 4ος αι. π.Χ.
   [IMG]
   [IMG]
   Αρχαίο κέρμα του Άργους. 1ος αι. π.Χ.

     * Το αργυρό ημίδραχμο της εποχής του 5ου
       αι. π.Χ. απεικονίζει μπροστινό ήμισυ
       ενός λύκου. Φέρει το γράμμα Α και έχει
       διάμετρο 15 χιλ. ενώ ζυγίζει 2,62 γραμ..^[1]
     * Η αργυρή δραχμή της εποχής του 4ου αι.
       π.Χ. απεικονίζει την κεφαλή της Ήρας.
       Έχει μακρυά μαλλιά και φοράει στέφανο
       με ανθέμιο, περιδέραιο και σκουλαρίκι.
       Η πίσω άποψη φέρει την επιγραφή ΑΡΓ
       Ε[ΙΩ]Ν και απεικονίζει τον Διομήδη
       ντυμένο με χλαμύδα και κρατώντας
       σπαθί ενώ περπατάει και συνοδεύεται
       από έναν κύκνο. Το κέρμα έχει διάμετρο
       20 χιλ. και ζυγίζει 5,55 γραμ..^[1]
     * Το αργυρό ημίδραχμο της εποχής του 4ου
       αι. π.Χ. απεικονίζει το μπροστινό ήμισυ
       λύκου. Φέρει το κεφαλαίο γράμμα Α και
       τα γράμματα Α και Ρ. Έχει διάμετρο 14
       χιλ. και ζυγίζει 2,68 γραμ..^[1]

[Επεξεργασία] Αρχαία σχολή γλυπτικής και
χαλκοπλαστικής

   Το Άργος μνημονεύεται πολύ συχνά από τον
   Όμηρο και τους τρεις μεγαλύτερους
   τραγικούς ποιητές της αρχαιότητας. Κατά
   τον 5ο και 6ο αιώνα π.Χ. στο Άργος έζησαν
   δύο από τους μεγαλύτερους
   αγαλματοποιούς και χαλκοπλάστες της
   αρχαιότητος, οι οποίοι έφεραν το όνομα
   Αγελάδας (στο Άργος αναπτύχθηκε η
   χαλκοπλαστική και στην Αθήνα η
   αγαλματοποιία λόγω των μαρμάρων της
   Πεντέλης). Αυτοί ήσαν μεγάλης αξίας
   τεχνίτες και κατασκεύασαν περίφημα έργα
   από τα οποία όμως σώθησαν ελάχιστα. Ο
   νεότερος εκ των δύο είχε ιδρύσει σχολή
   την οποία φοίτησαν μεταξύ άλλων ο Μύρων,
   ο Πολύκλειτος και ο Φειδίας.

   Στον πρεσβύτερο εκ των δύο αποδίδεται το
   υπό του Παυσανίου αναφερόμενο άγαλμα
   του Ανόχου, νικητή το 521 π.Χ. στην Ολυμπία
   καθώς και το ανάγλυφο του "Διός γυμνού",
   κρατούντος εις μεν τη μία χείρα αετό, εις
   δε την άλλη κεραυνό. Αντίγραφο του
   τελευταίου βρέθηκε σε Μεσσηνιακά
   τετράδραχμα.

   Στον νεότερο αποδίδεται το άγαλμα του
   "Αλεξικάκου Διός" δηλαδή του θεού που
   διώχνει το κακό. Πράγματι, ο δήμος
   Μελίτης (δυτικά του Κεραμεικού) ήταν ο
   μόνος που δεν προσεβλήθησαν οι δημότες
   του από το φοβερό λοιμό που αποδεκάτισε
   τους Αθηναίους. Ευγνώμονες λοιπόν στον
   Δία, ανέθεσαν στον Αργείο Αγελάδα το
   άγαλμα του θεού.

   Διάσημος γλύπτης και χαλκοπλάστης ήταν
   και ο Πολύκλειτος ο Αργείος (Πλάτων
   Πρωταγόρας 311). Η εν Ολυμπία ευρεθείσα
   βάση αγάλματος του ολυμπιονίκη
   Πυθοκλέους αναγράφει "Πολύκλειτος
   Αργείος εποίησεν".

   Ο Φειδίας, ο Μύρων και ο Πολύκλειτος
   φοίτησαν στη σχολή Αγελάδα. Έργα τους
   ήσαν ο Δορυφόρος, ο Διαδούμενος και το
   χρυσελεφάντινο άγαλμα ύψους 8 μέτρων της
   θεάς Ήρας. Για το συγκεκριμένο άγαλμα ο
   Στράβων γράφει: "Ήτο ωραιότερον από τα
   χρυσελεφάντινα αγάλματα του Διός και
   της Αθηνάς του Φειδίου". Δυστυχώς δεν
   διεσώθηκαν παρά μόνο αντίγραφα αυτών.

   Έταιρος αρχιτέκτονας και γλύπτης ήταν ο
   Πολύκλειτος ο νεότερος. Αυτός έκτισε το
   θέατρο της Επιδαύρου το 360-330 π.Χ., ίσως το
   θέατρο του Άργους και επίσης, χάλκινο
   άγαλμα της Αφροδίτης, άγαλμα του
   Μειλιχίου Διός στο Άργος, άγαλμα Φίλιου
   Διός, χάλκινα αγάλματα ολυμπιονικών
   όπως του Ηφαιστείωνος και άλλων.
   Δυστυχώς δεν διεσώθηκαν παρά μόνο
   αντίγραφα αυτών.

   [IMG]
   [IMG]
   Το δημαρχείον του Άργους

[Επεξεργασία] Το Άργος σήμερα - Σπουδαία
μνημεία

   Στο σημερινό Άργος τα περισσότερα από τα
   μνημεία έχουν καταστραφεί τα δε
   εναπομείναντα, από τα σημαντικότερα
   στον Ελληνικό χώρο, δεν έχουν
   αναστηλωθεί. Μερικά από αυτά είναι:

     * η πυραμίδα του Ελληνικού (διαμέρισμα
       Δήμου Άργους). Χρονολογείται στα τέλη
       του 4ου π.Χ. αιώνα και υπάρχουν αρκετές
       θεωρίες για τη χρήση που μπορεί να
       είχε (τύμβος, οχυρό, φρυκτώριον). Σε
       αντίθεση με την αποδεκτή από την
       επιστημονική κοινότητα χρονολόγηση
       του μνημείου, ορισμένοι ισχυρίζονται
       ότι το πυραμοειδές αυτό κτίσμα
       κτίστηκε λίγο μετά τους τάφους των
       Φαραώ, τις γνωστές πυραμίδες και
       υποδηλώνει τη σχέση των Αργείων με την
       Αίγυπτο. Για τον ισχυρισμό τους αυτόν
       επικαλούνται μετρήσεις με την μέθοδο
       της θερμοφωταυγείας, που όμως δεν
       έχουν παρουσιαστεί σε επιστημονικά
       συνέδρια και αμφισβητούνται ως προς
       την εγκυρότητα της μεθοδολογίας και
       των αποτελεσμάτων τους.
     * το αρχαίο θέατρο Άργους που στην
       αρχική μορφή του χωρούσε 20.000 θεατές
       και χρησίμευε και ως εκκλησία του
       Δήμου. Το πραγματικά μοναδικό αυτό
       θέατρο, του οποίου ένα μέρος είναι
       σκαλισμένο σε βράχο, δεν έχει
       αναστηλωθεί ακόμη από την
       Αρχαιολογία.
     * η αρχαία αγορά
     * η Λάρισα (η Ακρόπολη του αρχαίου
       Άργους)
     * οι θαλαμωτοί τάφοι του λόφου της
       Ασπίδος και πολλά άλλα.

   Πολλά αρχαιολογικά ευρήματα βρίσκονται
   στο μουσείο Άργους το οποίο στεγάζεται
   στο παλαιό κτίριο του Καλλέργη. Επίσης
   στο κέντρο της πόλης του Άργους υπάρχει
   ο ιερός ναός του Αγίου Πέτρου επισκόπου
   Άργους.

[Επεξεργασία] Αδελφοποιημένες πόλεις

   Ο Δήμος Άργους έχει αδελφοποιηθεί με τις
   παρακάτω πόλεις:

     * Αμπβίλ (Abbeville) (Flag of France.svg Γαλλία )
     * Επισκοπή (Κύπρος Κύπρος )
     * Αρδέα (Flag of Italy.svg Ιταλία )

[Επεξεργασία] Πηγές

     * Σωτήριος Λιολίτσας, Άργος,
       http://www.panargeiakos.gr/Argolida.html
     * Σωτήριος Λιολίτσας, Η σχολή γλυπτικής
       και χαλκοπλαστικής στο Άργος κατά την
       αρχαιότητα, εφημερίδα "Αργειακόν
       Βήμα", αρ. φύλλου 2348
     * Άγγ. Κλειώση, Αργείων Βασιλέων
       Μέλαθρον, εκδόσεις Αθανασίου Τσόκα,
       Πρέβεζα

[Επεξεργασία] Παραπομπές

    1. ↑ ^1,0 ^1,1 ^1,2 John Ward (1832-1912) και Sir George Francis
       Hill (1867-1948), επιμ. (1902) (στα Αγγλικά). Greek
       coins and their parent cities. Λονδίνο: Murray.
       http://www.archive.org/details/greekcoinstheirp00warduoft.
       Ανακτήθηκε την 12 Οκτωβρίου 2009.

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το
   θέμα
   Άργος

     * Επίσημος ιστοχώρος του Δήμου Άργους

   Ανακτήθηκε από
   "http://el.wikipedia.org/wiki/%CE%86%CF%81%CE%B3%CE%BF%CF%82"
   Κατηγορίες: Πόλεις της Ελλάδας | Νομός
   Αργολίδας | Άργος

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Català
     * Cymraeg
     * Dansk
     * Deutsch
     * English
     * Español
     * Suomi
     * Français
     * עברית
     * Italiano
     * 日本語
     * ქართული
     * 한국어
     * Latina
     * Lietuvių
     * Македонски
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Српски / Srpski
     * Svenska
     * Türkçe
     * Українська
     * Vèneto
     * 中文

     * Τελευταία τροποποίηση 11:16, 25 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
