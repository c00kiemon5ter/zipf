   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Πρώτη Μεσσηνίας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°03′00.80″N 21°33′02.80″E﻿ / ﻿37.050222, 21.550778﻿
   (Νησίδα Πρώτη)

                    Πρώτη
                    Πρώτη
                    Πρώτη
                  Γεωγραφία
   Αρχιπέλαγος   Αιγαίο Πέλαγος
   Έκταση        3 τ.χλμ
                    Χώρες
                 Flag of Greece.svg Ελλάδα
   Περιφέρεια    Πελοποννήσου
   Νομός         Μεσσηνίας
          Δημογραφικά Χαρακτηριστικά
   Πληθυσμός     4 (απογραφής 2001)

   Η Πρώτη είναι νησίδα του Ιόνιου Πελάγους, και βρίσκεται στα ανοιχτά της
   κωμόπολης των Γαργαλιάνων Μεσσηνίας. Έχει έκταση 3 τ.χλμ. και σύμφωνα με
   την απογραφή του 2001 έχει πραγματικό πληθυσμό 4 κατοίκους. Ανήκει στον
   δήμο Γαργαλιάνων.

   H νήσος Πρώτη, υπαγόμενη παλαιότερα στην Επαρχία και σήμερα περιοχή
   Τριφυλίας, βρίσκεται σε απόσταση 2 περίπου ναυτικών μιλίων ή 1.100 μέτρων
   απέναντι από το λιμενικό καταφύγιο της Μαραθόπολης, επίνειο της πόλης των
   Γαργαλιάνων Μεσσηνίας.

   Πίνακας περιεχομένων

     • 1 Ονομασία
     • 2 Ιστορία
     • 3 Τοποθεσίες
     • 4 Το μοναστήρι της Κοίμησης της Θεοτόκου της Γοργοπηγής
     • 5 Περιβάλλον & φύση νήσου Πρώτης
     • 6 Πηγές

[Επεξεργασία] Ονομασία

   Το όνομα της νήσου Πρώτης ή Πρωτής, πιθανόν να οφείλεται στο θαλασσινό θεό
   Πρωτέα γιο του Ποσειδώνα. Κατά άλλους, σύμφωνα και με τον Ηλείο ιστορικό
   Γεώργιο Παπανδρέου, (σχετ.: «Η νήσος πρώτη -΄Εν τω νυν νομώ Τριφυλλίας»,
   σελ. 238-241, Αρμονία, Τόμ. 3, Αρ. 5 (Πύργος 1902), το όνομα πιθανόν να
   προέρχεται «διότι πρώτη οράται υπό των μακρόθεν προς την Πελοπόννησον
   πλεόντων, κατά άλλους δε διότι είναι πλωτή πέριξ, ως έχουσα πανταχόθεν
   βαθέα ύδατα, κατά διαλεκτικήν εναλλαγήν των συμφώνων λ και ρ».

[Επεξεργασία] Ιστορία

   Η νήσος Πρώτη μνημονεύεται από τον Θουκυδίδη γιατί εκεί «ερήμου ούσας», το
   424 π.Χ. στάθμευσε προσωρινά, λόγω τρικυμίας, ο αθηναϊκός στόλος (αθηναϊκή
   μοίρα) του Δημοσθένη, επανακάμπτοντας από την Ζάκυνθο και συνεχίζοντας
   προς την Πύλο, όπου πλησίον αυτής, στη νήσο Σφακτηρία, πολιόρκησε τους
   συγκεντρωμένους εκεί Σπαρτιάτες (Θουκυδίδη Δ’ 13). Αναφορές για αυτήν
   υπάρχουν και από το Στράβωνα και άλλους αρχαίους συγγραφείς. Σύμφωνα με
   τις τοπικές παραδόσεις αποτελούσε στο παρελθόν καταφύγιο ναυτικών, πιθανόν
   δε ακόμα κατά διάφορες εποχές και λημέρι Πειρατών, Κουρσάρων Σαρακηνών που
   έκρυβαν εκεί και τους θησαυρούς τους (Μαρτίνης Δ. Θ., «Ημερολόγιον της
   Μεγάλης Ελλάδος - Η τριφυλιακή νήσος Πρώτη», Τόμ. 13, Αρ. 13 (1934), σελ.
   185 – 200). Πάντως σήμερα το νησάκι αυτό έχει σπουδαία αρχαιολογική
   σημασία: Σ' αυτό σώζονται ερείπια ακροπόλεως μυκηναϊκής ή προκλασικής
   εποχής με τείχος και κυκλοτερή πυργίσκο, καθώς και ευχές για καλό
   κατευόδιο των πλοίων που είναι σκαλισμένες στους βράχους.

[Επεξεργασία] Τοποθεσίες

   Ανατολικά του νησιού, που το μήκος του είναι περί τα 3 τ. χλμ. και θυμίζει
   μισοβυθισμένο κροκόδειλο ή γενικά ερπετοειδές, υπάρχει μια μοναδικού
   κάλλους αμμουδιά, που ονομάζεται αμμουδιά της Βουρλιάς, η οποία βρίσκεται
   μέσα σε ένα ήσυχο όρμο με πεντακάθαρα νερά. Αν κάποιος αποφασίσει να
   επισκεφτεί την Βουρλιά με δικό του σκάφος, θα πρέπει να είναι πολύ
   προσεκτικός στην είσοδο του όρμου, γιατί βρίσκεται εκεί ένα βυθισμένο
   σκάφος με κάποια σημεία του να είναι πολύ κοντά στην επιφάνεια ή και να
   διακρίνονται ελάχιστα. Βορειότερα από την Βουρλιά ο επισκέπτης συναντά
   έναν ακόμη ήσυχο όρμο που χρησιμεύει σαν λιμανάκι για τους επισκέπτες της
   Πρώτης και ειδικότερα των επισκεπτών της Μονής Κοιμήσεως της Θεοτόκου
   Γοργοπηγής το οποίο διακρίνεται από την πλαγιά του λόφου.

[Επεξεργασία] Το μοναστήρι της Κοίμησης της Θεοτόκου της Γοργοπηγής

   Βόρεια της αμμουδιάς Βουρλιά, βρίσκεται το ανδρώο μοναστήρι της Κοίμησης
   της Θεοτόκου της Γοργοπηγής. Το όνομα του το πήρε από την ομώνυμη εικόνα
   του 1832 που βρέθηκε στα βράχια του νησιού το 1984 στο σημείο που σήμερα
   υπάρχει ένα μικρό εκκλησάκι. Η δίκλιτη εκκλησία του μοναστηριού είναι
   αφιερωμένη στην ανακομιδή των λειψάνων του Αγίου Στεφάνου και στην απόδοση
   της Κοιμήσεως της Θεοτόκου. Το μοναστήρι εορτάζει στις 23 Αυγούστου και
   στις 24 Σεπτεμβρίου με πλήθος επισκεπτών να έρχονται για να τιμήσουν την
   ημέρα που βρέθηκε η εικόνα. Τις ημέρες αυτές οι πιστοί μπορούν να
   επισκεφτούν τη νήσο Πρώτη με καΐκια που δρομολογούνται από την Μαραθόπολη
   και συνήθως στη μεταφορά αυτή συμμετέχουν και τα πλοιάρια που τον υπόλοιπο
   καιρό εξυπηρετούν τη μεταφορά επισκεπτών από το λιμάνι στης Πύλου στην
   νήσο Σφακτηρία. Η Μονή τις ημέρες του εορτασμού προσφέρει στους επισκέπτες
   γεύμα με ψάρια της περιοχής. Διαθέτει μικρό ξενώνα, φιλοξενεί προσκυνητές,
   αλλά και όσους αποκλειστούν στο Νησί από την κακοκαιρία.

[Επεξεργασία] Περιβάλλον & φύση νήσου Πρώτης

   Στο νησάκι μπορεί επίσης κανείς να δει μισογκρεμισμένα σήμερα ασκητάρια,
   γεγονός που μαρτυρά ότι ο τόπος αυτός λειτούργησε ως χώρος περισυλλογής
   και απομόνωσης για ανθρώπους που ήθελαν να βρεθούν μόνοι μακριά από την
   κοσμική ζωή. Οι ακτές της νήσου Πρώτης είναι απότομες και βραχώδεις, χωρίς
   όμως να λείπουν μερικοί υπήνεμοι όρμοι που προσφέρουν ασφαλές αγκυροβόλιο,
   οι οποίοι και στο παρελθόν είχαν χρησιμοποιηθεί σαν πρόχειρα αγκυροβόλια.
   Πυκνή βλάστηση καλύπτει το έδαφός της κυρίως από σκοίνους, κουτσουπιές,
   γκορτσιές και αγριελιές.

   Στο πανέμορφο νησάκι που βρίσκεται πολύ κοντά στις ακτές αλλά πολύ μακριά
   από την τεχνολογία, τους θορύβους των πόλεων και τα καυσαέρια δεν εκτός
   του μοναστηριού δεν υπάρχουν σπίτια η ξενοδοχεία. Υπάρχει μόνο η φύση και
   είναι ένας παράδεισος ηρεμίας και περιπέτειας, μια φυσική δεξαμενή ιωδίου
   και οξυγόνου.

[Επεξεργασία] Πηγές

   Από ιστορικά αρχεία:

     • Γεωρ. Παπανδρέου, «Η νήσος πρώτη (΄Εν τω νυν νομώ Τριφυλλίας)»,
       Αρμονία, Τόμ. 3, Αρ. 5 (1902). Από την Ψηφιακή βιβλιοθήκη: Πλειάς –
       ελληνικά περιοδικά 19ου αιώνα, Πανεπιστημίου Πατρών. Συλλογή: Αρμονία
       Δημιουργός: Γεωρ. Παπανδρέου Εκδότης: Αρμονία[1]και [2]

     • Μαρτίνης Δ. Θ., «Ημερολόγιον της Μεγάλης Ελλάδος - Η τριφυλιακή νήσος
       Πρώτη», Τόμ. 13, Αρ. 13 (1934)[3]και [4]

   Επίσης από διάφορες πηγές τουρισμού: [5][6][7]

   Ανακτήθηκε από
   "http://el.wikipedia.org/wiki/%CE%A0%CF%81%CF%8E%CF%84%CE%B7_%CE%9C%CE%B5%CF%83%CF%83%CE%B7%CE%BD%CE%AF%CE%B1%CF%82"
   Κατηγορίες: Νησιά της Ελλάδας | Νομός Μεσσηνίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Italiano

     • Τελευταία τροποποίηση 11:13, 9 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
