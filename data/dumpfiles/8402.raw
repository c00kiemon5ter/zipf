   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Αλεπού

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                                        Αλεπού
                                              Vulpes vulpes sitting.jpg
                                                Συστηματική Ταξινόμηση
                                         Βασίλειο:      Ζώα (Animalia)
                                         Συνομοταξία:   Χορδωτά (Chordata)
                                         Ομοταξία:      Θηλαστικά (Mammalia)
                                         Τάξη:          Σαρκοφάγα (Carnivora)
                                         Οικογένεια:    Κυνοειδή (Canidae)
                                         Υποοικογένεια:
                                         Γένος:         Vulpes
                                         Είδος:         ονομασία= Vulpes
                                                Επιστημονική Ονομασία

   Η αλεπού (Vulpes) είναι θηλαστικό της οικογένειας Κυνίδες. Το πιο γνωστό
   είδος είναι η Κόκκινη αλεπού (Vulpes vulpes), της οποίας το τρίχωμα είναι
   κοκκινωπό, με μαυριδερά το πίσω μέρος των αυτιών της και το μπροστινό
   μέρος των ποδιών της, ενώ το άκρο της ουράς της είναι πάντα λευκό.

   Πίνακας περιεχομένων

     • 1 Εμφάνιση
     • 2 Γεωγραφική διασπορά
     • 3 Διατροφή
     • 4 Αναπαραγωγή
     • 5 Σχέση με τον άνθρωπο
     • 6 Κουλτούρα σχετικά με την αλεπού
     • 7 Δείτε επίσης
     • 8 Εξωτερικοί σύνδεσμοι

[Επεξεργασία] Εμφάνιση

   Εξωτερικά μοιάζει λίγο με τον σκύλο, αλλά η ουρά της είναι πολύ πιο
   φουντωτή και το τρίχωμά της πιο πυκνό, ενώ και το ρύγχος της πιο
   μακρόστενο. Φτάνει σε μήκος έως και τα 90 εκατοστά και ζυγίζει 7 - 10
   κιλά. Το εντυπωσιακό είναι ότι η ουρά της φτάνει σε μήκος έως και τα 60
   εκατοστά, δηλαδή είναι αρκετά μεγάλη συγκριτικά με το σώμα της. Τα πόδια
   της είναι κοντά και λεπτά και έτσι η ουρά της της χρησιμεύει και σαν μέσο
   ισορροπίας.

[Επεξεργασία] Γεωγραφική διασπορά

   [IMG]
   [IMG]
   Αρκτική αλεπού.
   [IMG]
   [IMG]
   Αλεπού Fennec (Fennec Fox), το μικρότερο σε διαστάσεις είδος αλεπούς.

   Η αλεπού εμφανίστηκε στη Γη πριν από 400.000 χρόνια και πιθανώς να υπήρξε
   και θήραμα για τους προϊστορικούς κυνηγούς. Σήμερα συναντάται σε όλες
   σχεδόν τις ηπείρους, εκτός από την Ανταρκτική.

   Η Κόκκινη αλεπού ζει στην Ευρώπη, την Ασία, μία στενή λωρίδα της βόρειας
   Αφρικής, την Βόρεια Αμερική (εισήχθη από το Ηνωμένο Βασίλειο στις
   ανατολικές ΗΠΑ στα μέσα του 18ου αιώνα και εξαπλώθηκε δυτικότερα), ενώ το
   1855 εισήχθη και στην Αυστραλία. Όχι μόνο δεν είναι σε κανένα μέρος
   απειλούμενο με αφανισμό είδος, αλλά αντιστρόφως η εκπληκτική της
   προσαρμοστικότητα έχει οδηγήσει πολλά άλλα λιγότερο ικανά είδη σε κίνδυνο
   εξαφάνισης ή και εξαφάνιση.

   Υπάρχουν όμως και άλλα είδη αλεπούδων, με επίσης μεγάλη εξάπλωση ανά την
   υφήλιο, που ζουν στο μεγαλύτερο μέρος της Ευρώπης, στην βόρεια Αφρική, την
   Μέση Ανατολή, εύκρατα τμήματα της Ασίας και την Βόρεια Αμερική. Επίσης, η
   Νοτιοαμερικανική γκρίζα αλεπού (Lycalopex griseus) ζει στην Χιλή και την
   Αργεντινή, ενώ η Αρκτική αλεπού (Alopex Lagopus) ζει στις πολικές περιοχές
   του βόρειου ημισφαιρίου.

   Κάποια από τα άλλα είδη είναι λιγότερο ικανά στην προσαρμοστικότητα και
   στην αναπαραγωγή, με αποτέλεσμα να θεωρούνται επισήμως απειλούμενα είδη,
   όπως η λεγόμενη Νησιωτική αλεπού. Άλλα είδη, όπως η Αλεπού Fennec (Fennec
   Fox), που ζει στην βόρεια Αφρική και είναι το μικρότερο σε διαστάσεις
   είδος αλεπούς, δεν είναι απειλούμενα.

[Επεξεργασία] Διατροφή

   [IMG]
   [IMG]
   Η λεγόμενη Νησιωτική αλεπού θεωρείται επισήμως απειλούμενο είδος.

   Όλα τα είδη αλεπούδων είναι παμφάγα. Το διαιτολόγιό τους αποτελείται σε
   μεγάλο ποσοστό από ασπόνδυλα. Ωστόσο, καταναλώνουν και τρωκτικά, λαγούς,
   κουνέλια και άλλα μικρά θηλαστικά, καθώς και ερπετά (όπως φίδια), αμφίβια,
   χόρτα, μούρα, καρπούς (φρούτα), ψάρια, πτηνά, αυγά, σκαθάρια, έντομα και
   όλα σχεδόν τα είδη μικρών ζώων. Τα περισσότερα είδη δείχνουν μεγάλη
   προσαρμοστικότητα σε πολλά διαφορετικά είδη τροφής και κατά μέσο όρο
   καταναλώνουν 1 κιλό τροφής την ημέρα. Όλες οι αλεπούδες έχουν την
   χαρακτηριστική συνήθεια να θάβουν (συνήθως με φύλλα, χώμα ή χιόνι)
   υπολείμματα τροφής όταν έχουν περίσσευμα, για να τα φάνε αργότερα.

[Επεξεργασία] Αναπαραγωγή

   [IMG]
   [IMG]
   Κόκκινη αλεπού, ενώ παίζει με το μικρό της.

   Όταν έρχεται ο καιρός της αναπαραγωγής, το θηλυκό σκάβει μία φωλιά με
   δαιδαλώδεις διαδρόμους μέσα σε μία περιοχή η οποία ανήκει σε ένα
   συγκεκριμένο αρσενικό. Μετά από 51 - 53 ημέρες, γεννιούνται 3 - 5 μικρά,
   τα οποία αρχικά έχουν κάπως πιο γκρίζο τρίχωμα, ενώ στις πρώτες 2
   εβδομάδες είναι τυφλά. Η μητέρα τους τους φέρνει τροφή καθημερινά και κάθε
   φορά που γυρίζει στην φωλιά της ακολουθεί διαφορετικό δρόμο. Στην ηλικία
   των 2 μηνών βγαίνουν από την φωλιά και αρχίζουν να παίζουν με την μητέρα
   τους και μεταξύ τους.

   Η περίοδος αναπαραγωγής των αλεπούδων ποικίλλει ευρέως, λόγω της μεγάλης
   γεωγραφικής τους εξάπλωσης και της ποικιλίας των ειδών. Ειδικότερα στα
   μέσα γεωγραφικά πλάτη (όπως επομένως συμβαίνει και στην Ελλάδα), λόγω του
   ότι ο καιρός της αναπαραγωγής τους αρχίζει τον Ιανουάριο με Φεβρουάριο, η
   Κόκκινη αλεπού είναι κυρίως εξαιρετικά δραστήρια τον Μάιο, όταν μεγαλώνει
   τα μικρά της. Τότε υπάρχει μεγαλύτερη πιθανότητα να κυκλοφορεί ακόμα και
   την ημέρα, καταστρέφοντας συχνότερα τα κονικλοτροφεία και τα κοτέτσια των
   ανθρώπων.

[Επεξεργασία] Σχέση με τον άνθρωπο

   [IMG]
   [IMG]
   Ασημένια αλεπού, μία ποικιλία της κόκκινης αλεπούς με μεγάλη ποσότητα
   μελανίνης.

   Αν και έχει μία ενστικτώδη δυσπιστία απέναντι στον άνθρωπο (και γι' αυτό
   συνήθως δεν θεωρείται κατάλληλη για κατοικίδιο), ωστόσο είναι εξαιρετικά
   σπάνιο να συμβεί απρόκλητη επίθεση αλεπούς σε άνθρωπο. Τα τελευταία χρόνια
   μάλιστα, ορισμένα είδη αλεπούδων έχουν εμφανιστεί ακόμα και στα προάστεια
   αρκετών πόλεων και φαίνεται να έχουν προσαρμοστεί επιτυχώς στην ανθρώπινη
   παρουσία.

   Ειδικότερα επίσης η Ασημένια αλεπού, μία ποικιλία της κόκκινης αλεπούς με
   μεγάλη ποσότητα μελανίνης, έχει υποβληθεί σε πρόγραμμα εξημέρωσης και τις
   τελευταίες δεκαετίες έχει γνωρίσει απήχηση ως κατοικίδιο, σε κάποια κράτη.
   Εκτός από αυτήν, το μόνο άλλο είδος που θεωρείται κατάλληλο και
   χρησιμοποιείται ως κατοικίδιο είναι η Αλεπού Fennec.

[Επεξεργασία] Κουλτούρα σχετικά με την αλεπού

   Εξαιτίας της συνήθειας της αλεπούς να ζει κοντά στα χωριά, έχει συνδεθεί
   με πολλές ιστορίες και παραμύθια. Είναι επίσης γνωστή και δημοφιλής για
   την μεγάλη της πονηριά, σε τέτοιο βαθμό ώστε να υπάρχει διεθνώς η
   χαρακτηριστική φράση «Είναι πονηρός σαν αλεπού».

   Ιστορικό παράδειγμα χρήσης αυτής της φράσης, ήταν για τον Έρβιν Γιόχαν
   Όιγκεν Ρόμ(μ)ελ (γερμανικά: Erwin Johann Eugen Rommel), Στρατάρχης του Γ΄
   Ράιχ και ένας από τους ικανότερους στρατιωτικούς ηγέτες του Β΄ Παγκοσμίου
   Πολέμου. Για τις ικανότητές του αυτές, του είχε αποδοθεί το προσωνύμιο
   «Αλεπού της Ερήμου» (αγγλικά: Desert Fox).

[Επεξεργασία] Δείτε επίσης

     • Κόκκινη αλεπού
     • Αρκτική αλεπού

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Αλεπού

     • http://www.gpeppas.gr/thireftes - Αλεπού
     • http://kpe-kastor.kas.sch.gr/dasos/b12 - Αλεπού
     • http://www.hellenica.de/Biologia/Zoologia/Thilastika/Aλεπού
     • http://zwakia.blogspot.com/Aλεπού

   Ανακτήθηκε από
   "http://el.wikipedia.org/wiki/%CE%91%CE%BB%CE%B5%CF%80%CE%BF%CF%8D"
   Κατηγορία: Κυνίδες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Aragonés
     • العربية
     • Asturianu
     • Aymar aru
     • Azərbaycanca
     • বাংলা
     • བོད་ཡིག
     • ইমার ঠার/বিষ্ণুপ্রিয়া মণিপুরী
     • Brezhoneg
     • Нохчийн
     • ᏣᎳᎩ
     • Česky
     • Kaszëbsczi
     • Cymraeg
     • Dansk
     • Deutsch
     • English
     • Esperanto
     • Español
     • Euskara
     • فارسی
     • Français
     • Nordfriisk
     • Gaeilge
     • Gàidhlig
     • Avañe'ẽ
     • 𐌲𐌿𐍄𐌹𐍃𐌺
     • هَوُسَ
     • Hak-kâ-fa
     • עברית
     • हिन्दी
     • Hrvatski
     • Kreyòl ayisyen
     • Magyar
     • Bahasa Indonesia
     • Íslenska
     • ᐃᓄᒃᑎᑐᑦ/inuktitut
     • 日本語
     • ქართული
     • Қазақша
     • 한국어
     • Перем Коми
     • Kurdî
     • Latviešu
     • Malagasy
     • മലയാളം
     • मराठी
     • Bahasa Melayu
     • မြန်မာဘာသာ
     • नेपाली
     • Nederlands
     • Picard
     • Deitsch
     • Polski
     • Português
     • Runa Simi
     • Română
     • Русский
     • Simple English
     • Shqip
     • Српски / Srpski
     • Svenska
     • தமிழ்
     • తెలుగు
     • ไทย
     • Tagalog
     • Türkçe
     • Українська
     • اردو
     • Tiếng Việt
     • Walon
     • 中文
     • Bân-lâm-gú

     • Τελευταία τροποποίηση 09:10, 8 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
