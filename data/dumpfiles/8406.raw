   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Βελανιδιά

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                   Βελανιδιά
                   Βελανιδιά
                                   Βελανιδιά
                            Συστηματική ταξινόμηση
                   Βασίλειο:    Φυτά (Plantae)
                   Συνομοταξία: Αγγειόσπερμα (Magnoliophyta)
                   Ομοταξία:    Δικοτυλήδονα (Magnoliopsida)
                   Τάξη:        Φηγώδη (Fagales)
                   Οικογένεια:  Φηγοειδή (Fagaceae)
                   Γένος:       Δρύς (Quercus)

   Η βελανιδιά ή βαλανιδιά (επιστ. Δρυς, Quercus) είναι γένος φυτών της
   οικογένειας των Φηγοειδών (Fagaceae) με 531 αυτοφυή είδη του βόρειου
   ημισφαίριου της γης ^[1]. Είναι το κατ΄ εξοχήν δένδρο των Δρυμών.

   [IMG]
   [IMG]
   Φύλλα και βελανίδια (Quercus robur)

   Είναι δέντρα ψηλά, αιωνόβια που βρίσκονται είτε σε πεδινές είτε σε ορεινές
   περιοχές. Ο καρπός της βελανιδιάς είναι το βελανίδι, χρήσιμο για ζωοτροφές
   και στη βυρσοδεψία. Το ξύλο όλων των ειδών είναι βαρύ, σκληρό και δεν
   σαπίζει εύκολα. Χρησιμοποιείται στην οικοδομική, ναυπηγική, επιπλοποιία,
   στην κατασκευή σανίδων, δοκαριών και παρασκευάζονται από αυτό ξυλάνθρακες
   πολύ καλής ποιότητας.

[Επεξεργασία] Είδη

   Τα κυριότερα είδη που βρίσκονται στην Ελλάδα και την Κύπρο είναι :

   1. Η ήμερη βελανιδιά (δρυς αιγίλωψ, λατ. Quercus aegilops). Φτάνει τα 30
   μέτρα σε ύψος και ευδοκιμεί σε θερμό και ξηρό περιβάλλον, βρίσκεται στις
   περιοχές της Ανατολικής Μεσογείου σε πεδινές περιοχές, καθώς και στους
   πρόποδες των βουνών. Τα φύλλα της είναι δερματώδη, ωοειδή με οξείες
   παρυφές , χνουδωτά. Ο καρπός της είναι σκληρό κάρυο κυπελλοφόρο και
   μονόσπερμο. Το κύπελλο του καρπού φέρει πυκνά αγκαθωτά λέπια. Πάντως
   υπάρχουν και άκαρπα δέντρα και αυτό αποδίδεται στην κακή ανθοφορία. Το
   ξύλο της είναι βαρύ και πολύ σκληρό. Στην Ελλάδα βρίσκεται στις Κυκλάδες,
   βόρειες Σποράδες, Αττική, Ρόδο, Κρήτη, Θεσσαλία και Βοιωτία. Από τα
   κύπελλα των καρπών βγαίνει εκχύλισμα που είναι χρήσιμο στη βαφική και τη
   βυρσοδεψία.

   2. Η δρυς η έμμισχος (λατ. Quercus robur). Φτάνει σε ύψος τα 25 μέτρα και
   σχηματίζει μεγάλα δάση στις περιοχές της Βορείου και κεντρικής Ευρώπης Ο
   κορμός της έχει χρώμα γκριζωπό ή σκούρο γκρίζο και ο φλοιός βαθιές ρωγμές.
   Τα φύλλα της αναπτύσσονται μαζί με τα άνθη και είναι ενωμένα, λεία και
   έχουν ακανόνιστους λοβούς. Τα βαλανίδια έχουν χαρακτηριστικό μακρύ
   ποδίσκο. Στην Ελλάδα βρίσκεται σε χαμηλές ορεινές περιοχές και σε υψόμετρο
   από 800-1000 μέτρα. Είναι γνωστή και με τις ονομασίες ρουπάκι, ρένια και
   ροτούκι.

   3. Η δρυς η άμισχος (δρυς η πετραία, λατ. Quercus petraea). Διαφέρει από
   την έμμισχο στο ότι τα βαλανίδια της έχουν μικρό μίσχο. Μαζί με την
   έμμισχο αποτελούν τις άγριες βελανιδιές.

   4. Δρυς η Μακεδονική (λατ. Quercus trojana). Φτάνει σε ύψος τα 20 μέτρα
   και βρίσκεται στις περιοχές των Βαλκανίων. Στην Ελλάδα βρίσκεται με
   μεμονωμένα δέντρα σε δασικές περιοχές της Μακεδονίας και της Θράκης.

   5. Η δρυς η κηρρίς (λατ. Quercus cerris). Συγγενικό είδος με τα
   προηγούμενα. Βρίσκεται σε πολλές Ευρωπαϊκές χώρες και στην Ελλάδα είναι
   αναμεμειγμένη με άλλα δέντρα. Γνωστή και με τις ονομασίες "τσέρο" και
   "ρουπάκι". Ο φλοιός της έχει βαθιές, ευθύγραμμες ρωγμές και τα βελανίδια
   της είναι μεγάλα, μακριά με κύπελλο που φέρει πολλά λέπια. Το είδος αυτό
   το αναφέρει και ο Θεόφραστος με το όνομα Αλοίφιος, ή Ασπρίς.

   6. Η λατζιά (δρυς η κληθρόφυλλη, λατ. Quercus alnifolia), θαμνώδες
   αειθαλές ενδημικό είδος της Κύπρου.

   7. Το πουρνάρι, ή πιρνάρι, ή πρίνος (δρυς η κοκκοφόρος, λατ. Quercus
   coccifera), θαμνώδης αείφυλλος σκληρόφυλλος θάμνος με ευρεία εξάπλωση στην
   περιοχή της Μεσογείου. Σημαντικότερη ποικιλία αυτού είναι ο "χαμόπρινος"
   της οποίας το μεν ξύλο χρησιμοποιείται στη παραγωγή ανθράκων, οι δε νεαροί
   βλαστοί του ως τροφή αιγοπροβάτων. Επίσης ο φλοιός της ρίζας του είναι
   βυρσοδεψικός, ενώ το σπέρμα του είναι βαφικό, γνωστό ως "πρινοκόκι". Άλλες
   ονομασίες αυτού του είδους είναι: κατσόπρινος, κατσιδοπίρναρο κ.ά.

   8. Η δρυς η βαφική (λατ. Quercus infectoria), ημιφυλλοβόλο δέντρο με
   εξάπλωση από τα νησιά του Ανατολικού Αιγαίου μέχρι το ΝΔ. Ιράν.

[Επεξεργασία] Βιβλιογραφικές αναφορές

    1. ↑ Govaerts, R.; Frodin D.G. (1998). World checklist and bibliography
       of Fagales (Betulaceae, Corylaceae, Fagaceae and Ticodendraceae.
       Richmond: Royal Botanic Gartens, Kew. 

[Επεξεργασία] Εξωτερικές συνδέσεις

     • Βελανιδιά. Λουλούδια της Ελλάδας (ανακτήθηκε 2009-07-23 )

   Commons logo
   Τα Κοινά έχουν πολυμέσα σχετικά με το θέμα
   Βελανιδιά
   Ανακτήθηκε από
   "http://el.wikipedia.org/wiki/%CE%92%CE%B5%CE%BB%CE%B1%CE%BD%CE%B9%CE%B4%CE%B9%CE%AC"
   Κατηγορίες: Δέντρα | Φηγοειδή

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Aragonés
     • Ænglisc
     • العربية
     • Авар
     • Azərbaycanca
     • Башҡорт
     • Boarisch
     • Беларуская
     • Български
     • བོད་ཡིག
     • Brezhoneg
     • Català
     • ᏣᎳᎩ
     • Česky
     • Чӑвашла
     • Cymraeg
     • Dansk
     • Deutsch
     • Emiliàn e rumagnòl
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Gaeilge
     • Galego
     • Gaelg
     • עברית
     • हिन्दी
     • Hrvatski
     • Hornjoserbsce
     • Kreyòl ayisyen
     • Magyar
     • Interlingua
     • Bahasa Indonesia
     • Ido
     • Íslenska
     • Italiano
     • 日本語
     • ქართული
     • 한국어
     • Kernewek
     • Latina
     • Lëtzebuergesch
     • Limburgs
     • Lumbaart
     • Lietuvių
     • Latviešu
     • Мокшень
     • မြန်မာဘာသာ
     • Nāhuatl
     • Nedersaksisch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Nouormand
     • Occitan
     • Picard
     • Polski
     • Português
     • Română
     • Русский
     • Sardu
     • Srpskohrvatski / Српскохрватски
     • Simple English
     • Slovenčina
     • Slovenščina
     • Српски / Srpski
     • Svenska
     • Tagalog
     • Türkçe
     • Українська
     • Tiếng Việt
     • West-Vlams
     • Walon
     • ייִדיש
     • 中文
     • 粵語

     • Τελευταία τροποποίηση 22:09, 30 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
