   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Αιγυπτιακός σκαραβαίος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ανάγλυφη απεικόνιση σκαραβαίου στην αυλή Νεκτανέμπο του ναού του Λούξορ
   στην Αίγυπτο.

   Ο Σκαραβαίος, έντομο της τάξης των κολεόπτερων συμβόλιζε στην αρχαία
   Αίγυπτο την ανάσταση ή την εκ νέου γέννηση, καθώς και την μέλλουσα αιώνια
   ζωή των ένδοξων νεκρών.

[Επεξεργασία] Προέλευση και ερμηνεία

   Ο σκαραβαίος είναι το αρχαιότερο αιγυπτιακό σύμβολο από το ζωικό βασίλειο.
   Ως σύμβολο είχε εξαιρετικά εξέχουσα θέση στην θρησκεία των Αιγυπτίων. Από
   την άποψη της σύγχρονης εντομολογίας, οι Αιγύπτιοι λάτρευαν τουλάχιστον
   τέσσερα είδη σκαραβαίων, από τα οποία ο Ateuchus sacer απεικονίζεται πιο
   συχνά. Το είδος αυτό είχε συνολικά τριάντα άκρα, τα οποία συμβόλιζαν τις
   ημέρες του μήνα. Ο δε σβώλος χώματος που συνήθως κουβαλάει συμβόλιζε εκτός
   των άλλων τον ήλιο του μεσημεριού που ήταν σύμβολο του θεού Ρα. Ο
   Πλούταρχος αναφέρει ότι οι Αιγύπτιοι πολεμιστές φορούσαν σκαραβαίο για
   φυλακτό και για να τους δίνει δύναμη στην μάχη. Οι γυναίκες το φορούσαν
   για να τους χαρίζει γονιμότητα. Άλλα είδη σκαραβαίου, ίσως ο lucanus που
   έχει μικρά κέρατα, ο fullo που είχε άσπρες κηλίδες, και άλλοι,
   χρησιμοποιούνταν επίσης ως μαγικά φυλακτά. Στην Αστρολογία των Αιγυπτίων ο
   σκαραβαίος έπαιζε σημαντικό ρόλο και βρίσκονταν στην ίδια θέση αντί του
   αστερισμού του καρκίνου.

[Επεξεργασία] Τρόποι κατασκευής και χρήσης

   Σκαραβαίοι είναι γνωστοί από την αρχαιότητα, και ανήκουν στις αρχαιότερες
   γλυπτές αναπαραστάσεις. Συναντούνται ως ανάγλυφα σε πέτρες μαζί με
   ιερογλυφικά, ή είναι κατασκευασμένοι από διάφορα υλικά, ακόμα και από
   πολύτιμες πέτρες, διάφανες ή καλυμμένες με σμάλτο. Συχνά κατασκευάζονταν
   από πορσελάνη, σπάνια από χρωματισμένο γυαλί, πολλές φορές από χρυσό,
   ελεφαντοστούν, ακόμα και από ξύλο και πηλό. Οι αξιολογότεροι σκαραβαίοι
   είναι κατασκευασμένοι από πράσινο ηφαιστειογενές πέτρωμα (basalt). Στην
   από κάτω μεριά είναι διακοσμημένοι με ιερογλυφικά που υποτίθεται ότι έχουν
   μαγική δύναμη. Τα ιερογλυφικά αυτά αναφέρουν το όνομα κάποιου αιγυπτιακού
   θεού, ή κάποιου ιερέα ή θνητού ανθρώπου. Η μαζική τους κατασκευή άνθισε
   την εποχή του Τούθμωσι Γ'. Σκαραβαίοι μικρού μεγέθους χρησιμοποιούνταν ως
   φυλακτό και φοριόντουσαν στο λαιμό, στο μπράτσο ή στο δάχτυλο του χεριού.
   Σκαραβαίοι μεγάλου μεγέθους (μήκους 5 - 7,5 εκατοστών) είχαν ιεροτελεστικό
   χαρακτήρα και τοποθετούνταν από τους ιερείς στους τάφους των φαραώ και
   στις μούμιες στο σημείο του σώματος που βρίσκεται η καρδιά. Μεμονωμένα
   συναντάμε κολοσσιαίους σκαραβαίους, όπως αυτόν που φυλάσσεται στο
   Βρετανικό Μουσείο και έχει ύψος ενάμισι μέτρο.

[Επεξεργασία] Πηγές

     • Isaac Myer (1836-1902), επιμ. (1894) (στα Αγγλικά). Scarabs. The
       history, manufacture and religious symbolism of the scarabaeus in
       ancient Egypt, Phoenicia, Sardinia, Etruria, etc. Also remarks on the
       learning, philosophy, arts, ethics ... etc., of the ancient Egyptians,
       Phoenicians, etc. ... Λονδίνο: D. Nutt.
       http://www.archive.org/details/scarabshistoryma00myerrich. Ανακτήθηκε
       την 4 Νοεμβρίου 2009. 

   Commons logo
   Τα Κοινά έχουν πολυμέσα σχετικά με το θέμα
   Αιγυπτιακός σκαραβαίος
   Ανακτήθηκε από
   "http://el.wikipedia.org/wiki/%CE%91%CE%B9%CE%B3%CF%85%CF%80%CF%84%CE%B9%CE%B1%CE%BA%CF%8C%CF%82_%CF%83%CE%BA%CE%B1%CF%81%CE%B1%CE%B2%CE%B1%CE%AF%CE%BF%CF%82"
   Κατηγορία: Αρχαία Αίγυπτος

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Afrikaans
     • العربية
     • Esperanto
     • Français
     • Ido
     • Italiano
     • עברית
     • 한국어
     • 日本語
     • Latina
     • Nederlands
     • Türkçe
     • فارسی
     • 中文

     • Τελευταία τροποποίηση 19:02, 26 Δεκεμβρίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
