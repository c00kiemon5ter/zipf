   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Χάσκυ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το δεύτερο πιο συχνό χρώμα των Χάσκυ
   (μαύρο)
   [IMG]
   [IMG]
   Το πιο συχνό χρώμα των Χάσκυ (γκρι)

   Ο σκύλος ράτσας Χάσκυ (Σιβηρικό Χάσκυ)
   είναι μία από τις πιο γνωστές ράτσες
   σκύλων, με καταγωγή από τη Ρωσία.

[Επεξεργασία] Ιστορικά στοιχεία

   Η φυλή των Τσάκτσι, που θεωρούνται
   πρόγονοι των σημερινών Χάσκυ
   κατοικούσαν στην ανατολική Σιβηρία.
   Περίπου χίλια χρόνια πριν, οι Τσάκτσι
   πολύ συχνά άφηναν τα σπίτια τους και
   έφευγαν για την Αρκτική ακτή
   αναζητώντας τροφή, φώκιες, δέρματα και
   ξύλα για τη φωτιά που θα ζέσταινε τα
   σπίτια τους. Λόγω της μεγάλης απόστασης
   καθώς και του αφιλόξενου περιβάλλοντος
   της Αρκτικής, έπρεπε να χρειαστούν για
   τις εν λόγω συνθήκες σκυλιά σκληρά,
   γρήγορα και πρόθυμα για εργασία, έχοντας
   την ικανότητα να μεταφέρουν πίσω στα
   χωριά τα λάφυρα των κυνηγών, αψηφώντας
   τις καιρικές συνθήκες. Έτσι γεννήθηκε ο
   πρόγονος των σημερινών Χάσκυ, από ανάγκη
   ύπαρξης ενός σκύλου μεσαίου μεγέθους,
   που θα είχε την ικανότητα να εργαζόταν
   ομαδικά, να τραβάει μεγάλα βάρη και να
   ολοκληρώνει τη δουλειά του με λίγη
   κατανάλωση ενέργειας. Η ταχύτητα και η
   αντοχή του σκύλου αυτού, έσωσε πολλές
   φορές τους Τσάκτσι από τους Κοζάκους που
   πάντα προσπαθούσαν να εισβάλουν στην
   περιοχή τους. Οι Τσάκτσι φόρτωναν σε
   έλκηθρα τις οικογένειες τους καθώς και
   τα υπάρχοντά τους και απομακρύνονταν
   πολύ γρήγορα από τις βόρειες περιοχές
   τις οποίες καταπατούσαν οι Κοζάκοι. Στο
   τέλος οι εισβολείς παγιδεύονταν και
   κατατροπώνονταν από τους ντόπιους,
   αφήνοντας τους Τσάκτσι να ζουν πλέον
   ειρηνικά με τα σκυλιά τους. Τα σημερινά
   Σιβηρικά Χάσκυ έχουν πολλά στοιχεία από
   την προσωπικότητα, το πείσμα και το
   κουράγιο των προγόνων τους με τη μόνη
   διαφορά ότι είναι περισσότερο σύντροφοι
   παρά φύλακες.

[Επεξεργασία] Παρουσιαστικό και γενική
περιγραφή

   Διαθέτει τα βασικά χαρακτηριστικά των
   βόρειων φυλών: διπλό τρίχωμα, ένα μαλακό,
   απαλό υπόστρωμα πάνω από το δέρμα που
   καλύπτεται από ένα πιο μακρύ και σκληρό
   εξωτερικό. Το απαλό υπόστρωμα παγιδεύει
   τη θερμότητα του σώματος του σκύλου και
   το εξωτερικό τρίχωμα δεν αφήνει το νερό
   να φτάσει στο δέρμα. Το Χάσκυ έχει
   πανέμορφη ουρά, που ποτέ δεν
   κουλουριάζει και δεν γυρίζει πάνω από
   την πλάτη. Η ουρά πέφτει προς τα κάτω
   μόνο όταν ο σκύλος είναι ξεκούραστος. Το
   σώμα του είναι ελαφρά πιο μακρύ από το
   ύψος του και έχει αθλητική εικόνα γεμάτα
   από ισορροπία και χάρη. Τα μάτια του
   είναι συνήθως καστανά ή γαλανά ή μπορεί
   να έχουν και τη λεγόμενη ετεροχρωμία
   δηλαδή το ένα μάτι να έχει άλλο χρώμα από
   το άλλο. Το πρόσωπό του έχει μία λευκή
   μάσκα και η έκφρασή του είναι πάντα
   φιλική και δείχνει ζώο πάντα έτοιμο για
   δράση. Τα αυτιά του είναι όρθια μεσαίου
   μεγέθους σε σχήμα τριγώνου, και το χρώμα
   του είναι από λευκό έως και μαύρο.

[Επεξεργασία] Γενικά στοιχεία

     * Προέλευση: Βόρεια Σιβηρία
     * Μέγεθος: Μέτριο
     * Ύψος: Αρσενικό Θηλυκό

                        53-60 cm 51-56 cm

   Βάρος: Αρσενικό Θηλυκό

                        20-27 κιλά 16-23 κιλά

     * Περιποίηση τριχώματος: Θέλει καλό
       βούρτσισμα τουλάχιστον δύο φορές την
       εβδομάδα. Μαδάει πολύ δύο φορές το
       χρόνο , μόνο εάν μένει σε διαμέρισμα.

     * Άσκηση - Εκπαίδευση: Έντονη και συνεχή
       άσκηση, τρέξιμο όχι βόλτα, δεν μπορεί
       να μένει μόνο του κλεισμένο σε σπίτι. Η
       εκπαίδευση πρέπει να ξεκινάει πολύ
       νωρίς, ο ιδιοκτήτης όμως δεν πρέπει να
       περιμένει την απόλυτη υπακοή. Το
       σιβηρικό χάσκυ βαριέται εύκολα και
       υπακούει μόνο όταν έχει διάθεση.

     * Ικανότητες: Μπορεί να κουβαλήσει
       βαριά φορτία, τραβάει έλκηθρα, ένας
       πολύ καλός συνεργάτης.

   Κατάλληλο για: εργασία και να κουβαλάει
   μεγάλα φορτία

     * Ακατάλληλο για: φύλακας, προστασία και
       για τους ανθρώπους που τον θέλουν μέσα
       στο σπίτι.

     * Ευαισθησίες και ασθένειες: Το χάσκυ
       είναι συνήθως ανθεκτικό σε ασθένειες,
       όμως υπάρχει περίπτωση να εμφανίσει
       δυσπλασία και οφθαλμολογικά
       προβλήματα όπως καταράκτη, και επίσης
       ατελής σύνδεση οδοντοστοιχίας.

   Ανακτήθηκε από
   "http://el.wikipedia.org/wiki/%CE%A7%CE%AC%CF%83%CE%BA%CF%85"
   Κατηγορία: Σκύλος

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Hrvatski
     * Македонски
     * ‪Norsk (nynorsk)‬
     * Svenska
     * Tiếng Việt
     * 中文

     * Τελευταία τροποποίηση 10:03, 2 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
