   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Άζωτο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                                                                                                                                                                                                                                                            Άζωτο
Άνθρακας ← Άζωτο → Οξυγόνο
    Transparent.gif                                                                                                                                                                                                                                                                                                                                                                                                                                                                                                 Transparent.gif
    Transparent.gif Transparent.gif                                                                                                                                                                                                                                                                                                                                                                                                 Transparent.gif Transparent.gif Transparent.gif Transparent.gif Transparent.gif Transparent.gif
-   Transparent.gif Transparent.gif                                                                                                                                                                                                                                                                                                                                                                                                 Transparent.gif Transparent.gif Transparent.gif Transparent.gif Transparent.gif Transparent.gif
↑ Transparent.gif Transparent.gif                                                                                                                                                                                                                                 Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif
Ν  Transparent.gif Transparent.gif                                                                                                                                                                                                                                 Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif
↓ Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif
P   Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif Transparent.gif

                                                                                                                                                                                                                                                                                                                                                                                                                                                                                                Περιοδικός Πίνακας
Electron shell 007 Nitrogen (el).svg
Κατανομή ηλεκτρονίων ανά στοιβάδα στο Άζωτο
Liquidnitrogen.jpg
Υγρό άζωτο
                                                                                                                                                                                                                                           Ταυτότητα του στοιχείου
Όνομα, σύμβολο                                                                                                                                                                                                                                             Άζωτο (Ν)
Ατομικός αριθμός                                                                                                                                                                                                                                        7
Κατηγορία                                                                                                                                                                                                                                                     Αμέταλλα
ομάδα, περίοδος,                                                                                                                                                                                                                                          V[A] (15) ,2, p
τομέας
Ατομική μάζα                                                                                                                                                                                                                                                14,0067
Ηλεκτρονική                                                                                                                                                                                                                                                 1s^2 2s^2 2p^3
διαμόρφωση
Αριθμός CAS                                                                                                                                                                                                                                                     7727-37-9
                                                                                                                                                                                                                                                Ατομικές ιδιότητες
Ατομική ακτίνα                                                                                                                                                                                                                                            92 pm
                                                                                                                                                                                                                                                                       75 pm (N-)
Ομοιοπολική ακτίνα                                                                                                                                                                                                                                    65 pm (N=)
                                                                                                                                                                                                                                                                       58 pm (N≡)
Ηλεκτραρνητικότητα                                                                                                                                                                                                                                   3,04 (κλίμακα Pauling)
Σταθερότερες βαθμίδες                                                                                                                                                                                                                              0, ±3, ±5
οξείδωσης
                                                                                                                                                                                                                                                                       1.402,3 kJ/mole (N → N+ + e-)
Ενέργειες ιονισμού                                                                                                                                                                                                                                    2.856 kJ/mole (N+ → N2+ + 2e-)
                                                                                                                                                                                                                                                                       4.858,1 kJ/mole (N2+ → N3+ + 3e-)
                                                                                                                                                                                                                                             Φυσικά χαρακτηριστικά
Σημείο τήξης                                                                                                                                                                                                                                                -209,86 °C (63,29 K)
Σημείο βρασμού                                                                                                                                                                                                                                            -195,79 °C (77,36 K)
Πυκνότητα                                                                                                                                                                                                                                                     1,2506 kg/m3 (0 °C, 1 atm)
Ενθαλπία τήξης                                                                                                                                                                                                                                            0.72 kJ·mol−1
Ενθαλπία εξάτμισης                                                                                                                                                                                                                                    5.56 kJ·mol−1
Ειδική θερμοχωρητικότητα                                                                                                                                                                                                                        29.124 J·mol−1·K−1 (25 °C) (N2)
Μαγνητική συμπεριφορά                                                                                                                                                                                                                              διαμαγνητικό
                                                                                                                                                                                                               Η κατάσταση αναφοράς είναι η πρότυπη κατάσταση (25°C, 1 Atm)
                                                                                                                                                                                                                                   εκτός αν σημειώνεται διαφορετικά

   Το άζωτο είναι χημικό στοιχείο που
   ανήκει στα αμέταλλα, έχει σύμβολο το Ν
   και ατομικό αριθμό 7. Στη συνηθισμένη
   στοιχειακή του μορφή και κάτω από
   Κανονικές Συνθήκες είναι διατομικό
   αέριο, άχρωμο, άοσμο, άγευστο και σχετικά
   αδρανές στις Κ.Σ. Η λέξη άζωτο προέρχεται
   ετυμολογικά από τις λέξεις «α-»
   (στερητικό) και «ζωή». Έχει την έννοια
   ότι δεν υποστηρίζει τη ζωή, όπως το
   οξυγόνο.

   [IMG]
   [IMG]
   Υγρό Άζωτο

   Είναι το πιο διαδεδομένο χημικό
   στοιχείο του ατμοσφαιρικού αέρα της Γης,
   αποτελώντας το 78% του όγκου του και
   απαραίτητο συστατικό όλων των ζωντανών
   οργανισμών. Θεωρείται το πέμπτο πιο
   διαδεδομένο συστατικό του σύμπαντος^[1].

   Ελεύθερο άζωτο («διάζωτο», εφόσον
   αποτελείται από διατομικά μόρια) έχει
   βρεθεί σε μετεωρίτες, στον ήλιο και άλλα
   άστρα και νεφελώματα, ενώ είναι βασικό
   συστατικό της ατμόσφαιρας του Τιτάνα.
   Ενωμένο βρίσκεται σε όλους τους
   ζωντανούς ιστούς με τη μορφή πρωτεϊνών,
   αμινοξέων και άλλων χημικών ενώσεων.
   Επίσης, στην ατμόσφαιρα, στο νερό της
   βροχής και των θαλασσών, στο έδαφος και
   στα περιττώματα των ζώων με τη μορφή
   οξειδίων, αμμωνίας, νιτρικού οξέος,
   νιτρικών και αμμωνιακών αλάτων.

   Σχηματίζει πολλές σημαντικές
   βιομηχανικά, βιοχημικά χημικές ενώσεις,
   όπως (εκτός από τις αναφερόμενες
   παραπάνω) νιτροενώσεις, αμίνες,
   αμινοξέα, νιτρίλια, νουκλεϊκά οξέα,
   καθώς και πλήθος άλλων ανόργανων και
   οργανικών ενώσεων. Η νανοτεχνολογία
   ερευνά εφαρμογές σε διάφορες τεχνητές
   αλλοτροπικές μορφές και χημικές ενώσεις
   μοριακού μεγέθους της τάξης των
   νανομέτρων.

   Πίνακας περιεχομένων

     * 1 Ιστορία
     * 2 Τα ισότοπα του αζώτου
     * 3 Προέλευση και παραγωγή
     * 4 Ιδιότητες
     * 5 Βιολογική σημασία – Κύκλος του
       αζώτου
     * 6 Παραγωγή
     * 7 Χρήσεις
     * 8 Ενώσεις του αζώτου ^[8]
     * 9 Ασφάλεια - Υγεία
     * 10 Αναφορές και σημειώσεις
     * 11 Πηγές

[Επεξεργασία] Ιστορία

   Κατά τη διάρκεια του 18^ου αιώνα ήταν ήδη
   γνωστό ότι ο ατμοσφαιρικός αέρας
   αποτελείται από δύο αέρια, από τα οποία
   το ένα συντελεί στην καύση και τη ζωή,
   ενώ το άλλο όχι. Η ανακάλυψη του αζώτου
   αποδίδεται συνήθως στον Ντάνιελ
   Ράδερφορντ (Daniel Rutherford), φοιτητή Ιατρικής
   στο Εδιμβούργο, ο οποίος δημοσίευσε
   πρώτος τα αποτελέσματα της έρευνάς του
   το 1772. Σχεδόν ταυτόχρονα, όμως, με τον
   Ράδερφορντ, στην Αγγλία οι χημικοί
   Τζόζεφ Πρίστλεϋ (Joseph Priestley) και Χένρι
   Κάβεντις (Henry Cavendish) και στη Σουηδία ο
   Καρλ Βίλχελμ Σέελε (Carl Wilhelm Scheele)
   ανακάλυψαν το άζωτο καθώς μελετούσαν
   τον «καμένο αέρα», όπως ονομαζόταν τότε
   ο αέρας χωρίς οξυγόνο.^[2]

   Το 1775-6 ο Γάλλος χημικός Αντουάν
   Λαβουαζιέ (Antoine Lavoisier) ήταν ο πρώτος που
   αναγνώρισε ότι το αέριο ήταν χημικό
   στοιχείο και το 1789 του έδωσε το όνομα
   άζωτο (azote) εξαιτίας της ιδιότητάς του να
   μην συντελεί στη διατήρηση της ζωής όπως
   το οξυγόνο.

   Ενώσεις του αζώτου ήταν γνωστές ήδη από
   το Μεσαίωνα. Οι αλχημιστές γνώριζαν το
   νιτρικό οξύ με το όνομα aqua fortis (ισχυρό
   νερό), ενώ το μείγμα νιτρικού και
   υδροχλωρικού οξέος 1:3 ήταν γνωστό ως aqua
   regia (βασιλικό νερό) εξαιτίας της
   ιδιότητάς του να διαλύει το χρυσό (τον
   βασιλιά των μετάλλων) σχηματίζοντας
   HAuCl[4].

   Οι αρχαιότερες γνωστές πολεμικές,
   βιομηχανικές και αγροτικές εφαρμογές
   του αζώτου και των ενώσεών του
   περιλάμβαναν το υγρό πυρ (είναι γνωστό
   ότι περιείχε νίτρο), την πυρίτιδα (μαύρη
   και νιτροκυτταρίνη), διάφορα άλλα
   εκρηκτικά, όπως η νιτρογλυκερίνη και το
   TNT, καθώς και τα αζωτούχα λιπάσματα.

[Επεξεργασία] Τα ισότοπα του αζώτου

           Κύριο άρθρο: Ισότοπα του αζώτου

   Υπάρχουν στη φύση δυο σταθερά ισότοπα
   του αζώτου, τα ^14N και ^15N. Το πιο άφθονο
   (99,634%) από αυτά είναι το ^14N, που παράγεται
   από τον κύκλο CNO ατα άστρα. Άλλα 10 ισότοπα
   έχουν τεχνητά παραχθεί. Από αυτά, το ^13N
   έχει ημιζωή 10 λεπτά, ενώ τα υπόλοιπα
   έχουν ημιζωές της τάξης του
   δευτερόλεπτου και κάτω.

   Το 0,73% του διαζώτου στην ατμόσφαιρα της
   Γης αποτελείται από ^14N^15N και σχεδόν όλο
   το υπόλοιπο από ^14N[2].

   .

   Το ραδιοϊσότοπο ^16N είναι το κυρίαρχο
   ραδιονουκλίδιο ψυκτικό των πυρηνικών
   αντιδραστήρων συμπιεσμένου ύδατος.
   Παράγεται από το ^16O του νερού κατά την
   αντίδραση (n,p). Έχει μικρή ημιζωή 7,1 sec,
   αλλά η μετατροπή του ξανά σε ^16O παράγει
   υψηλής ενέργειας ακτίνες γ (5-7 MeV).

[Επεξεργασία] Προέλευση και παραγωγή

   Το διάζωτο είναι το πιο άφθονο συστατικό
   της ατμόσφαιρας της Γης (78,082% κατ' όγκο
   και 75,3% κατά βάρος ξηρού αέρα).
   Σχηματίστηκε με πυρηνική σύντηξη στα
   άστρα. Εκτιμάται ότι είναι το 5^ο χημικό
   στοιχείο σε αφθονία στο σύμπαν.

   Το διάζωτο και οι αζωτούχες ενώσεις
   ανιχνεύθηκαν στο διαστρικό διάστημα
   χρησιμοποιώντας φασματοσκοπία
   υπεριώδους^[3]. Το διάζωτο είναι ένα από
   τα κύρια συστατικά στην ατμόσφαιρα του
   Τιτάνα και σε ίχνη σε άλλες πλανητικές
   ατμόσφαιρες^[4].

   Το άζωτο βρίσκεται σε όλους τους
   ζωντανούς οργανισμούς στη Γη, αφού
   αποτελεί συστατικό των πρωτεϊνών, των
   νουκλεϊνικών οξέων και μερικών άλλων
   σημανυικών βιοχημικά ουσιών.
   Υπολογίζεται ότι αποτελεί περίπου το 4%
   του ξηρού βάρους της φυτικής μάζας και
   το 3% κατά βάρος του ανθρώπινου σώματος.
   Αποτελεί ακόμη μεγάλο ποσοστό των
   ζωικών αποβλήτων, συνήθως με τη μορφή
   της ουρίας, του ουρικού οξέος και
   διαφόρων άλλων αμμωνιούχων παραγώγων.
   Αυτά αξιοποιούνται ως λίπασμα από τα
   φυτά που δε διαθέτουν μηχανισμό για την
   άμεση δέσμευση του ατμοσφαιρικού
   διαζώτου.

   Επίσης, το άζωτο απαντάται σε μια μορφή
   ορυκτών, όπως το νίτρο (ΚΝΟ[3]). Πολλά από
   αυτά δεν είναι και πολύ συνηθισμένα,
   κυρίως γιατί είναι εξαιρετικά ευδιάλυτα
   στο νερό.

   Το άζωτο παρασκευάζεται σχεδόν
   αποκλειστικά με κλασματική απόσταξη
   υγροποιημένου αέρα. Το άζωτο έχει
   χαμηλότερο σημείο βρασμού από το
   οξυγόνο (-195,8 °C και -183,0 °C αντίστοιχα) με
   αποτέλεσμα να αποστάζει πρώτο. Σε
   μικρότερη κλίμακα παρασκευάζεται με
   μηχανικά μέσα από αέρα (μεμβράνες
   αντίστροφης όσμωσης ή προσρόφηση με
   εναλλαγή πίεσης (pressure swing adsorption)), με
   θέρμανση νιτρώδους αμμωνίου (ΝΗ[4]ΝΟ[2]) ή
   αζωτούχου βαρίου (Ba(N[3])[2]).

   Στη μέθοδο της κλασματικής απόσταξης
   του υγροποιημένου αέρα, ο αέρας αρχικά
   φιλτράρεται για την απομάκρυνση
   σωματιδίων και στη συνέχεια συμπιέζεται
   περίπου στα 5,3 bar. Ακολουθεί ένας
   οξειδωτικός θάλαμος στον οποίο
   μετατρέπονται τα ίχνη υδρογονανθράκων
   σε διοξείδιο του άνθρακα και νερό. Ο
   αέρας περνάει από ένα διαχωριστή νερού
   όπου μέρος του νερού απομακρύνεται ενώ
   το υπόλοιπο νερό και το διοξείδιο του
   άνθρακα διαχωρίζονται σε στερεά μορφή
   σε έναν εναλλάκτη θερμότητας ο οποίος
   μειώνει τη θερμοκρασία του αέρα στους
   -168 °C σε πίεση 5 bar. Με περαιτέρω ψύξη από
   μια βαλβίδα εκτόνωσης, ο αέρας
   εισέρχεται στη στήλη κλασματικής
   απόσταξης (ύψους περίπου 30 μέτρων) όπου
   το πιο πτητικό άζωτο απομακρύνεται από
   την κορυφή της στήλης ως αέριο και το
   οξυγόνο (με ένα μικρό ποσοστό αργού) ως
   υγρό από τη βάση.^[5]

[Επεξεργασία] Ιδιότητες

   Το άζωτο είναι αέριο, άχρωμο, άοσμο,
   άγευστο, ελαφρότερο του αέρα. Ο τριπλός
   δεσμός ανάμεσα στα δύο άτομα που
   αποτελούν το μόριο του αζώτου (Ν[2])
   θεωρείται από τους ισχυρότερους στη
   φύση, με αποτέλεσμα να είναι αδρανές
   αέριο, ιδιαίτερα σε συνηθισμένες
   θερμοκρασίες. Διαλύεται ελάχιστα στο
   νερό, δεν είναι δηλητηριώδες, αλλά
   ασφυκτικό. Δεν καίγεται, αλλά έχει
   παρατηρηθεί ότι ορισμένα στοιχεία
   μπορούν να “καούν” σε άζωτο, όπως το
   μαγνήσιο στους 300 °C και το λίθιο ακόμα
   και σε θερμοκρασία δωματίου, παράγοντας
   κρυσταλλικά μεταλλικά νιτρίδια^[6]. Όταν
   θερμανθεί υπό πίεση με το υδρογόνο
   παρουσία καταλύτη, σχηματίζεται
   αμμωνία.

   Το φυσικό άζωτο στη Γη αποτελείται από
   μείγμα δύο σταθερών ισοτόπων του, το ^14Ν
   (99,63%) και το ^15Ν (0,37%). Από τα υπόλοιπα
   γνωστά ραδιενεργά ισότοπα, το ^13Ν έχει
   χρόνο ημιζωής περίπου δέκα λεπτά ενώ τα
   υπόλοιπα λίγα δευτερόλεπτα ή και
   λιγότερο.^[7]

   Το μόριο του αζώτου δεν έχει διπολική
   ροπή και έτσι είναι διάφανο στην
   υπέρυθρη και ορατή ακτινοβολία.
   Αντίθετα, σημαντική απορρόφηση
   υπεριώδους φωτός παρουσιάζεται σε μήκος
   κύματος περίπου 100 nm.

[Επεξεργασία] Βιολογική σημασία – Κύκλος
του αζώτου

   Το άζωτο είναι ένα από τα 27 απαραίτητα
   χημικά στοιχεία για τη ζωή. Μαζί με τον
   άνθρακα, το υδρογόνο και το οξυγόνο
   αποτελούν, σε ποσοστότο, το 96% (κατά
   βάρος) των ζωντανών οργανισμών.
   Ειδικότερα, το άζωτο είναι απαραίτητο
   για τη ζωή καθώς αποτελεί βασικό
   συστατικό των αμινοξέων και νουκλεϊκών
   οξέων, δομικά στοιχεία των πρωτεϊνών.

   Η μεγάλη πλειονότητα των ζωντανών
   οργανισμών δεν μπορεί να χρησιμοποιήσει
   το μοριακό άζωτο που βρίσκεται άφθονο
   στην ατμόσφαιρα, και έτσι αυτό πρέπει να
   μετατραπεί σε κάποια άλλη πιο
   “εύχρηστη” μορφή. Η διαδικασία αυτή,
   που είναι γνωστή ως αζωτοδέσμευση,
   πραγματοποιείται είτε με φυσικό είτε με
   βιολογικό τρόπο.

   [IMG]
   [IMG]
   Ο κύκλος του αζώτου

   Στη φυσική αζωτοδέσμευση, το άζωτο της
   ατμόσφαιρας ενώνεται με το οξυγόνο ή το
   υδρογόνο των υδρατμών, με την απορρόφηση
   ενέργειας που προσφέρεται από κεραυνούς
   ή άλλες ηλεκτρικές εκκενώσεις,
   σχηματίζοντας νιτρικά ιόντα ή αμμωνία
   αντίστοιχα. Αυτά, στη συνέχεια,
   μεταφέρονται με τη βοήθεια της βροχής
   στο έδαφος.

   Η βιολογική αζωτοδέσμευση, αποτελεί τον
   κύριο τρόπο μετατροπής του ελεύθερου
   αζώτου σε χρήσιμες, για τους
   οργανισμούς, χημικές ενώσεις.
   Πραγματοποιείται με τη βοήθεια
   μικροοργανισμών του εδάφους, τα
   αζωτοδεσμευτικά βακτήρια, τα οποία είτε
   ζουν ελεύθερα είτε συνηθέστερα
   συμβιώνουν (πχ. Rhizobium) στις ρίζες
   ορισμένων φυτών όπως τα ψυχανθή (όσπρια,
   κουκιά κλπ.). Εκεί, τα βακτήρια
   μετατρέπουν το ατμοσφαιρικό άζωτο σε
   νιτρικά ιόντα, μέρος των οποίων
   μεταφέρονται στα φυτά. Ως μέρος αυτής
   της συμβίωσης τα φυτά μετατρέπουν τα
   νιτρικά ιόντα σε οξείδια του αζώτου και
   αμινοξέα για τη δημιουργία πρωτεϊνών
   και άλλων βιολογικά χρήσιμων μορίων, και
   σε αντάλλαγμα παράγουν σάκχαρα, τα οποία
   χρειάζονται τα βακτήρια.

   Στη συνέχεια, το άζωτο που είναι
   δεσμευμένο στην οργανική ύλη,
   ανακυκλώνεται κλείνοντας έτσι τον κύκλο
   του αζώτου και διατηρώντας την
   ισορροπία στην ατμόσφαιρα. Αυτό
   πραγματοποιείται σε δύο στάδια: Οι
   πρωτεΐνες διασπώνται με τη βοήθεια
   μικροοργανισμών σε αμμωνία και αυτή από
   άλλους μικροοργανισμούς
   (νιτροποιητικοί) σε νιτρικά ιόντα. Μέρος
   αυτών μετατρέπονται από βακτήρια
   (απονιτροποιητικά) σε μοριακό άζωτο, που
   απελευθερώνεται στην ατμόσφαιρα.

   Τέλος, τα ζώα προσλαμβάνουν από τα φυτά
   τα αζωτούχα αμινοξέα, τα οποία
   χρησιμοποιούνται ως πρώτη ύλη για την
   παρασκευή πρωτεϊνών και νουκλεϊκών
   οξέων.

   Η παραπάνω ισορροπία πολλές φορές
   διαταράσσεται από διάφορες
   ανθρωπογενείς δραστηριότητες όπως
   είναι κυρίως η χρήση φυσικών και
   βιομηχανικών λιπασμάτων σε τεράστιες
   ποσότητες. Ένα μεγάλο μέρος αυτών των
   λιπασμάτων παρασύρεται από τα νερά της
   βροχής και καταλήγει σε λίμνες, ποτάμια
   ή τη θάλασσα. Εκεί προκαλείται το
   φαινόμενο του ευτροφισμού, όπου η
   υπερβολική ανάπτυξη των βακτηρίων λόγω
   της παρουσίας του αζώτου εξαντλεί το
   οξυγόνο των νερών, με αποτέλεσμα το
   θάνατο των ανώτερων οργανισμών.

   Αποφασιστικός είναι ο ρόλος του αζώτου
   και μέσα στον ατμοσφαιρικό αέρα.
   Διατηρεί σχετικά χαμηλή τη συγκέντρωση
   του οξυγόνου σε αυτή μειώνοντας έτσι τη
   δραστικότητά του, με αποτέλεσμα όλες οι
   οξειδώσεις στη φύση, η καύση και η σήψη
   να προχωρούν με τη γνωστή μικρή φυσική
   τους ταχύτητα.

[Επεξεργασία] Παραγωγή

   Το άζωτο παρασκευάζεται σχεδόν
   αποκλειστικά με κλασματική απόσταξη
   υγροποιημένου αέρα. Το άζωτο έχει
   χαμηλότερο σημείο βρασμού από το
   οξυγόνο (-195,8° C και -183,0° C αντίστοιχα) με
   αποτέλεσμα να αποστάζει πρώτο. Σε
   μικρότερη κλίμακα παρασκευάζεται με
   μηχανικά μέσα από αέρα (μεμβράνες
   αντίστροφης όσμωσης ή προσρόφηση με
   εναλλαγή πίεσης (pressure swing adsorption)), με
   θέρμανση νιτρώδους αμμωνίου (ΝΗ[4]ΝΟ[2]) ή
   αζωτούχου βαρίου (Ba(N[3])[2]).

   Στη μέθοδο της κλασματικής απόσταξης
   του υγροποιημένου αέρα, ο αέρας αρχικά
   φιλτράρεται για την απομάκρυνση
   σωματιδίων και στη συνέχεια συμπιέζεται
   περίπου στα 5,3 bar. Ακολουθεί ένας
   οξειδωτικός θάλαμος, στον οποίο
   μετατρέπονται τα ίχνη υδρογονανθράκων
   σε διοξείδιο του άνθρακα και νερό. Ο
   αέρας κατόπιν διέρχεται από ένα
   διαχωριστή νερού, όπου μέρος του νερού
   απομακρύνεται ενώ το υπόλοιπο νερό και
   το διοξείδιο του άνθρακα διαχωρίζονται
   σε στερεά μορφή σε έναν εναλλάκτη
   θερμότητας, ο οποίος μειώνει τη
   θερμοκρασία του αέρα στους -168° C υπό
   πίεση 5 bar. Με περαιτέρω ψύξη από μια
   βαλβίδα εκτόνωσης, ο αέρας εισέρχεται
   στη στήλη κλασματικής απόσταξης (ύψους
   περίπου 30 μέτρων), όπου το πιο πτητικό
   άζωτο απομακρύνεται από την κορυφή της
   στήλης ως αέριο και το οξυγόνο (με ένα
   μικρό ποσοστό αργού) ως υγρό από τη
   βάση.^[5]

[Επεξεργασία] Χρήσεις

   Εξαιτίας της αδράνειάς του, το αέριο
   άζωτο χρησιμοποιείται ευρέως από τη
   χημική βιομηχανία ως αδρανές "κάλυμμα"
   για την προστασία μίας ουσίας από
   ανεπιθύμητη επαφή με το οξυγόνο και την
   υγρασία. Έτσι, χρησιμοποιείται για τη
   διατήρηση τροφών, ως ασφαλές κάλυμμα
   υγρών εκρηκτικών, στην παραγωγή
   ολοκληρωμένων κυκλωμάτων και
   ανοξείδωτου χάλυβα.

   Η χαμηλή θερμοκρασία και η αδράνεια του
   αζώτου στην υγρή κατάσταση, το καθιστά
   κατάλληλο ως ψυκτικό για μια πλειάδα
   χρήσεων όπως για τη μεταφορά τροφίμων
   και άλλων προϊόντων, για τα οποία
   υπάρχει κίνδυνος αλλοίωσης τους, για τη
   διατήρηση βιολογικών δειγμάτων, αίματος
   και αναπαραγωγικών κυττάρων (σπέρματος
   και ωαρίων), στην έρευνα στον τομέα της
   κρυογονικής και άλλα.

[Επεξεργασία] Ενώσεις του αζώτου ^[8]

   Το μεγαλύτερο μέρος του στοιχειακού
   αζώτου καταναλώνεται για την παραγωγή
   σημαντικών βιομηχανικών ενώσεών του.

   Έτσι, μεγάλες ποσότητες αζώτου
   χρησιμοποιούνται μαζί με υδρογόνο για
   την συνθετική παραγωγή αμμωνίας, μίας
   από τις δύο σημαντικότερες εμπορικές
   αζωτούχες ενώσεις. Στη συνέχεια μέρος
   της αμμωνίας χρησιμοποιείται ως πρώτη
   ύλη για την παραγωγή νιτρικού οξέος,
   νιτρικών αλάτων και ανθρακικής σόδας.
   Επίσης, από αμμωνία παρασκευάζεται η
   υδραζίνη, Ν[2]Η[4], ένα άχρωμο υγρό που
   χρησιμοποιείται ως καύσιμο πυραύλων και
   σε άλλες βιομηχανικές εφαρμογές.

   Η δεύτερη σημαντικότερη αζωτούχος ένωση
   είναι το νιτρικό οξύ, ένα εξαιρετικά
   διαβρωτικό υγρό, που βρίσκει εφαρμογή
   στην παραγωγή λιπασμάτων, χρωμάτων,
   φαρμάκων και εκρηκτικών. Το νιτρικό
   αμμώνιο, ΝΗ[4]ΝΟ[3], είναι η πιο
   συνηθισμένη αζωτούχος ένωση των
   συνθετικών λιπασμάτων.

   Το άζωτο επίσης μπορεί να ενωθεί με το
   οξυγόνο δίνοντας διάφορα οξείδια του
   αζώτου: α) Το υποξείδιο του αζώτου ή
   αέριο του γέλωτος (laughing gas)^[9], Ν[2]Ο, το
   οποίο χρησιμοποιείται ως αναισθητικό, β)
   Το μονοξείδιο του αζώτου, ΝΟ, το οποίο
   αντιδρά ταχύτατα με οξυγόνο προς
   διοξείδιο του αζώτου και είναι
   σημαντικός ατμοσφαιρικός ρύπος, γ) Το
   διοξείδιο του αζώτου, ΝΟ[2], ενδιάμεσο
   στην παραγωγή του νιτρικού οξέος και
   ισχυρό οξειδωτικό. Άλλα δύο οξείδια, το
   τριοξείδιο του διαζώτου (Ν[2]Ο[3]) και το
   πεντοξείδιο του διαζώτου (Ν[2]Ο[5]), είναι
   πολύ ασταθή και εκρηκτικά.

   Τα αζίδια, ανόργανα ή οργανικά, είναι
   ενώσεις που περιέχουν μία ομάδα τριών
   ατόμων αζώτου (-Ν[3]) και είναι εξαιρετικά
   ευαίσθητα σε δονήσεις και ασταθή. Κάποια
   από αυτά, όπως το αζίδιο του μολύβδου ή
   αζωτούχος μόλυβδος, Pb(N[3])[2],
   χρησιμοποιούνται ως πυροκροτητές.

   Τέλος, μια μεγάλη ποικιλία οργανικών
   ενώσεων έχουν ως βασικό συστατικό το
   άζωτο, όπως είναι τα αμινοξέα, οι αμίνες
   και τα αμίδια, και η νιτρογλυκερίνη.

[Επεξεργασία] Ασφάλεια - Υγεία

   Το άζωτο δεν είναι δηλητηριώδες αέριο
   αλλά μπορεί να προκαλέσει ασφυξία.

   Το εισπνεόμενο από τον άνθρωπο άζωτο
   κανονικά διαλύεται ελάχιστα στο αίμα.
   Κάτω, όμως, από αυξημένη πίεση, όπως σε
   μεγάλο βάθος στη θάλασσα, η διαλυτότητά
   του στο αίμα αυξάνεται. Έτσι, με την
   απότομη μείωση της πίεση (πχ. την γρήγορη
   επάνοδο στην επιφάνεια ενός δύτη) και
   την συνακόλουθη μείωση της
   διαλυτότητας, δημιουργούνται φυσαλίδες
   αζώτου μέσα στο αίμα, οι οποίες
   ευθύνονται για μία θανατηφόρο, πολλές
   φορές, ασθένεια, γνωστή ως νόσος των
   δυτών.

   Τέλος, επαφή του δέρματος με υγρό άζωτο
   είναι δυνατό να προκαλέσει σοβαρά
   κρυοπαγήματα μέσα σε ελάχιστα
   δευτερόλεπτα.

[Επεξεργασία] Αναφορές και σημειώσεις

    1. ↑ The 10 Most Abundant Elements in the Universe, Thomas Jefferson
       National Accelerator Facility
    2. ↑ Elementymology & Elements Multidict
    3. ↑ Daved M. Meyer, Jason A. Cardelli, and Ulysses J. Sofia (1997).
       Abundance of Interstellar Nitorgen. arXiv (ανακτήθηκε
       2007-12-24 )
    4. ↑ Calvin J. Hamilton. Titan (Saturn VI). Solarviews.com
       (ανακτήθηκε 2007-12-24 )
    5. ↑ ^5,0 ^5,1 Speight J. G., “Chemical and Process Design
       Handbook”, McGraw-Hill, 2002.
    6. ↑ Chemical & Engineering News
    7. ↑ Webelements.com
    8. ↑ Το άζωτο στην εγκυκλοπαίδεια Britannica
    9. ↑ Ονομάζεται έτσι επειδή η εισπνοή
       του επιδρά στο νευρικό σύστημα,
       προκαλώντας συσπάσεις που
       προσομοιάζουν με γέλιο

[Επεξεργασία] Πηγές

     * Speight J. G., “Chemical and Process Design Handbook”,
       McGraw-Hill, 2002.
     * Sargent-Welch Scientific Company.
     * IUPAC
     * The 10 Most Abundant Elements in the Universe, Thomas Jefferson
       National Accelerator Facility
     * Elementymology & Elements Multidict
     * Chemical & Engineering News
     * Webelements.com
     * Το άζωτο στην εγκυκλοπαίδεια Britannica
     * Universal Industrial Gases, Ιδιότητες αζώτου,
       χρήσεις, εφαρμογές
     * Why high nitrogen density in explosives?
     * Howstuffworks: “Why don't they use normal air in race car tires”

                      Στο άρθρο αυτό έχει
                      ενσωματωθεί κείμενο από το
                      άρθρο Nitrogen της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

π • σ • ε
                                                                                      Περιοδικός πίνακας
  H                                                                                                                                                                                                         He
  Li     Be                                                                                                                                                              B      C      N      O      F      Ne
  Na     Mg                                                                                                                                                              Al     Si     P      S      Cl     Ar
  K      Ca                                                                                                 Sc    Ti     V    Cr    Mn    Fe    Co    Ni    Cu    Zn     Ga     Ge     As     Se     Br     Kr
  Rb     Sr                                                                                                  Y    Zr    Nb    Mo    Tc    Ru    Rh    Pd    Ag    Cd     In     Sn     Sb     Te     I      Xe
  Cs     Ba     La     Ce     Pr     Nd     Pm     Sm     Eu     Gd     Tb    Dy    Ho    Er    Tm    Yb    Lu    Hf    Ta     W    Re    Os    Ir    Pt    Au    Hg     Tl     Pb     Bi     Po     At     Rn
  Fr     Ra     Ac     Th     Pa     U      Np     Pu     Am     Cm     Bk    Cf    Es    Fm    Md    No    Lr    Rf    Db    Sg    Bh    Hs    Mt    Ds    Rg    Cn    Uut    Uuq    Uup    Uuh    Uus    Uuo
+--------------------------------------------------------------------------------------------------------------------------------------------------------------------------------------------------------------+
|Αλκαλιμέταλλα|Αλκαλικές|Λανθανίδες|Ακτινίδες|Στοιχεία μετάπτωσης|   Άλλα   |Μεταλλοειδή|    Άλλα    |Αλογόνα|Ευγενή|
|                          |    γαίες    |                    |                  |                                     |μέταλλα|                      |αμέταλλα|              | αέρια |
+--------------------------------------------------------------------------------------------------------------------------------------------------------------------------------------------------------------+

   Ανακτήθηκε από
   "http://el.wikipedia.org/wiki/%CE%86%CE%B6%CF%89%CF%84%CE%BF"
   Κατηγορίες: Χημικά στοιχεία | Αμέταλλα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Aragonés
     * العربية
     * Asturianu
     * Azərbaycanca
     * Žemaitėška
     * Беларуская
     * Беларуская (тарашкевіца)
     * Български
     * বাংলা
     * Brezhoneg
     * Bosanski
     * Català
     * Corsu
     * Česky
     * Чӑвашла
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Furlan
     * Frysk
     * Gaeilge
     * Galego
     * ગુજરાતી
     * Gaelg
     * Hak-kâ-fa
     * Hawai`i
     * עברית
     * हिन्दी
     * Hrvatski
     * Hornjoserbsce
     * Kreyòl ayisyen
     * Magyar
     * Հայերեն
     * Interlingua
     * Bahasa Indonesia
     * Ido
     * Íslenska
     * Italiano
     * 日本語
     * Lojban
     * Basa Jawa
     * ქართული
     * Қазақша
     * ಕನ್ನಡ
     * 한국어
     * Ripoarisch
     * Kurdî
     * Latina
     * Lëtzebuergesch
     * Limburgs
     * Líguru
     * Lingála
     * Lietuvių
     * Latviešu
     * Māori
     * Македонски
     * മലയാളം
     * Монгол
     * मराठी
     * Bahasa Melayu
     * Malti
     * Nāhuatl
     * Plattdüütsch
     * नेपाली
     * Nederlands
     * ‪Norsk (nynorsk)‬
     * ‪Norsk (bokmål)‬
     * Novial
     * Occitan
     * ਪੰਜਾਬੀ
     * Kapampangan
     * Polski
     * پنجابی
     * Português
     * Runa Simi
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Seeltersk
     * Svenska
     * Kiswahili
     * தமிழ்
     * తెలుగు
     * Тоҷикӣ
     * ไทย
     * Tagalog
     * Türkçe
     * Татарча/Tatarça
     * ئۇيغۇرچە / Uyghurche‎
     * Українська
     * اردو
     * O'zbek
     * Vèneto
     * Tiếng Việt
     * Winaray
     * Хальмг
     * ייִדיש
     * Yorùbá
     * 中文
     * Bân-lâm-gú
     * 粵語

     * Τελευταία τροποποίηση 06:40, 13 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
