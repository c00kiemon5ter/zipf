   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Nissan GT-R

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Μοντέλο παραγωγής του Nissan GT-R

   Το Nissan GT-R είναι ένα σπορ αυτοκίνητο της
   ιαπωνικής αυτοκινητοβιομηχανίας Nissan.
   Κυκλοφόρησε αρχικά στην Ιαπωνία στα
   τέλη του 2007, σε δεξιοτίμονη διάταξη, στη
   συνέχεια στις ΗΠΑ στα μέσα του 2008 και από
   τις αρχές του 2009 και στην Ευρώπη σε
   αριστεροτίμονη διάταξη, σε αντίθεση με
   τους προγόνους του, οι οποίοι διατίθεντο
   αποκλειστικά στην ιαπωνική αγορά.

   Αρχικά παρουσιάστηκε σε πρωτότυπη μορφή
   το 2005, ενώ η έκδοση παραγωγής
   παρουσιάστηκε στο Σαλόνι Αυτοκινήτου
   του Τόκιο το 2007. Σε αντίθεση με τα
   προηγούμενα GT-R, δεν βασίζεται στην
   πλατφόρμα των Skyline πλέον, αλλά αποτελεί
   ανεξάρτητο μοντέλο στη γκάμα της Nissan.
   Σύμφωνα με τη Nissan, το μοντέλο αυτό μπορεί
   να πετύχει χρόνο 7:29 στην πίστα του
   Nürburgring στη Γερμανία.^[1]^[2] Το GT-R έχει
   αποσπάσει εξαιρετικές κριτικές για τις
   επιδόσεις και την οδική συμπεριφορά του.

   Πίνακας περιεχομένων

     * 1 Τεχνικά στοιχεία
     * 2 Τεχνικά χαρακτηριστικά - Επιδόσεις
     * 3 Παραπομπές
     * 4 Εξωτερικοί σύνδεσμοι

[Επεξεργασία] Τεχνικά στοιχεία

   [IMG]
   [IMG]
   Τομή του GT-R, όπου φαίνεται τόσο η
   τοποθέτηση του κιβωτίου στον πίσω άξονα,
   όσο και οι δύο διαμήκεις άξονες
   μετάδοσης της κίνησης.

   Το GT-R εφοδιάζεται με κινητήρα V6 3,8
   λίτρων, με διπλή υπερτροφοδότηση,
   φτάνοντας τους 485 ίππους (αρχικά 480
   ίπποι). Η μετάδοση γίνεται μέσω ενός
   6-τάχυτου ημιαυτόματου κιβωτίου διπλού
   συμπλέκτη, σε συνδυασμό με ένα
   εξελιγμένο ηλεκτρονικό σύστημα
   τετρακίνησης με την ονομασία ATTESA-ETS (Advanced
   Total Traction Engineering System for All-Terrain - Electronic Torque
   Split).

   Η ισχύς μεταδίδεται κατά κανόνα στους
   πίσω τροχούς, στέλνοντας την ισχύ και
   στον μπροστινό άξονα όποτε υπάρχει
   ανάγκη. Το αυτοκίνητο επιταχύνει από τα 0
   στα 100 χλμ/ώρα σε 3,5 δευτερόλεπτα και
   πετυχαίνει τελική ταχύτητα 310 χλμ/ώρα.
   Ιδιαίτερο στοιχείο της σχεδίασης
   αποτελεί η τοποθέτηση του κιβωτίου
   ταχυτήτων στον πίσω εγκάρσιο άξονα, με
   τον κινητήρα να βρίσκεται εμπρός. Αυτό
   έχει σαν αποτέλεσμα να υπάρχουν δύο
   παράλληλοι διαμήκεις άξονες μετάδοσης
   της κίνησης.

   [IMG]
   [IMG]
   Η βοηθητική οθόνη πολλαπλών λειτουργιών

   Πέρα από τα μηχανολογικά στοιχεία, το GT-R
   εφοδιάζεται και με μία πληθώρα
   ηλεκτρονικών συστημάτων που βοηθούν
   στην οδική συμπεριφορά του αυτοκινήτου.
   Τα συστήματα αυτά έχουν δυνατότητα
   ενεργοποίησης και απενεργοποίησης,
   ανάλογα με τις επιθυμίες του οδηγού.

   Το GT-R έχει επίσης μία οθόνη στο ταμπλό,
   από όπου ο οδηγός έχει τη δυνατότητα να
   ανακαλέσει πληροφορίες, όπως πίεση
   υπερπλήρωσης, πίεση ελαστικών, κατανομή
   ροπής, τιμές πλευρικών επιταχύνσεων και
   επιβραδύνσεων κλπ. θυμίζοντας παιχνίδι
   PlayStation. Μάλιστα τα γραφικά της οθόνης τα
   έχει επιμεληθεί η Polyphony Digital Inc., η
   εταιρεία που κατασκευάζει το παιχνίδι
   Gran Turismo για το PlayStation.

[Επεξεργασία] Τεχνικά χαρακτηριστικά -
Επιδόσεις

   Nissan GT-R (R35)

            Nissan                                 GT-R
   Κινητήρας:                    6κύλινδρος V
   Κωδικός                                VR38DETT
   κινητήρα:
   Κυβισμός:                            3.799 cm³
   Διάμετρος x                       95,5 x 88,4 mm
   Διαδρομή:
   Ισχύς^-1:                   357 kW (485 PS) στις 6.400 rpm
   Ροπή^-1:                    588 Nm στις 3.900 – 5.200 rpm
   Σχέση                                     9,0:1
   συμπίεσης:
   Τροφοδοσία:       Ηλεκτρονικός ψεκασμός, 2
                                       Υπερσυμπιεστές
   Βαλβίδες:                 DOHC, 4 ανά κύλινδρο
   Ψύξη:                                 Υδρόψυξη
                                  6-τάχυτο ημιαυτόματο
   Μετάδοση:          κιβώτιο διπλού συμπλέκτη
                                    Τετρακίνηση ATTESA ET-S
   Λάστιχα:                Μπροστά 255/40 ZRF20 (Run-flat)
                                     Πίσω 285/35 ZRF20 (Run-flat)
                                Αεριζόμενοι δίσκοι Brembo
   Φρένα:               (Διάμετρος 380 mm), 6 πιστόνια
                               μπροστά, 4 πιστόνια πίσω
   Μετατρόχια                       1.590/1.600 mm
   μπροστά/πίσω:
   Μεταξόνιο:                           2.780 mm
   Διαστάσεις:                 4.655 x 1.895 x 1.370 mm
   Βάρος:                                   1.750 kg
   Τελική                310 km/h (180 km/h στην Ιαπωνία)
   ταχύτητα:
   Επιτάχυνση                          3,4 sec
   0–100 km/h:
   Κατανάλωση
   (Λίτρα/100                                12,2 S
   χιλιόμετρα):
                                    50.000€ στην Ιαπωνία/
   Τιμή:                      80.000 δολάρια στις ΗΠΑ
                                από 99.999€ στην Ελλάδα^[3]

[Επεξεργασία] Παραπομπές

    1. ↑ Fast Times: Nissan GT-R Set New Nürburgring Record. Edmunds
    2. ↑ GT-R Achieves Under 7:30 at Nurburgring
    3. ↑ Nissan GT-R από 99.670 €, City Auto

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Nissan GT-R

     * Επίσημη ιστοσελίδα (Αγγλικά)
     * Οδηγούμε στην Ελλάδα το νέο GT-R!,
       4Τροχοί TV
     * Nissan GT-R: Μαχητής των δρόμων, In2life.gr
     * Nissan GT-R: Έτοιμο το κορυφαίο SpecV
     * Nissan GT-R, δελτίο τύπου (Αγγλικά)
     * Motor Trend Magazine: Δοκιμή δυναμομέτρησης του
       Nissan GT-R, Motor Trend (Αγγλικά)
     * Car and Driver: 2009 Nissan GT-R - Road Test (Αγγλικά)
     * AUSmotive.com - Φωτογραφίες και πληροφορίες
       για το GT-R (Αγγλικά)
     * AUSmotive.com - Φωτογραφίες και πληροφορίες
       για το GT-R Spec V (Αγγλικά)
     * North American GT-R Owners Club (Αγγλικά)

   Ανακτήθηκε από "http://el.wikipedia.org/wiki/Nissan_GT-R"
   Κατηγορίες: Μοντέλα Nissan | Σπορ
   αυτοκίνητα | Ιαπωνικά αυτοκίνητα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Español
     * Suomi
     * Français
     * Italiano
     * 日本語
     * Bahasa Melayu
     * Nāhuatl
     * Nederlands
     * Polski
     * Português
     * Русский
     * Slovenčina
     * Svenska
     * Українська
     * 中文

     * Τελευταία τροποποίηση 18:53, 6 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
