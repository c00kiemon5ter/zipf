   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Τουρκοκρήτες

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Με την ονομασία Τουρκοκρήτες, ή
   Τουρκοκρητικοί φέρονταν οι
   Μουσουλμάνοι κάτοικοι της Κρήτης από
   της τουρκικής κατάκτησής της το 1669 μέχρι
   της υποχρεωτικής ανταλλαγής πληθυσμών
   που συνομολογήθηκε μεταξύ Ελλάδας και
   Τουρκίας το 1923.

   Οι Τουρκοκρήτες αποτελούσαν κατά
   διάφορες εποχές περίπου το 1/8 μέχρι το 1/6
   του πληθυσμού της Κρήτης και ήταν
   εγκατεστημένοι σχεδόν σε όλη τη νήσο
   εκτός από δύο ορεινές περιοχές, των
   Σφακίων και της Σητείας, στην οποία
   σημειώνεται ότι ουδέποτε κατοίκησαν
   μουσουλμάνοι.

   Μετά τη κατάκτηση της Κρήτης από τους
   Οθωμανούς οι διάφοροι Σουλτάνοι
   εγκατέστησαν στη νήσο μόνιμα
   στρατεύματα για την επάνδρωση και
   φύλαξη τω φρουρίων. Κάποιοι απ΄ αυτούς
   άρπαξαν Ελληνίδες και αποτέλεσαν τον
   αρχικό μουσουλμανικό λαό των πόλεων,
   δεδομένου ότι μετοίκηση τουρκικών
   οικογενειών από άλλα μέρη της
   οθωμανικής αυτοκρατορίας στη Κρήτη
   ουδέποτε έγινε. Στις μουσουλμανικές
   αυτές οικογένειες των πόλεων θα πρέπει
   να προστεθούν και κάποιες ενετικές
   οικογένειες οι οποίες για να περισώσουν
   τις περιουσίες τους προτίμησαν να
   εξισλαμισθούν. Πολλοί απόγονοι
   Ενετο-τουρκοκρητών Μπέηδων διατηρούν
   μέχρι και σήμερα, όχι μόνο ανάμνηση της
   ενετικής τους καταγωγής, αλλά και πολλά
   οικογενειακά έγγραφα της εποχής καθώς
   και τον τίτλο τους στο επίθετό τους.

   Αντίθετα από τις πόλεις, οι Τουρκοκρήτες
   της υπαίθρου προήλθαν εξ ολοκλήρου από
   Έλληνες κατοίκους που ασπάστηκαν στον
   ισλαμισμό, είτε αυτοβούλως, είτε
   αναγκαστικά για το θεαθήναι,
   προκειμένου ν΄ αποφύγουν δημεύσεις ή
   άλλες πιέσεις. Οι απόγονοι των
   τελευταίων σιγά - σιγά με το χρόνο
   απέβαλαν την εθνική τους θρησκευτική
   παράδοση και κατέληξαν πραγματικοί
   μουσουλμάνοι. Κάποιοι άλλοι κατάφεραν
   παρά ταύτα να διατηρήσουν τη
   χριστιανική τους παράδοση νυμφευόμενοι
   και βαπτίζοντας τα παιδιά τους κρυφά
   στις εκκλησίες. Αυτοί οι συγκεκριμένοι
   κρυπτοχριστιανοί τουρκοκρήτες
   ονομάζονταν "Λινοβάμβακοι", οι οποίοι
   και πρόσφεραν εξαιρετικές εθνικές
   υπηρεσίες από αυθαιρεσίες των Τούρκων.

   Ιδιαίτερη κατηγορία των τουρκοκρητών
   της υπαίθρου, ήταν οι λεγόμενοι
   Αμπαδιώτες που κατοικούσαν κυρίως στη
   περιοχή Αμαρίου ΝΑ. της Ίδης. Αυτοί
   διακρίνονταν από τους άλλους
   προερχόμενοι από αραβική φυλή.

   Γενικά όλοι οι Τουρκοκρήτες ανεξάρτητα
   προέλευσης, ήταν ελληνόφωνοι και
   ελάχιστοι εξ αυτών ομιλούσαν την
   τουρκική, που την μάθαιναν ως ξένη
   γλώσσα. Ήταν όμως μάχιμοι και ανδρείοι.
   Καθ΄ όλη την περίοδο της τουρκοκρατίας,
   μέχρι πρι την ελληνική επανάσταση του 1821
   αυτοί φρουρούσαν όλη την Κρήτη έναντι
   οποιασδήποτε ξένης επιδρομής ή
   ελληνικής εξέγερσης. Εξ αυτού και
   έχαιραν πολλών προνομίων των
   Γενιτσάρων, σε σημείο που κάποιες φορές
   να ξεσηκωθούν και εναντίον των
   Σουλτάνων. Θεωρούμενοι δε, ως "διαρκώς
   τελούντες υπό τα όπλα", ουδέποτε
   κλήθηκαν να υπηρετήσουν στον τακτικό
   οθωμανικό στρατό. Εκ των παραπάνω λόγων
   μία αδιάλλακτη εχθρότητα χώριζε αυτούς
   με τους Έλληνες της Κρήτης με τους
   οποίους δεν έρχονταν σε καμία
   επικοινωνία. Διαπιστώθηκε όμως ότι σε
   πολλές ανώμαλες περιστάσεις (σφαγές,
   λεηλασίες πόλεων κ.λπ.) πολλοί εξ αυτών
   παρείχαν γενναιόφρονα προστασία σε
   πολλούς Έλληνες σώζοντάς τους από τον
   όλεθρο.

   Μετά την προσάρτηση της Κρήτης στην
   Ελλάδα, οι Τουρκοκρήτες υπήρξαν
   εξαιρετικά νομοταγείς υπήκοοι του
   κράτους. Μάλιστα κατά τον Μακεδονικό
   Αγώνα και τον Ελληνο-βουλγαρικό πόλεμο,
   το 1913, ζήτησαν αθρόα να καταταγούν ως
   εθελοντές στον ελληνικό στρατό. Η
   υποχρεωτική ανταλλαγή πληθυσμών του 1923
   υπήρξε το μεγαλύτερο πλήγμα στην
   ιστορία των Τουρκοκρητών, όπου
   αναγκάσθηκαν να εγκαταλείψουν το
   πατρικό τους έδαφος επιβιβαζόμενοι και
   ολοφυρόμενοι σε ατμόπλοια που θα τους
   μετέφεραν μακριά, άλλους στη Συρία, τον
   Λίβανο και άλλους στη Τουρκία.

[Επεξεργασία] Βιβλιογραφία

     * Κωνσταντίνος Γ. Φουρναράκης,
       Τουρκοκρήτες, εκδ. Ι. Γιαννακουδάκι,
       Χανιά 1929

   Ανακτήθηκε από
   "http://el.wikipedia.org/wiki/%CE%A4%CE%BF%CF%85%CF%81%CE%BA%CE%BF%CE%BA%CF%81%CE%AE%CF%84%CE%B5%CF%82"
   Κατηγορίες: Έθνη | Οθωμανοί κρητικής
   καταγωγής | Ιστορία της Κρήτης

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Português
     * Русский
     * Türkçe

     * Τελευταία τροποποίηση 13:13, 29 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
