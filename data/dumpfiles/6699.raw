   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ανάλυση Φουριέ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η ανάλυση Φουριέ είναι ένα πεδίο των εφαρμοσμένων μαθηματικών το οποίο
   προέκυψε από την προσπάθεια αναπαράστασης μίας συνάρτησης ως αθροίσματος
   απλούστερων, περιοδικών τριγωνομετρικών συναρτήσεων. Επομένως κεντρική
   ιδέα στην ανάλυση Φουριέ είναι η προσπάθεια για κατανόηση των ιδιοτήτων
   μίας συνάρτησης (η οποία μπορεί να αναπαριστά π.χ. ένα σήμα) μέσω
   διάσπασής της σε γνωστά, στοιχειώδη μέρη (αποσύνθεση). Η ανάστροφη
   διαδικασία, η κατασκευή μίας συνάρτησης από γνωστές, βασικές συναρτήσεις,
   ονομάζεται σύνθεση. Με τον όρο ανάλυση Φουριέ αναφερόμαστε και στις δύο
   διεργασίες. Η μέθοδος αυτή εφαρμόστηκε για πρώτη φορά από τον Ζοζέφ Φουριέ
   στην προσπάθειά του να ερευνήσει τη διάδοση της θερμότητας.

   Πίνακας περιεχομένων

     • 1 Εισαγωγικά
     • 2 Σειρά Φουριέ
     • 3 Μετασχηματισμός Φουριέ
     • 4 Δείτε επίσης

[Επεξεργασία] Εισαγωγικά

   Ο όρος Μετασχηματισμός Φουριέ (MΦ) αναφέρεται σε μία αυστηρώς ορισμένη
   μαθηματική διεργασία η οποία αποσυνθέτει μία συνάρτηση σε άθροισμα απείρων
   περιοδικών ημιτονοειδών συναρτήσεων. Το αποτέλεσμα του μετασχηματισμού
   είναι μία νέα συνάρτηση με διαφορετικό πεδίο ορισμού, επίσης γνωστή ως
   Μετασχηματισμός Φουριέ ή ως φάσμα, η οποία περιγράφει το κατά πόσον
   συμμετέχει κάθε στοιχειώδες ημίτονο στον σχηματισμό της αρχικής συνάρτησης
   (έστω f). Ο ΜΦ αποτελεί οριακή περίπτωση (για συνάρτηση f με άπειρη
   περίοδο, δηλαδή ουσιαστικά απεριοδική) της σειράς Φουριέ.

   H σειρά Φουριέ εφαρμόζεται για περιοδική f και δίνει ως αποτέλεσμα μία νέα
   συνάρτηση με διακριτό πεδίο τιμών αντί για συνεχές (δηλαδή πεδίο τιμών σε
   μία σειρά Φουριέ είναι οι φυσικοί αριθμοί αντί για τους πραγματικούς).

   Για συναρτήσεις διακριτής ανεξάρτητης μεταβλητής, όπου οι φυσικοί αριθμοί
   είναι το πεδίο ορισμού της f, υπάρχουν οι διακριτές παραλλαγές του MΦ: ο
   Μετασχηματισμός Φουριέ Διακριτού Χρόνου (MΦΔΧ), με συνεχές πεδίο τιμών και
   κατάλληλος για απεριοδικές συναρτήσεις, και ο Διακριτός Μετασχηματισμός
   Φουριέ (ΔΜΦ ή DFT), με διακριτό πεδίο τιμών και κατάλληλος για περιοδικές
   συναρτήσεις.

   Για καθεμία από αυτές τις διεργασίες υπάρχει και ο αντίστροφος
   μετασχηματισμός, ο οποίος δέχεται ως είσοδο το φάσμα και δίνει ως έξοδο
   την αρχική συνάρτηση f. Όλοι οι τύποι μετασχηματισμών της ανάλυσης Φουριέ
   ανάγονται στον παρόμοιου σκοπού Μετασχηματισμό Λαπλάς και αποτελούν
   περιπτώσεις ολοκληρωτικού μετασχηματισμού.

                         Αυτό το άρθρο ή τμήμα του μπορεί να βελτιωθεί.

   Edit-find-replace.svg Μπορείτε να το επεκτείνετε ή να το βελτιώσετε με
                         κάποιο τρόπο ώστε να καλύπτει το θέμα με πληρέστερο
                         τρόπο. Βοηθήστε τη Βικιπαίδεια επεκτείνοντάς το.

[Επεξεργασία] Σειρά Φουριέ

   Μια περιοδική συνάρτηση f μπορεί να εκφραστεί ως άπειρο άθροισμα (σειρά)
   ημιτόνων και συνημιτόνων. Η συνάρτηση με περίοδο Τ μετασχηματίζεται σε
   σειρά ημιτόνων και συνημιτόνων με περιόδους ακέραια πολλαπλάσια της Τ. Για
   ω = 2π / T η σειρα Φουριέ γράφεται ως

   \displaystyle f(t)=\frac{a_0}{2} + \sum_{n=1}^\infty (a_n \cdot \cos(n
   \omega t) + b_n \cdot \sin(n \omega t))
   [IMG]
   [IMG]
   Ανάλυση της μπλε συμμετρικής συνάρτησης σε σειρά Φουριέ με μέχρι 5 όρους.

   με συντελεστές

   \displaystyle a_0=\frac{2}{T}\int_{0}^{T} f(t) \, \mathrm{d}t,
   \displaystyle a_n=\frac{2}{T}\int_{0}^{T} f(t) \cdot \cos(n\omega t)\,
   \mathrm{d}t και
   \displaystyle b_n=\frac{2}{T}\int_{0}^{T} f(t) \cdot \sin(n\omega t)\,
   \mathrm{d}t.

   Το διάστημα ολοκλήρωσης [0, Τ] μπορεί να αντικατασταθεί με οποιοδήποτε της
   μορφης [c,Τ+c]. Συχνά χρησιμοποιείται επίσης το [-Τ/2, Τ/2].

   Στην πράξη αντί της άπειρης σειράς η συνάρτηση προσεγγιζεται με
   πεπερασμένο πλήθος προσθεταίων.

   Με τη χρήση του τύπου του Όιλερ e^{in\omega t} = \cos(n\omega
   t)+i\sin(n\omega t), \, με ω = 2π / T η σειρα Φουριέ μπορεί να γραφεί με
   μιγαδικούς όρους ως

   \displaystyle f(t)=\sum_{n=-\infty}^{\infty} c_n
   \mathrm{e}^{2\pi\mathrm{i}n t/T}

   με

   \displaystyle c_n =\frac1T\int_{0}^{T} f(t) \mathrm{e}^{-2\pi\mathrm{i}n
   t/T} dt.

[Επεξεργασία] Μετασχηματισμός Φουριέ

   Ο Μετασχηματισμός Φουριέ αποτελεί γενίκευση της σειράς Φουριέ με
   μιγαδικούς όρους. Αντί των διακριτων όρων c[n] χρησιμοποιεί την συνεχή
   συνάρτηση F(t):

   f(t) = \int_{-\infty}^{\infty} F(x)\ e^{ 2\pi i x t}\,dx,

   με

   F(t) = \int_{-\infty}^{\infty} f(x)\ e^{- 2\pi i x t}\,dx.

[Επεξεργασία] Δείτε επίσης

     • Επεξεργασία σήματος

   Ανακτήθηκε από
   "http://el.wikipedia.org/wiki/%CE%91%CE%BD%CE%AC%CE%BB%CF%85%CF%83%CE%B7_%CE%A6%CE%BF%CF%85%CF%81%CE%B9%CE%AD"
   Κατηγορίες: Εφαρμοσμένα μαθηματικά | Τηλεπικοινωνίες
   Κρυμμένη κατηγορία: Βελτίωση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Беларуская
     • Česky
     • Deutsch
     • English
     • Español
     • Euskara
     • فارسی
     • Français
     • Galego
     • हिन्दी
     • Bahasa Indonesia
     • Íslenska
     • Italiano
     • Nederlands
     • 日本語
     • Polski
     • Português
     • Русский
     • Српски / Srpski
     • Suomi
     • Svenska
     • ไทย
     • Tiếng Việt
     • Türkçe
     • 中文

     • Τελευταία τροποποίηση 10:51, 16 Ιανουαρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
