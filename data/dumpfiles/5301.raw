   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Καίτη Γαρμπή

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                 Καίτη Γαρμπή
   Kaiti Garbi.jpg
     Πραγματικό όνομα   Αικατερίνη Γαρμπή
         Γέννηση        8 Ιουνίου 1961 (1961-06-08) (49 ετών) Αθήνα, Ελλάδα
        Εθνικότητα      Ελληνική
       Είδος Τέχνης     Τραγούδι
   Καλλιτεχνικά ρεύματα Ποπ, λαϊκα


   Η Καίτη Γαρμπή (γεν. στις 8 Ιουνίου 1961)^[εκκρεμεί παραπομπή], του
   Σταύρου και της Βαρβάρας, είναι Ελληνίδα τραγουδίστρια. Μετράει 20 χρόνια
   παρουσίας στο Ελληνικό τραγούδι. Η Καίτη Γαρμπή είναι παντρεμένη από το
   1997 με τον επίσης τραγουδιστή Διονύση Σχοινά και έχουν έναν γιο, τον
   Δημήτρη, που γεννήθηκε το 1999.

   Πίνακας περιεχομένων

     • 1 Τα πρώτα χρόνια
     • 2 Solo Καριέρα
     • 3 1989 - 1993: Οι πρώτες κυκλοφορίες
     • 4 1993: Eurovision
     • 5 1994-1996: Ατόφιο χρυσάφι & Αρχίζω πόλεμο
     • 6 1997: Ευαισθησίες
     • 7 1998 & 1999: Χριστούγεννα με την Καίτη & Δώρο Θεού
     • 8 2000-2001: Το κάτι, Τι θέλουνε τα μάτια σου & Απλά τα πράγματα
     • 9 2002-2004: Μια καρδιά, Έμμονες ιδέες, Γαλάζιο και λευκό
     • 10 2005 - 2006: Έχω στα μάτια ουρανό & Πώς αλλάζει ο καιρός
     • 11 2007: 18 Χρόνια LIVE
     • 12 2008: Καινούργια Εγώ
     • 13 Δισκογραφία
     • 14 Εξωτερικοί σύνδεσμοι

[Επεξεργασία] Τα πρώτα χρόνια

   Η Καίτη Γαρμπή ξεκίνησε τη καριέρα της μαζί με τη μικρότερη αδερφή της
   Λιάνα ως «Αδελφές Γαρμπή» όταν η Καίτη ήταν μόλις 15 χρονών και η Λιάνα
   13. Ως «αδελφές Γαρμπή» είναι περισσότερο γνωστές για την συνεργασία τους
   με τον Γιάννη Φλωρινιώτη.

[Επεξεργασία] Solo Καριέρα

   Στα μέσα της δεκαετίας του 1980 εντελώς αιφνίδια, η Λιάνα αποφάσισε να
   παντρευτεί και να σταματήσει το τραγούδι και έτσι η Καίτη ξεκίνησε την
   solo καριέρα της. H πρώτη της ηχογράφηση ήταν το «Στο Σαιν Τροπέ» μια
   διασκευή του “St. Tropez twist” το οποίο συμπεριλήφθηκε στην συλλογή «Τα
   δέκα δεκάρια» (1987) όπου συμμετείχαν και άλλοι καλλιτέχνες όπως η Μαντώ,
   η Πωλίνα και η Σοφία Βόσσου. Η συλλογή συνεχίστηκε με την Καίτη να
   ηχογραφεί δύο διασκευές ξένων τραγουδιών, το «Αχ αυτό μ’αρέσει» (That’s
   the way I like it) και το «Ζω να σ’αγαπώ». Η επιτυχία της Καίτης τράβηξε
   το ενδιαφέρων των μουσικών παραγωγών της τότε CBS Record (από το 1991 Sony
   Music) με την οποία η Καίτη υπέγραψε το πρώτο της συμβόλαιο.

[Επεξεργασία] 1989 - 1993: Οι πρώτες κυκλοφορίες

   Το 1989, ένα χρόνο μετά την ένταξη της Καίτης στην CBS, κυκλοφόρησε ο
   πρώτος της προσωπικός δίσκος με τίτλο «Πρόβα». Με το ομότιτλο τραγούδι,
   καθώς και το βιντεοκλίπ του τραγουδιού, η Καίτη έκανε γνωστή για πρώτη
   φορά την παρουσία της στα τότε μουσικά δρώμενα της Ελλάδας.

   Το 1990 κυκλοφόρησε το δεύτερο προσωπικό της δίσκο με τίτλο «Γυαλιά
   καρφιά» το οποίο σημειώνει επιτυχία, με τραγούδια όπως το ομότιτλο, το
   «Φαντασματάκι» και το «Τζίνι» να γίνονται ραδιοφωνικές επιτυχίες (τα δύο
   πρώτα και ως βιντεοκλίπ). Το 1991 η Καίτη κυκλοφόρησε το «Ένταλμα
   συλλήψεως» που περιείχε αρκετά νέα τραγούδια αλλά και μερικά από τους
   προηγούμενους δίσκους της.

   Το 1992 κυκλοφόρησε ο δίσκος «Του φεγγαριού αναπνοές». Ήταν ο δίσκος που
   την καθιέρωσε ως ένα νέο ισχυρό όνομα στο χώρο της ελληνικής μουσικής,
   καθώς περιείχε μία ολόκληρη σειρά μεγάλων επιτυχιών και μάλιστα έβγαλε 6
   βιντεοκλίπ. Επίσης ήταν και ο πρώτος δίσκος της που έγινε χρυσός.

[Επεξεργασία] 1993: Eurovision

   To 1993 έγινε πρόταση στην Καίτη από την ΕΡΤ να εκπροσωπήσει την Ελλάδα
   στο μουσικό διαγωνισμό της Eurovision. H Καίτη δέχτηκε, ταξίδεψε στην
   Ιρλανδία, τραγούδησε το «Ελλάδα χώρα του φωτός» και κατέκτησε την 9η θέση.
   Το ίδιο έτος, μετά την συμμετοχή στην Eurovision, η Καίτη κυκλοφόρησε τον
   δίσκο «Ως τον παράδεισο» ο οποίος συνέχισε την επιτυχία του προηγούμενου
   δίσκου, με μεγάλο αριθμό νέων επιτυχιών και έγινε και αυτός χρυσός. Στο
   δίσκο, επίσης, περιέχονται και τέσσερα τραγούδια σε μουσική και στίχους
   του Φοίβου, που δίνουν το έναυσμα μιας πολύ πετυχημένης συνεργασίας, η
   οποία κρατάει ως το 2000.

[Επεξεργασία] 1994-1996: Ατόφιο χρυσάφι & Αρχίζω πόλεμο

   Ύστερα από την καθιέρωση της στο ελληνικό πεντάγραμμο ως ενός από τα πιο
   δυνατά ονόματα στο χώρο του τραγουδιού, το 1994, η γνωστή τραγουδίστρια
   κυκλοφορεί το "Ατόφιο χρυσάφι που περιελάμβανε δέκα τραγούδια σε μουσική
   και στίχους των Κώστα Τουρνά (1-5) και Φοίβου (6-10). Ο δίσκος έγινε
   πλατινένιος και είχε πολλές επιτυχίες, οι οποίες παίζονται ακόμα πολύ. Το
   "Ατόφιο χρυσάφι" μάλιστα είναι ο πρώτος δίσκος της Καίτης Γαρμπή που σε
   πωλήσεις υπερβαίνει τις 100.000 πωλήσεις.

   Το 1996, η συνεργασία με το Φοίβο συνεχίζεται στο δίσκο "Αρχίζω πόλεμο". Ο
   δίσκος αυτός περιέχει τραγούδια του Φοίβου, κυρίως, αλλά και άλλων. Ο
   δίσκος αποτέλεσε μια από τις μεγαλύτερες εμπορικές επιτυχίες της Καίτης,
   αφού έγινε 3 φορές πλατινένιος. Θεωρείται ως ο πιο κλασσικός δίσκος της
   Καίτης Γαρμπή και είναι η πρώτη της δουλειά που τη χρίζει πρώτο όνομα στις
   αθηναϊκές πίστες.

[Επεξεργασία] 1997: Ευαισθησίες

   Το 1997 η Καίτη Γαρμπή κυκλοφόρησε τον δίσκο Ευαισθησίες ο οποίος ήταν και
   η μεγαλύτερη εμπορική επιτυχία της και έγινε άμεσα τρεις φορές
   πλατινένιος. Η μεγάλη επιτυχία αυτού του δίσκου φάνηκε κι από τον αριθμό
   των τραγουδιών που απέκτησαν video clips. Τα 8 από τα 12 κομμάτια
   οπτικοποιήθηκαν. Άλλο ένα στοιχείο που επιβεβαιώνει την επιτυχία του εν
   λόγω δίσκου είναι ότι τα 10 από τα 12 κομμάτια που τον αποτελούν
   περιλήφθηκαν στο συλλεκτικό album της τραγουδίστριας "Το κάτι". Στο δίσκο
   συμπεριλαμβάνονταν και δύο ντουέτα με τους Αντώνη Βαρδή και
   πρωτοεμφανιζόμενο τότε Αντώνη Ρέμο.

[Επεξεργασία] 1998 & 1999: Χριστούγεννα με την Καίτη & Δώρο Θεού

   To 1998 ηχογράφησε έναν δίσκο μόνο με Χριστουγεννιάτικα τραγούδια, με τη
   συνοδεία της παιδικής ορχήστρας του Σπύρου Λάμπρου και του τενόρου
   Κωνσταντίνου Παλιατσάρα. Ο δίσκος ονομάστηκε «Χριστούγεννα με την Καίτη»
   και έγινε χρυσός. Τα τραγούδια του δίσκου ακούγονται ακόμα έντονα στη
   διάρκεια της γιορτινής περιόδου.

   Το 1999 κυκλοφόρησε τον δίσκο «Δώρο Θεού» σε συνεργασία με τον συνθέτη
   Γιώργο Θεοφάνους, αλλά και με άλλους σπουδαίους συνθέτες όπως ο Χρήστος
   Νικολόπουλος και ο Αντώνης Βαρδής. Ο δίσκος έγινε επίσης χρυσός και
   ανακυρήχθηκε ως ο δίσκος με το καλύτερο εξώφυλλο για τη χρονιά 1999 στα
   μουσικά βραβεία ποπ κορν.

[Επεξεργασία] 2000-2001: Το κάτι, Τι θέλουνε τα μάτια σου & Απλά τα πράγματα

   Τον Απρίλιο του 2000, η Καίτη Γαρμπή συνεργάζεται για τελευταία φορά με το
   Φοίβο. Αποτέλεσμα αυτής τους της συνεργασίας είναι ο τέσσερις φορές
   πλατινένιος δίσκος "Το κάτι". Στο δίσκο περιέχονται 7 νέα τραγούδια του
   Φοίβου, μία διασκευή δύο παλαιότερων τραγουδιών τους, καθώς και 23 παλιές
   επιτυχίες τους.

   Στα τέλη του 2000, η Καίτη Γαρμπή κυκλοφορεί ένα cd single με 3 νέα
   τραγούδια, αλλά και 2 remix. Κι αυτός ο δίσκος πετυχαίνει πλατινένια
   διάκριση.

   Ένα χρόνο αργότερα, δηλαδή στα τέλη του 2001, κυκλοφορεί το διπλό cd Απλά
   τα πράγματα που γίνεται διπλά πλατινένιο. Τα τραγούδια ήταν διαφόρων
   συνθετών και στιχουργών. Το δεύτερο cd υπέγραφε εξ ολοκλήρου στις
   συνθέσεις ο Κώστας Τουρνάς, πλην ενός κομματιού. Κι αυτός ο δίσκος έγινε 2
   φορές πλατινένιος.

[Επεξεργασία] 2002-2004: Μια καρδιά, Έμμονες ιδέες, Γαλάζιο και λευκό

   Το 2002, η Καίτη Γαρμπή κυκλοφορεί το cd single "Μια καρδιά" με 5 νέα
   τραγούδια και γίνεται διπλά πλατινένιο.

   Το 2003, ο νέος δίσκος της Καίτης, "Έμμονες ιδέες" πετυχαίνει άλλη μια
   πλατινένια διάκριση. Ο δίσκος αυτός είναι ένας λαίκός δίσκος με τραγούδια
   από διάφορους δημιουργούς. Είναι, μάλιστα, και ο πρώτος δίσκος που
   κυκλοφορεί με πρόσθετο dvd με video clips του καλλιτέχνη στην ελληνική
   αγορά.

   Το καλοκαίρι του 2004, με αφορμή την κατάκτηση του Πανευρωπαϊκού Κυπέλλου
   Ποδοσφαίρου από την εθνική μας ομάδα, αλλά και τους Ολυμπιακούς αγώνες που
   έγιναν στην Αθήνα κυκλοφόρησε το cd single "Γαλάζιο και λευκό" με 2 νέα
   τραγούδια και 3 remix.

[Επεξεργασία] 2005 - 2006: Έχω στα μάτια ουρανό & Πώς αλλάζει ο καιρός

   Το 2005 η Καίτη συνεργάστηκε με τον Χρήστο Δάντη και κυκλοφόρησαν τον
   χρυσό δίσκο «Έχω στα μάτια ουρανό». Ο δίσκος σημείωσε ραδιοφωνική επιτυχία
   με τραγούδια όπως το «Άκουσε αγόρι μου». To 2006 η Καίτη κυκλοφόρησε το
   πολυσυλλεκτικό «Πώς αλλάζει ο καιρός». Ο δίσκος έγινε χρυσός ενώ ξεχώρισαν
   τραγούδια όπως το ομότιτλο, το «Αυτή» αλλά και ο «Ισόβιος Δεσμός» που ήταν
   ντουέτο με τον Στάθη Ραφτόπουλο Την ίδια χρονιά εμφανιζόταν στα Αστέρια
   Γλυφάδας με τον Αντύπα.

[Επεξεργασία] 2007: 18 Χρόνια LIVE

   Το 2007 η Καίτη πραγματοποίησε μια φιλανθρωπική συναυλία στο Αιγάλεω για
   τους πυρόπληκτους από τις φωτιές του Αυγούστου. Η συναυλία ηχογραφήθηκε
   και κυκλοφόρησε σε έναν διπλό δίσκο με τον οποίο η Καίτη γιόρτασε τα 18
   χρόνια δισκογραφικής της παρουσίας.

[Επεξεργασία] 2008: Καινούργια Εγώ

   Το χειμώνα του 2008 η Καίτη Γαρμπή συνεργάστηκε με τον συνθέτη Νίκο Αντύπα
   και κυκλοφόρησαν τον δίσκο «Καινούργια Εγώ», με δέκα τραγούδια. Το
   ομότιτλο είναι μια συνεργασία με τον rapper Θηρίο. Ο συγκεκριμένος δίσκος
   κινείται σε ένα διαφορετικό στυλ απ' ό,τι είχε ως τότε κυκλοφορήσει η
   Καίτη Γαρμπή, αλλά έχει και λαϊκά κομμάτια.

[Επεξεργασία] Δισκογραφία

   Συμμετοχές

     • 1987 - Τα 10 Δεκάρια Νο 1
     • 1988 - Τα 10 Δεκάρια Νο 2

   Προσωπική δισκογραφία

   albums

     • 1989 - Πρόβα
     • 1990 - Γυαλιά Καρφιά
     • 1991 - Ένταλμα Συλλήψεως
     • 1992 - Του Φεγγαριού Αναπνοές (χρυσός)
     • 1993 - Ως τον Παράδεισο (χρυσός)
     • 1994 - Ατόφιο Χρυσάφι (πλατινένιος)
     • 1996 - Αρχίζω Πόλεμο (3x πλατινένιος)
     • 1997 - Ευαισθησίες (3x πλατινένιος)
     • 1998 - Χριστούγεννα με την Καίτη (χρυσός)
     • 1999 - Δώρο Θεού (χρυσός)
     • 2000 - Το Κάτι (4x πλατινένιος)
     • 2000 - Τι θέλουνε τα μάτια σου (πλατινένιος)
     • 2001 - Απλά τα πράγατα (2x πλατινένιος)
     • 2002 - Remix Plus (CD Single)
     • 2002 - Μια καρδιά (2x πλατινένιος)
     • 2003 - Έμμονες ιδέες (πλατινένιος)
     • 2004 - Γαλάζιο και λευκό
     • 2005 - Έχω στα μάτια ουρανό (χρυσός)
     • 2006 - Πως αλλάζει ο καιρός (χρυσός)
     • 2007 - 18 Χρόνια Live
     • 2008 - Καινούρια Εγώ

   Singles

     • 2000 - Τι θέλουνε τα μάτια σου (πλατινένιος)
     • 2002 - Remix Plus (CD Single)
     • 2002 - Μια καρδιά (2x πλατινένιος)
     • 2004 - Γαλάζιο και λευκό

[Επεξεργασία] Εξωτερικοί σύνδεσμοι

     • Επίσημη σελίδα
     • Βιογραφικό από music.net.cy

   π • σ • ε
                    Εκπρόσωποι της Ελλάδας στη Γιουροβίζιον
   Μαρινέλλα  · Μαρίζα Κωχ  · Πασχάλης, Μαριάννα Τόλη, Ρόμπερτ Ουίλλιαμς &
   Μπέσσυ Αργυράκη  · Τάνια Τσανακλίδου  · Ελπίδα  · Άννα Βίσση  · Γιάννης
   Δημητράς  · Κρίστη Στασινοπούλου  · Τάκης Μπινιάρης  · Bang  · Αφροδίτη
   Φρυδά  · Μαριάννα Ευστρατίου  · Χρήστος Κάλοου  · Σοφία Βόσσου  ·
   Κλεοπάτρα  · Καίτη Γαρμπή  · Κώστας Μπίγαλης  · Ελίνα Κωνσταντοπούλου  ·
   Μαριάννα Ευστρατίου  · Μαριάννα Ζορμπά  · Θάλασσα  · Antique  · Μιχάλης
   Ρακιντζής  · Μαντώ  · Σάκης Ρουβάς  · Έλενα Παπαρίζου  · Άννα Βίσση  ·
   Σαρμπέλ  · Καλομοίρα  · Σάκης Ρουβάς  · Γιώργος Αλκαίος

               Στοιχεία προσώπου
   ΟΝΟΜΑ               Γαρμπή Καίτη
   ΑΛΛΑ ΟΝΟΜΑΤΑ        Αικατερίνη Γαρμπή
   ΜΙΚΡΗ ΠΕΡΙΓΡΑΦΗ     Ελληνίδα τραγουδίστρια
   ΗΜΕΡΟΜΗΝΙΑ ΓΕΝΝΗΣΗΣ 8 Ιουνίου
   ΕΤΟΣ ΓΕΝΝΗΣΗΣ       1963
   ΤΟΠΟΣ ΓΕΝΝΗΣΗΣ      Αθήνα, Ελλάδα
   ΗΜΕΡΟΜΗΝΙΑ ΘΑΝΑΤΟΥ
   ΕΤΟΣ ΘΑΝΑΤΟΥ
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%9A%CE%B1%CE%AF%CF%84%CE%B7_%CE%93%CE%B1%CF%81%CE%BC%CF%80%CE%AE"
   Κατηγορίες: Γεννήσεις το 1963 | Κεφαλλονίτες | Έλληνες τραγουδιστές
   Κρυμμένη κατηγορία: Άρθρα που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Deutsch
     • English
     • Español
     • Français
     • Italiano
     • Português
     • Türkçe
     • Українська

     • Τελευταία τροποποίηση 13:57, 3 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
