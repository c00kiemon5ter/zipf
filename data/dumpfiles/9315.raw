   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Στάδιο Νέας Σμύρνης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Γήπεδο Πανιωνίου: οι θύρες 2 και 3.

   To Στάδιο Νέας Σμύρνης, γνωστό και ως Γήπεδο Πανιωνίου, κτίστηκε το 1939,
   επεκτάθηκε σε διάφορες περιόδους και ανακαινίστηκε το 2003. Βρίσκεται στη
   Νέα Σμύρνη, στην οδό Ιωάννου Χρυσοστόμου 1, τέσσερα χιλιόμετρα νότια του
   κέντρου της Αθήνας και αποτελεί έδρα του Πανιωνίου Γ.Σ.. Το Στάδιο Νέας
   Σμύρνης ανήκει στον ερασιτέχνη Πανιώνιο Γ.Σ.Σ. και έχει χωρητικότητα
   11.700 θεατών.

   Πίνακας περιεχομένων

     • 1 Ιστορικό ανέγερσης
     • 2 Εξέδρες - χωρητικότητα

          • 2.1 Διοργανώσεις - εκδηλώσεις

     • 3 Εγκαταστάσεις
     • 4 Νέο στάδιο
     • 5 Εξωτερικές συνδέσεις

[Επεξεργασία] Ιστορικό ανέγερσης

   Από το 1922 που ξεριζώθηκε από τη Σμύρνη, ο Πανιώνιος στεγαζόταν στο
   Παναθηναϊκό Στάδιο. Εν τω μεταξύ άρχισε σιγά σιγά να δημιουργείται η Νέα
   Σμύρνη, το προάστιο που στέγασε τους Μικρασιάτες πρόσφυγες, στο
   πολεοδομικό σχέδιο του οποίου είχε προβλεφθεί χώρος για τη δημιουργία
   αθλητικών εγκαταστάσεων. Παρά την ίδρυση από το 1928 του ΑΟ Ν. Σμύρνης,
   του μετέπειτα γνωστού Μίλωνα, τελικά αποφασίστηκε να δημιουργηθεί στάδιο
   για τη μεταφορά και στέγαση του Πανιωνίου, του ιστορικού συλλόγου της
   Σμύρνης, που είχε καταφέρει να επιβιώσει από τη λαίλαπα της καταστροφής
   και της προσφυγιάς.

   Το Νοέμβριο του 1937, σε κοινή συνεδρίαση, το Δ.Σ. του Πανιωνίου υπό τον
   πρόεδρο Δημητρό Καραμπάτη και το συμβούλιο της τότε Κοινότητας Ν. Σμύρνης
   υπό τον κοινοτάρχη Αθ. Καρύλλο, συμφώνησαν να μεταφερθεί ο σύλλογος στη
   Νέα Σμύρνη και όρισαν ως χώρο ανέγερσης του Γυμναστηρίου έκταση 18,3
   στρεμμάτων νότια του Ασύλου Άγιος Ανδρέας. Έτσι, μπήκαν οι βάσεις για τη
   μεταφορά του σωματείου στη συνοικία, όπου είχαν εγκατασταθεί από το 1926
   οι πρόσφυγες από τη Σμύρνη.

   Στις 26 Φεβρουαρίου 1938 δημοπρατείται η έκταση και αμέσως αρχίζει η
   διαμόρφωση του χώρου σε στάδιο με στίβο, κουλουάρ κλπ. Τον Ιούνιο του
   ίδιου έτους ο Πανιώνιος διοργανώνει στο δικό του γυμναστήριο τους Λαϊκούς
   Αγώνες Εργαζομένων, τους οποίους είχε καθιερώσει για την αναζήτηση νέων
   αθλητικών ταλέντων. Τον ίδιο μήνα γίνεται η θεμελίωση των εγκαταστάσεων
   του σταδίου, διαστάσεων 170x110 μ., στο οποίο προβλέπεται ποδοσφαιρικό
   γήπεδο διαστάσεων 105x70 μ. Το 1939 κτίζονται τα αποδυτήρια και το επόμενο
   έτος ο σύλλογος μεταφέρεται στο Στάδιο Πανιωνίου, όπως ονομάστηκε. Στα
   τέλη του καλοκαιριού του 1940 πραγματοποιούνται για πρώτη φορά
   ποδοσφαιρικοί αγώνες, τα έσοδα των οποίων προσφέρονται για την επισκευή
   του τορπιλισμένου πλοίου "Έλλη". Στις 15 Σεπτεμβρίου 1940 τελούνται τα
   επίσημα εγκαίνια. Έτσι ο πανηγυρικός εορτασμός της 50ετίας του συλλόγου,
   τον βρίσκει εγκατεστημένο σε δικό του σπίτι, έτοιμο για νέο ξεκίνημα.

[Επεξεργασία] Εξέδρες - χωρητικότητα

   [IMG]
   [IMG]
   Η σκεπαστή εξέδρα στις θύρες 4 και 5 και τα δημοσιογραφικά.

   Οι εξέδρες κτίστηκαν σταδιακά. Από τη δεκαετία του ’70 είχαν σχήμα πετάλου
   με τη νότια πλευρά να είναι άχτιστη. Αργότερα η χαμηλή εξέδρα της βόρειας
   πλευράς που στηριζόταν σε χωματένιο ανάχωμα αφαιρέθηκε για να γίνουν άλλες
   εγκαταστάσεις και χτίστηκε διώροφη εξέδρα στο νότιο πέταλο. Έτσι πάλι
   απέκτησε σχήμα πέταλου με άχτιστη τη βόρεια πλευρά. Μετά τους σεισμούς του
   1999 η διώροφη εξέδρα στο νότιο πέταλο δεν χρησιμοποιείται λόγω της κακής
   κατάστασης του άνω διαζώματος. Το 2003 κατασκευάστηκε νέο σκέπαστρο πάνω
   από τη δυτική κερκίδα. Από το 2009 στους ποδοσφαιρικούς αγώνες καθιερώθηκε
   το ηλεκτρονικό εισητήριο.

   Πριν την τοποθέτηση των καθισμάτων η χωρητικότητα του σταδίου ήταν περίπου
   20.000 θεατές. Το ρεκόρ προσέλευσης θεατών είναι 20.950 άτομα και
   σημειώθηκε στις 27 Ιανουαρίου 1974, στον αγώνα πρωταθλήματος Α΄ Εθνικής:
   Πανιώνιος-Παναθηναϊκός. Επίσης, τη δεκαετία του '70 είχαν σημειωθεί
   προσελεύσεις άνω των 20.000 και σε άλλους σημαντικούς αγώνες.

   Σήμερα η χωρητικότητα του Σταδίου είναι 11.700 καθημένων θεατών. Με τη νέα
   του χωρητικότητα στο γήπεδο σημειώθηκε ρεκόρ προσέλευσης θεατών (sold out)
   σε σημαντικούς αγώνες που έδωσε ο Πανιώνιος, όπως με τη Λάτσιο την άνοιξη
   του 1999 για τα προημιτελικά του Κυπέλλου Κυπελλούχων, με τη Μπαρτσελόνα
   για το β΄ γύρο του Κυπέλλου ΟΥΕΦΑ το 2003 και με τον Παναθηναϊκό το
   φθινόπωρο του 2008 για το πρωτάθλημα.

     • Μεγάλες προσελεύσεις:

          • Ρεκόρ θεατών: Πανιώνιος-Παναθηναϊκός: 20.950 άτομα (Α΄ Εθνική,
            27-1-1974).
          • Πανιώνιος-ΑΕΚ: 20.611 άτομα (Α΄ Εθνική, σεζόν 1974-75) ^[1]
          • Πανιώνιος-Παναθηναϊκός: 20.467 άτομα (Α΄ Εθνική, σεζόν
            1976-77)^[2]

     • Σημερινή χωρητικότητα: 11.700 καθήμενοι θεατές. Μέγιστη πληρότητα:

          • Πανιώνιος-Λάτσιο: Μάρτιος 1999 (Κύπ. Κυπελλούχων)
          • Πανιώνιος-Μπαρτσελόνα: Οκτώβριος 2003 (Κύπελλο ΟΥΕΦΑ)
          • Πανιώνιος-Παναθηναϊκός: Οκτώβριος 2008 (Α΄ Εθνική, σεζόν 2008-09)

  [Επεξεργασία] Διοργανώσεις - εκδηλώσεις

   Εκτός από έδρα του Πανιωνίου, το Στάδιο της Νέας Σμύρνης έχει
   χρησιμοποιηθεί κατά καιρούς ως προσωρινή έδρα και από άλλους συλλόγους,
   που για διαφόρους λόγους δεν μπορούσαν να χρησιμοποιήσουν το δικό τους
   γήπεδο, όπως ΑΕΚ, Γ.Σ. Καλλιθέα κλπ. Επίσης, έχει αποτελέσει αρκετές φορές
   την έδρα των "μικρών" εθνικών ομάδων: Νέων, Ελπίδων για τα αντίστοιχα
   ευρωπαϊκά πρωταθλήματα καθώς και της Ολυμπιακής ομάδας για τα προολυμπιακά
   τουρνουά.

   Το 2000 στο Στάδιο Ν. Σμύρνης διεξήχθη ο τελικός για το Κύπελλο
   ερασιτεχνών Ελλάδος ποδοσφαίρου ανάμεσα στις ομάδες Π.Α.Ν.Ο. Μαλλίων
   -Κοζάνη (2-1). Το 2004 διεξήχθη ο τελικός του Κυπέλλου Ελλάδος μεταξύ
   Παναθηναϊκού-Ολυμπιακού (3-1), λόγω έργων που διεξάγονταν στο Ολυμπιακό
   Στάδιο Αθήνας ενόψει των Ολυμπιακών Αγώνων 2004. Επίσης, ως ουδέτερη έδρα
   έχει φιλοξενήσει αγώνες μπαράζ μεταξύ ομάδων διαφόρων κατηγοριών.

   Το Στάδιο κατά καιρούς έχει φιλοξενήσει καλλιτεχνικές εκδηλώσεις,
   συναυλίες Ελλήνων και ξένων τραγουδιστών και συγκροτημάτων, όπως των
   Μετάλικα στις 27-6-1993.

   Αναφορές

    1. ↑ Greece 1974/75
    2. ↑ Greece 1976/77

[Επεξεργασία] Εγκαταστάσεις

   Εκτός από τo γήπεδο ποδοσφαίρου που αγωνίζεται η ποδοσφαιρική ομάδα του
   συλλόγου, το Στάδιο περιλαμβάνει:

     • Εγκαταστάσεις στίβου: έξι κουλουάρ με ταρτάν, βαλβίδες ρίψεων,
       αλμάτων, γυμναστήριο κάτω από τις κερκίδες.
     • Κλειστό γυμναστήριο Ανδρέας Βαρίκας, όπου στεγάζονται τα τμήματα
       υποδομής των αθλοπαιδιών: μπάσκετ, βόλεϊ, χάντμπολ.
     • Ανοιχτό κολυμβητήριο με 25άρα πισίνα για το τμήμα κολύμβησης.
     • Γυμναστήριο ενόργανης γυμναστικής σε ειδικά διαμορφωμένη αίθουσα κάτω
       από τις κερκίδες.
     • Αίθουσα τροπαίων.
     • Αποδυτήρια.
     • Δημοσιογραφικά θεωρεία.
     • Γραφεία του ερασιτέχνη και της ΠΑΕ.
     • Γραφεία του Συνδέσμου Παλαιμάχων.
     • Γραφεία των Συνδέσμων φιλάθλων: «Πάνθηρες» και «Λέσχη Φίλων Πανιωνίου»
     • Μπουτίκ (2) πώλησης αναμνηστικών του συλλόγου.
     • Καφενείο φιλάθλων με θέα τον αγωνιστικό χώρο.
     • Ενοικιαζόμενοι χώροι καταστημάτων. Κατά καιρούς κάτω από τις κερκίδες
       του σταδίου έχουν στεγαστεί: ταβέρνα, θέατρο, ίντερνετ καφέ, συνεργείο
       κλπ.

[Επεξεργασία] Νέο στάδιο

   Το Στάδιο της Νέας Σμύρνης είναι πλέον γερασμένο και υπάρχουν σκέψεις από
   το σύλλογο και την ΠΑΕ του Πανιωνίου, σε συνεργασία με το Δήμο Ν. Σμύρνης,
   να κατεδαφιστεί και να ανεγερθεί νέο σύγχρονο στάδιο, στο οποίο να
   στεγαστούν όλα τα αθλητικά τμήματα του σωματείου. Τα σχέδια περιλαμβάνουν:
   γήπεδο ποδοσφαίρου με κερκίδες 12.000 θεατών, εγκαταστάσεις στίβου,
   κλειστό γήπεδο αθλοπαιδιών, κολυμβητήριο, αίθουσα βαρέων αθλημάτων και
   άλλες εγκαταστάσεις.

[Επεξεργασία] Εξωτερικές συνδέσεις

     • http://www.stadia.gr/nsmyrni/nsmyrni-gr.html
     • http://www.pgss.gr/default.asp?pid=55&la=1&artid=17607&catid=5

   π • σ • ε
                     Πανιώνιος Γυμναστικός Σύλλογος Σμύρνης
                    Πανιώνιος ποδόσφαιρο · Πανιώνιος μπάσκετ ·
   Τμηματα ανδρών   Πανιώνιος βόλεϊ · Πανιώνιος χάντμπολ ·
                    Πανιώνιος πόλο
   Τμήματα γυναικών Πανιώνιος μπάσκετ γυναικών · Πανιώνιος βόλεϊ
                    γυναικών · Πανιώνιος πόλο γυναικών
   Έδρα             Στάδιο Νέας Σμύρνης
                    Ποδοσφαιριστές · Καλαθοσφαιριστές ·             Panionios
   Αθλητές          Πετοσφαιριστές · Υδατοσφαιριστές · Αθλητές      logo.svg
                    στίβου
   Προπονητές       Προπονητές ποδοσφαίρου · Προπονητές
                    καλαθοσφαίρισης · Προπονητές υδατοσφαίρισης
                    Γυμνάσιον Σμύρνης · Ορφεύς Σμύρνης · Πανιώνιοι
   Διάφορα          Αγώνες · Τουρνουά Ανδρέας Βαρίκας · Ύμνος
                    Πανιωνίου · Χρυσός Σταυρός Πανιωνίου

   Ανακτήθηκε από
   "http://el.wikipedia.org/wiki/%CE%A3%CF%84%CE%AC%CE%B4%CE%B9%CE%BF_%CE%9D%CE%AD%CE%B1%CF%82_%CE%A3%CE%BC%CF%8D%CF%81%CE%BD%CE%B7%CF%82"
   Κατηγορίες: Ελληνικά γήπεδα ποδοσφαίρου | Στάδια | Πανιώνιος Σμύρνης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • English
     • 한국어
     • Português
     • Українська

     • Τελευταία τροποποίηση 18:30, 23 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
