   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Λουδοβίκος Φίλιππος Β' της Ορλεάνης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Λουδοβίκος Φίλιππος Β' της Ορλεάνης

   Ο Λουδοβίκος Φίλιππος Ιωσήφ Β' (Σεντ Κλουντ 1747 - 1793) ήταν ΄, ο
   αποκαλούμενος και Λουδοβίκος Φίλιππος - Ισότητα. Ανήκε στο δεύτερο κλάδο
   του Οίκου των Βουρβώνων, υποστήριξε ενεργά την Γαλλική επανάσταση, αλλά
   δεν κατάφερε να γλυτώσει τον αποκεφαλισμό του. Ήταν υιός και διάδοχος του
   δούκα της Ορλεάνης Λουδοβίκου Φιλίππου Α' και της Λουίζας Ερριέτας των
   Βουρβώνων Κοντέ.

   Έχοντας τον τίτλο του δούκα του Μοντπενσιέ έγινε με τον θάνατο του παππού
   του (1752) δούκας του Σαρτρ και παντρεύτηκε (1769) την Μαρία Αδελαΐδα των
   Βουρβώνων (1753 - 1821), κόρη του πανίσχυρου δούκα του Πενθιεβρέ
   Λουδοβίκου Ιωάννη Μαρία των Βουρβώνων. Ήταν ένας από τους πλουσιότερους
   άντρες εκείνη την εποχή στην Γαλλία και καλείτο να παίξει ρόλο παρόμοιο με
   αυτόν του προπάππου του Φιλίππου Β' της Ορλεάνης. Ως δούκας του Σαρτρ ήρθε
   σε σύγκρουση με τον Ρενέ του Μοπώ (1771), όταν ο ίδιος στο Κοινοβούλιο
   εκδήλωσε βασιλικά ενδιαφέροντα. Με την άνοδο στον θρόνο του Λουδοβίκου
   ΙΣΤ' (1774) μισήθηκε από την Μαρία Αντουανέττα σαν εγωιστής και υποκριτής,
   ενώ αυτός την περιφρόνησε.

   Συμμετείχε στη ναυτική μάχη του Ουσάντ (1778) αλλά διώχθηκε λόγω του
   μίσους της βασίλισσας αλλά και της δειλίας του. Σαν αποζημίωση, του δόθηκε
   η τιμητική θέση του συνταγματάρχη των Ουσσάρων. Κατόπιν αφέθηκε σε μια ζωή
   πολυτέλειας και επισκεπτόταν συχνά την Αγγλία, όπου έγινε στενός φίλος με
   τον μετέπειτα βασιλιά Γεώργιο Δ'. Στη Γαλλία έγινε γνωστός για τα ακριβά
   δώρα που έδινε στους φτωχούς σε περίοδο πείνας, ανοίγοντας τις πύλες των
   ανακτόρων για το κοινό.

   Πίνακας περιεχομένων

     • 1 Δημοκρατική δράση και σχέσεις με τη βασιλική αυλή
     • 2 Πολιτική και αποκεφαλισμός
     • 3 Κληρονόμοι
     • 4 Πηγές

[Επεξεργασία] Δημοκρατική δράση και σχέσεις με τη βασιλική αυλή

   Μόλις διαδέχθηκε τον πατέρα του, ως δούκας της Ορλεάνης (1787) έδειξε
   έντονα τις δημοκρατικές του ιδέες σε τέτοιο βαθμό ώστε να κατηγορηθεί ότι
   επεδίωκε να γίνει ο νέος συνταγματικός βασιλιάς. Το καλοκαίρι του 1789
   έγινε το μεγαλύτερο θέμα συζήτησης αφού κατηγορήθηκε από τη βασιλική αυλή
   ότι εκείνος ξεσήκωσε τα πλήθη που πολιορκούσαν τα ανάκτορα, με σκοπό να
   συλλάβουν τη βασιλική οικογένεια. Αιτία ήταν οι βαθιές δημοκρατικές του
   ιδέες και το μίσος του απέναντι στη βασίλισσα Μαρία Αντουανέττα.

   Η Σκωτσέζα πόρνη κόμισσα του Έλλιοτ, μια από τις αγαπητικές του Λουδοβίκου
   Φίλιππου και υπηρέτρια του βασιλιά, που βρισκόταν σε εκδρομή για ψάρεμα,
   δυσαρεστήθηκε έντονα από τις κατηγορίες του βασιλιά εις βάρος του
   Λουδοβίκου Φίλιππου. Κατηγορήθηκε από τη βασιλική αυλή ότι παρακίνησε την
   πορεία των γυναικών στις Βερσαλλίες ενάντια της βασίλισσας. Ο μαρκήσιος
   του Φαγιέτ, ενοχλημένος επίσης από τη δημοτικότητα του Λουδοβίκου Φίλιππου
   έπεισε τον βασιλιά να τον στείλει σε αποστολή στην Αγγλία.

[Επεξεργασία] Πολιτική και αποκεφαλισμός

   Μετά την αιχμαλωσία του βασιλιά στο Βαρέν (1791) αρνήθηκε να πάρει μέρος
   στην πολιτική, σε πείσμα όσων έλεγαν ότι είχε κρυφό στόχο να
   αντικαταστήσει τον βασιλιά. Αντίθετα προσπάθησε να συμφιλιωθεί με την αυλή
   αλλά απέτυχε. Κατά τη διάρκεια της επανάστασης προσπάθησε να σώσει την ζωή
   επιφανών προσώπων. Δέχθηκε τον τίτλο του «πολίτη - ισότητα» και εξελέγη
   αναπληρωματικό μέλος του Εθνικού Συμβουλίου. Συμμετείχε στην ψηφοφορία για
   την καταδίκη του βασιλιά και έδωσε την ψήφο του για τον αποκεφαλισμό του.
   Ενώ δεν υπήρχε καμιά υποψία από τους επαναστάτες για το πρόσωπο του, μόλις
   ανακαλύφθηκε η συνωμοσία του μεγαλύτερου γιου του Λουδοβίκου δούκα του
   Σαρτρ με τον Κάρολο Φραγκίσκο Ντιμουριέ, το τρομοκρατικό καθεστώς των
   Ιακωβίνων του Ροβεσπιέρου διέταξε την σύλληψη και θανάτωση όλων των
   Βουρβώνων. Με συνοπτικές διαδικασίες, ο Λουδοβίκος Φίλιππος, παρά την
   έντονη δημοκρατική του δράση, φυλακίστηκε και αποφυλακίστηκε.

[Επεξεργασία] Κληρονόμοι

   Με τη σύζυγό του Λουίζα Μαρία Αδελαίδα των Βουρβώνων απέκτησε τέσσερις
   απογόνους:

     • Λουδοβίκος Φίλιππος της Γαλλίας
     • Αντώνιος Φίλιππος της Ορλεάνης (1775 - 1807), πέθανε στην εξορία
     • Λουίζα Μαρία Αδελαίδα Ευγενία της Ορλεάνης (1777 - 1847)
     • Λουδοβίκος Κάρολος Αλφόνσος του Μπωζολέ (1779 - 1808), πέθανε στην
       εξορία

[Επεξεργασία] Πηγές

     • M. Tournois, Histoire du Louis Philippe Joseph duc d'Orléans (Paris,
       1842).
     • L. C. Rousselet, Correspondance de Louis-Philippe Joseph d'Orléans
       avec Louis XVI (Paris, 1800)
     • Journal of Mrs. Grace Dalrymple Elliott (1859)
     • Pierre-Sébastien Laurentie, Histoire des ducs d'Orléans (Paris, 1832)

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Louis Philippe II, Duke of Orléans της Αγγλόγλωσσης
                      Βικιπαίδειας, η οποία διανέμεται υπό την GNU FDL και
                      την CC-BY-SA 3.0. (ιστορικό/συντάκτες).

                Στοιχεία προσώπου
   ΟΝΟΜΑ               Λουδοβίκος Φίλιππος Β
   ΑΛΛΑ ΟΝΟΜΑΤΑ        Louis Philippe d'Orléans
   ΜΙΚΡΗ ΠΕΡΙΓΡΑΦΗ     δούκας της Ορλεάνης
   ΗΜΕΡΟΜΗΝΙΑ ΓΕΝΝΗΣΗΣ 13 Απριλίου
   ΕΤΟΣ ΓΕΝΝΗΣΗΣ       1747
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ ΘΑΝΑΤΟΥ  6 Νοεμβρίου
   ΕΤΟΣ ΘΑΝΑΤΟΥ        1793
   ΤΟΠΟΣ ΘΑΝΑΤΟΥ       Παρίσι, Γαλλία

   Ανακτήθηκε από
   "http://el.wikipedia.org/wiki/%CE%9B%CE%BF%CF%85%CE%B4%CE%BF%CE%B2%CE%AF%CE%BA%CE%BF%CF%82_%CE%A6%CE%AF%CE%BB%CE%B9%CF%80%CF%80%CE%BF%CF%82_%CE%92%27_%CF%84%CE%B7%CF%82_%CE%9F%CF%81%CE%BB%CE%B5%CE%AC%CE%BD%CE%B7%CF%82"
   Κατηγορίες: Οίκος της Ορλεάνης | Δούκες της Ορλεάνης | Δούκες του
   Μονπανσιέ | Δούκες της Σαρτρ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • Česky
     • Deutsch
     • English
     • Español
     • Suomi
     • Français
     • Magyar
     • Italiano
     • 日本語
     • Nederlands
     • Polski
     • Português
     • Română
     • Русский
     • Svenska
     • ไทย

     • Τελευταία τροποποίηση 15:36, 26 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
