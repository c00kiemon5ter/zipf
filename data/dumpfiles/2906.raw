   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Αινείας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           * Το άρθρο αυτό αναφέρεται στο
           μυθολογικό πρόσωπο. Για άλλα
           πρόσωπα με το ίδιο όνομα, βλ. Αινείας
           (αποσαφήνιση).

   [IMG]
   [IMG]
   Ο Αινείας φεύγει από τη φλεγόμενη Τροία.
   Ζωγραφικός πίνακας του Federico Barocci, 1598.
   [IMG]
   [IMG]
   Ο Αινείας μεταφέρει τον πατέρα του.
   Μελανόμορφη οινοχόη, περ. 520-510 π.Χ.,
   Μουσείο του Λούβρου (F 118)

   Στην ελληνική και τη ρωμαϊκή μυθολογία ο
   Αινείας ήταν γιος του Αγχίση και της
   θεάς Αφροδίτης, αδελφός του Λύρου και
   συγγενής του βασιλιά της Τροίας Πριάμου.

   Ο Αινείας έλαβε μέρος στον Τρωικό Πόλεμο
   επικεφαλής των Δαρδάνων, ως σύμμαχος των
   Τρώων, και ήταν ο γενναιότερος ήρωας
   στην πλευρά τους μετά τον Έκτορα.
   Φαίνεται πάντως ότι αρχικώς δεν ήθελε να
   συμμετάσχει στον πόλεμο, γιατί περίμενε
   μετά τον θάνατο του Πριάμου να
   βασιλεύσει αυτός στον θρόνο του, αλλά
   όταν ο Αχιλλέας τον έδιωξε από την Ίδη
   στη Λυρνησσό, που επίσης κατέστρεψε
   ύστερα, ο Αινείας υποχρεώθηκε πλέον να
   καταφύγει στην Τροία και να
   συμπολεμήσει με τους Τρώες.

   Πολεμώντας στον Τρωικό Πόλεμο με τον
   Διομήδη, ο Αινείας σώθηκε μόνο χάρη στην
   προστασία της μητέρας του Αφροδίτης και
   του Απόλλωνα, που τον μετέφεραν στην
   Πέργαμο για ανάρρωση, ενώ στη σύγκρουσή
   του με τον Αχιλλέα τον έσωσε ο θεός
   Ποσειδώνας.

   Μετά την άλωση και τη λεηλασία της
   Τροίας, ο Αινείας με μερικούς Τρώες (που
   έγιναν γνωστοί ως «Αινειάδες»)
   εξακολούθησαν να αμύνονται σε κάποια
   συνοικία της πόλης, ώσπου οι Έλληνες
   τους διεμήνυσαν ότι τους δέχονται
   «υποσπόνδους», δηλαδή ύστερα από
   συμφωνία να αποχωρήσουν ανενόχλητοι, με
   την άδεια να πάρουν ο καθένας τους ό,τι
   μπορούσε να σηκώσει στα χέρια του από
   την περιουσία του. Και ενώ όλοι οι άλλοι
   γέμισαν και πήραν σακιά με χρυσάφι,
   ασήμι, κοσμήματα, χρήματα, κλπ., ο Αινείας
   σήκωσε στους ώμους του τον γέροντα και
   ανήμπορο πατέρα του, τον Αγχίση, και τον
   μετέφερε έξω από την πόλη. Τότε οι
   Έλληνες, θαυμάζοντας την πράξη του αυτή,
   του επέτρεψαν να πάρει ελεύθερα και ό,τι
   άλλο ήθελε από το σπίτι τους. Αλλά
   εκείνος και πάλι δεν προτίμησε τίποτα
   άλλο από τα ιερά ξόανα των θεών και τα
   οικογενειακά κειμήλια, που τα θεωρούσε
   ανώτερα από κάθε άλλο θησαυρό. Πολλές
   φορές κινδύνευσε για χάρη των γονέων του
   και για την ευσέβειά του προς τους θεούς.
   Μετά από αυτό, οι Έλληνες του είπαν ότι
   ήταν διατεθειμένοι να του εκχωρήσουν
   όποιο μέρος της Τροίας ήθελε για να
   ζήσει εκεί με απόλυτη ασφάλεια.

   [IMG]
   [IMG]
   Ο Αινείας εξιστορεί στη Διδώ τα σχετικά
   με την πτώση της Τροίας. Ζωγραφικός
   πίνακας του Pierre-Narcisse Guérin.

   Στο σημείο αυτό συνεχίζει η
   μεταγενέστερη και ρωμαϊκή παράδοση, που
   αναφέρει ότι ο Αινείας αρνήθηκε την
   προσφορά και, φεύγοντας από την Τροία,
   περνώντας από την Καρχηδόνα (βλ. Διδώ)
   και τη Σικελία, εγκαταστάθηκε στην
   Ιταλία. Εκεί θεωρήθηκε ότι τα εγγόνια
   του έχτισαν τη Ρώμη, και συγκεκριμένα τα
   παιδιά της κόρης του και του Ρωμύλου.
   Αλλά αν δεχθούμε την αναγωγή των μυθικών
   γεγονότων σε ιστορική χρονολόγηση,
   παίρνοντας ως γεγονός τη διεξαγωγή του
   Τρωικού Πολέμου στις αρχές του 12ου αιώνα
   π.Χ., με πιθανότερο έτος φυγής του Αινεία
   από την Τροία το 1181 π.Χ., η χρονική
   απόσταση μέχρι την κτίση της Ρώμης (τον
   δεύτερο χρόνο της έβδομης Ολυμπιάδας)
   είναι 428 έτη, δηλαδή αρκετές γενεές.
   Μεταγενέστερες ρωμαϊκές παραδόσεις
   προσπάθησαν να διορθώσουν το πρόβλημα
   τροποποιώντας τη γενεαλογία. Κατ' αυτές
   η σειρά ήταν: Αινείας - Σίλβιος - Αινείας
   Σίλβιος - Λατίνος Σίλβιος - Άλμπα - Άτυς -
   Κάπυς - Καπέτος - Τιβερίνος Σίλβιος -
   Αγρίππας - Ρωμύλος Σίλβιος - Αβεντίνος -
   Προκάς - Νουμίτωρ - Ρέα Συλβία, η οποία με
   τον θεό Άρη απέκτησε τον Ρώμο και τον
   Ρωμύλο. Ανεξάρτητα από αυτό, κατά την
   παράδοση, ο Αινείας τρία χρόνια μετά την
   άφιξή του στο Λάτιο έγινε βασιλιάς, όμως
   μετά από άλλα τρία χρόνια δολοφονήθηκε.
   Μετά τον θάνατό του η εξουσία πέρασε
   στον γιο του Ασκάνιο, για τον οποίο
   κάποιες πηγές αναφέρουν ότι συνόδευε
   τον πατέρα του ήδη κατά τη φυγή του από
   την Τροία. Γενικώς, ως παιδιά του Αινεία
   αναφέρονται μόνο ο Ασκάνιος από την
   Κρέουσα (δεύτερη εξαδέλφη του, κόρη του
   Πριάμου) και ο Σίλβιος από τη Ιταλίδα
   Λαβινία (κόρη του Λατίνου).

   Μία από τις παραδόσεις για τον Αινεία
   και την ίδρυση της Ρώμης αναφέρει πως
   του είχε δοθεί χρησμός ότι ένα τετράποδο
   θα τον οδηγούσε στο μέρος όπου θα έπρεπε
   να ιδρύσει μια πόλη. Μια μέρα μετά από
   καιρό, ο Αινείας ετοιμαζόταν να θυσιάσει
   μια άσπρη και έγκυο γουρούνα. Το ζώο του
   ξέφυγε και καταδιωκόμενο έφθασε σε ένα
   από τους «επτά» λόφους της μελλοντικής
   Ρώμης, πιθανώς στον Παλατίνο. Ο Αινείας
   θυμήθηκε τον χρησμό, αλλά δεν άρχισε
   τότε να χτίζει την πόλη, επειδή είδε
   ολοκάθαρα στον ύπνο του μία μορφή που
   τον συμβούλευσε να τη χτίσει μετά από
   τριάντα χρόνια, όσα ήταν και τα
   γουρουνόπουλα που γέννησε εκεί στον
   λόφο η γουρούνα. Αυτή την ιστορία
   αναφέρει ο Διόδωρος ο Σικελιώτης.

  [Επεξεργασία] Ο Αινείας στην τέχνη και τη
  λογοτεχνία

   Παρότι η κτίση της Ρώμης από τον Αινεία ή
   από άμεσο απόγονό του δεν συμφωνεί όπως
   είδαμε ούτε χρονολογικά ώστε να υπάρχει
   στοιχειώδης αληθοφάνεια, ο μύθος έδωσε
   την αφορμή για να γράψει ο Βιργίλιος το
   σημαντικότερο έπος που γράφτηκε ποτέ
   στη λατινική γλώσσα, την «Αινειάδα»,
   κατά μίμηση της ομηρικής Ιλιάδας, η
   οποία διηγείται με περισσότερες
   λεπτομέρειες τις περιπέτειες του
   Αινεία. Βέβαια ο Αινείας αναφέρεται και
   στην ίδια την Ιλιάδα, καθώς και στην
   τραγωδία του Σαίξπηρ Τρωίλος και
   Χρυσηίδα.

   Δύο μεσαιωνικά ποιήματα του 12ου αιώνα
   μ.Χ. με τον ίδιο τίτλο, το πρώτο γαλλικό
   και το δεύτερο γερμανικό, είναι
   ελεύθερες αποδόσεις της «Αινειάδας» του
   Βιργιλίου.

   Στη νεότερη εποχή, υπάρχει το χορόδραμα
   «Αινείας» σε χορογραφία Σ. Λιφάρ και
   μουσική Αλμπέρ Ρουσέλ (πρώτη εκτέλεση
   στην όπερα των Παρισίων το 1938).

     * Ο αστεροειδής 1172 Αινείας (1172 Aneas,
       άγνωστο γιατί καθιερώθηκε με αυτή τη
       γραφή αντί του ορθού Aeneas), που
       ανακαλύφθηκε το 1930 και ανήκει στην
       Τρωική Ομάδα, πήρε το όνομά του από τον
       μυθικό αυτό ήρωα.

  [Επεξεργασία] Πηγές

     * Emmy Patsi-Garin: «Επίτομο λεξικό Ελληνικής
       Μυθολογίας», εκδ. οίκος Χάρη Πάτση,
       Αθήνα 1969.
     * Το αντίστοιχο άρθρο της αγγλόγλωσσης
       Wikipedia.

   Commons logo
   Τα Κοινά έχουν πολυμέσα σχετικά με το
   θέμα
   Αινείας
   Ανακτήθηκε από
   "http://el.wikipedia.org/wiki/%CE%91%CE%B9%CE%BD%CE%B5%CE%AF%CE%B1%CF%82"
   Κατηγορίες: Τρώες | Πρόσωπα της
   ελληνικής μυθολογίας | Βασιλιάδες της
   ρωμαϊκής μυθολογίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Furlan
     * Gaeilge
     * Galego
     * עברית
     * Hrvatski
     * Magyar
     * Bahasa Indonesia
     * Íslenska
     * Italiano
     * 日本語
     * ქართული
     * 한국어
     * Latina
     * Limburgs
     * Lietuvių
     * Malti
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Shqip
     * Српски / Srpski
     * Svenska
     * ไทย
     * Tagalog
     * Türkçe
     * Українська
     * Tiếng Việt
     * ייִדיש
     * 中文

     * Τελευταία τροποποίηση 06:08, 8 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
