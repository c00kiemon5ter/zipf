   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Όμπι-Ουάν Κενόμπι

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Χαρακτήρας του Πολέμου των Άστρων
                            Όμπι-Ουάν "Μπεν" Κενόμπι
   Όμπιουάν Κενόμπι.jpg
   Ιδιότητα           Τζεντάι, Μέλος του Συμβουλίου των Τζεντάι, Στρατηγός
                      της Γαλαξιακής Δημοκρατίας
   Πλανήτης Καταγωγής Άγνωστος
   Είδος              Άνθρωπος
   Φύλο               Άνδρας
   Ύψος               1,75 μ.
   Συνάφεια           Τάγμα Τζεντάι, Γαλαξιακή Δημοκρατία, Επαναστατική
                      Συμμαχία
   Ερμηνευτής         Γιούαν Μακ Γκρέγκορ (Επεισόδια 1-3)
                      Σερ Άλεκ Γκίνες (Επεισόδια 4-6)

   O Όμπι-Ουάν "Μπεν" Κενόμπι (57ΠΜΓ - 0 ΠΜΓ) είναι ένας φανταστικός
   χαρακτήρας του Πολέμου των Άστρων. Ήταν ένας Δάσκαλος Τζεντάι, θρυλικού
   κύρους, ο οποίος διαδραμάτισε έναν πολύ μεγάλο ρόλο στη μοίρα του γαλαξία.

   Γεννημένος το 57 ΠΜΓ, ο Κενόμπι έγινε μαθητής του Κουί-Γκον Τζιν στην
   ηλικία των δεκατριών. Αρχικά επαναστατικός και πεισματάρης, εξελίχθηκε σε
   έναν ισχυρό, σοφό Δάσκαλο Τζεντάι, ο οποίος οδήγησε τον Άνακιν και το Λουκ
   Σκαϊγουώκερ στο δρόμο της δύναμης.

   Ο Κενόμπι είναι ένας από τους προεξέχοντες χαρακτήρες στο μακρύ
   περιπετειώδες μυθιστόρημα του Πολέμου των Άστρων, μαζί με τον Άνακιν
   Σκαϊγουώκερ, το Αρτού-Ντιτού (R2-D2) και το Σι-Θρίπιο (C-3PO), δεδομένου
   ότι είναι οι μόνοι σημαντικοί χαρακτήρες που έχουν εμφανιστεί (σε μια
   μορφή ή άλλη) σε κάθε μια από τις έξι ταινίες. Τον υποδύθηκε στα επεισόδια
   1 έως 3, ο Γιούαν Μακ Γκρέγκορ (Ewan McGregor) και στα επεισόδια 4 έως 6,
   ο Σερ Άλεκ Γκίνες (Sir Alec Guinness).

   Πίνακας περιεχομένων

     • 1 Ιστορία

          • 1.1 Παιδική Ηλικία
          • 1.2 Προσωπικότητα
          • 1.3 Δυνάμεις και ικανότητες

[Επεξεργασία] Ιστορία

  [Επεξεργασία] Παιδική Ηλικία

   Ο Κενόμπι εκπαιδεύθηκε σε μικρή ηλικία, στο ναό των Τζεντάι από το Γιόντα.
   Καθώς δεν είχε βρει δάσκαλο Τζεντάι για να αναλάβει την περεταίρω
   εκπαίδευσή του στην ηλικία των δεκατριών, ο Κενόμπι θα είχε διοριστεί για
   να δουλεύει ως γεωργός, όπου θα μπορούσε να μην έχει φθάσει ποτέ στο
   έπακρο των δυνατοτήτων του. Τελικά έγινε αποδεκτός από τον Κουί-Γκον Τζιν
   ως μαθητευόμενος.

   Λίγα είναι γνωστά για την οικογένειά του. Σύμφωνα με το βιβλίο «Η
   Επιστροφή των Τζεντάι», Ο Κενόμπι θυμάται έναν αδελφό που ονομάζεται Όουεν
   (στην ταινία «Η Επίθεση των Κλώνων» διαπίστωθηκε το γεγονός ότι δεν
   συσχετίζεται με τον Όουεν Λαρς, αν και στο βιβλίο συσχετίζεται).

   Σύμφωνα με το βιβλίο «Η Εκδίκηση των Σιθ», ο Κενόμπι μιλά με μια προφορά
   από τον πλανήτη Κόρουσαντ, αν και, δεδομένου ότι εκπαιδεύθηκε στο ναό των
   Τζεντάι σε εκείνο τον πλανήτη, αυτή μπορεί να μην είναι ένδειξη ως προς
   τον πλανήτη καταγωγής του.

   Κατά τη διάρκεια των πρώτων ετών του, ο Όμπι-Ουάν ερωτεύτηκε με την επίσης
   Τζεντάι Σίρι Τάκι (Siri Tachi). Ο Όμπι-Ουάν και η Σίρι αποφάσισαν από
   κοινού να καταστείλουν την αγάπη τους έτσι ώστε να μπορέσουν να συνεχίσουν
   την πορεία τους ως Τζεντάι. Καθ' όλη τη διάρκεια των ζωών τους παρέμειναν
   στενοί φίλοι και ο Όμπι-Ουάν παραδέχτηκε ανοιχτά ότι κανένας άλλος δεν τον
   ήξερε καλύτερα από τη Σίρι.

  [Επεξεργασία] Προσωπικότητα

   [IMG]
   [IMG]
   Ο Γιούαν Μακ Γκρέγκορ στην Αόρατη Απειλή ως Μαθητευόμενος Τζεντάι Κενόμπι

   Στη νεότητά του (κατά την περίοδο της Αόρατης Απειλής), ο πιστός και
   αφοσιωμένος Όμπι-Ουάν Κενόμπι κατείχε μια οξεία αίσθηση του χιούμορ και
   ένα σαρκαστικό πνεύμα. Ο Γιόντα είπε ότι αισθάνθηκε την απείθεια του
   Κουί-Γκον Τζιν και στον Κενόμπι, εν τούτοις, μιλούσε πολύ κολακευτικά γι’
   αυτόν. Ο ίδιος ο Τζιν εγκωμίαζε τη γνώση και τις δυνατότητες του Κενόμπι.
   Ως Ιππότης Τζεντάι, ήταν κυνικός, αλλά σοφότερος από την ηλικία του. Η
   ταπεινή και γλυκομίλητη συμπεριφορά του ερχόταν σε αντίθεση με την
   πολεμική του ανδρεία.

   Στην αρχική τριλογία, εμφανίστηκε ως ευγενικός και εκκεντρικός γέρος
   ερημίτης στον Πλανήτη Τατουίν, και σαν μάγος στους μη εξοικειωμένους με
   τις μεθόδους των Τζεντάι. Είναι ενδιαφέρον να σημειωθεί ότι ο Κενόμπι
   έχασε λίγο από το νεανικό του θράσος που βλέπαμε στο επεισόδιο Ι και
   υιοθέτησε το ρόλο ενός αυστηρότερου και πιο προσεκτικού μέντορα στο
   επεισόδιο ΙΙ.

  [Επεξεργασία] Δυνάμεις και ικανότητες

   [IMG]
   [IMG]
   Ο Ιππότης Τζεντάι Κενόμπι (Γιούαν Μακ Γκρέγκορ)

   Παρά τη προτίμησή του για διπλωματία, ο Δάσκαλος Κενόμπι ήταν γνωστός ως
   ένας από τους μέγιστους ξιφομάχους και χρήστες της δύναμης που είχε δει
   ποτέ το τάγμα, και ο απόλυτος κύριος της Μορφής ΙΙΙ (Σορέσου) μάχης με
   φωτόσπαθο. Στα πρώτα έτη του, ο Κενόμπι είχε γίνει πολύ ικανός με τη Μορφή
   ΙV (Ατάρου), την οποία διδάχτηκε από τον Κουί-Γκον Τζιν.

   Αλλά η αδυναμία αυτής της μορφής βρίσκεται στην ανάγκη, αυτού που την
   εφαρμόζει, για χώρο. Η Ατάρου είναι μια μορφή που χρησιμοποιεί ευρεία
   χτυπήματα και αχαλίνωτα ακροβατικά, ως άμυνα, για την αποφυγή
   τραυματισμού. Στην Αόρατη Απειλή, ο Κενόμπι είδε τη μέγιστη αδυναμία της
   Ατάρου όταν σκοτώθηκε ο Τζιν από το Νταρθ Μολ. Σε περιορισμένο χώρο, η
   ικανότητα στην Ατάρου του δασκάλου του δεν ήταν αρκετή για να νικήσει το
   Σκοτεινό πολεμιστή. Με αφορμή το θάνατο του Τζιν, ο Όμπι-Ουάν πήρε άλλο
   δρόμο και άρχισε να μαθαίνει τη Σορέσου. Αυτό ήταν μια αντίδραση στην
   αδυναμία της Ατάρου, καθώς τοποθετεί το χρήστη στο μάτι του τυφώνα στη
   μάχη.

   Ο Όμπι-Ουάν δοκίμασε να ενσταλάξει στο μαθητευόμενό του Άνακιν με τη
   φιλοσοφία του της μορφής Σορέσου, την οποία ο Άνακιν έμαθε υπάκουα.
   Εντούτοις, οι επιθετικές τάσεις του Άνακιν τον οδήγησαν προς τη Μορφή ΙΙ
   (Μακάσι) χωρίς να κατέχει απολύτως τη πρώτη μορφή ΙΙΙ.

   Μέχρι τα γεγονότα στην Επίθεση των Κλώνων, ο Κενόμπι γνώριζε τέλεια τη
   Σορέσου, αλλά αυτό τον εξυπηρέτησε ελάχιστα στη μονομαχία του με τον Κόμη
   Ντούκου. Η Σορέσου προορίζεται παραδοσιακά να εκτρέψει τα πυρά όπλων
   λέιζερ, όχι τις ακριβείς επιθέσεις με φωτόσπαθο με τη μορφή ΙΙ που ασκούσε
   ο Ντούκου. Στην τέλεια πρακτική της, όμως, η μορφή Σορέσου μπορεί να
   εκτρέψει οποιαδήποτε επίθεση, συμπεριλαμβανομένων και των επιθέσεων με
   φωτόσπαθο. Μέχρι τα γεγονότα της εκδίκησης των Σιθ, ο Κενόμπι ήταν
   ξεκάθαρα απόλυτος κύριος της Σορέσου και επέδειξε την αποδοτικότητά της
   στις νίκες του στις μάχες με το Στρατηγό Γκρίβιους και το Νταρθ Βέιντερ,
   επίσης κατά τη διάρκεια της δεύτερης φοράς που αντιμετωπίστε το Ντούκου,
   όπου ο Κόμης αναγκάστηκε να χρησιμοποιήσει την υπερέχουσα ικανότητά του
   στη Δύναμη για να τον νικήσει.

   [IMG]
   [IMG]
   Ο Μακ Γκρέγκορ στην τελευταία του εμφάνιση ως Δασκάλος Τζεντάι Κενόμπι

   Κατά τη διάρκεια της εξορίας του, οι δεξιότητα του Κενόμπι με το φωτόσπαθο
   μειώθηκαν προφανώς. Εκτιμώντας ότι στην πραγματικότητα η χορογραφία της
   ξιφασκίας στα επεισόδια I έως III ήταν πολύ ανώτερη σε σχέση με τις
   παλαιότερες ταινίες (πρόσθετα, ο Μακ Γκρέγκορ είναι πιο ταλαντούχος
   ξιφομάχος από το Γκίνες), το κοινό έδωσε την εξήγηση ότι ο Κενόμπι έπρεπε
   να τηρήσει τη σύνδεσή του τη Δύναμη στο ελάχιστο φρουρώντας το Λουκ ως
   παιδί, για να μην προσελκύει την προσοχή του Αυτοκράτορα.

   Κατά συνέπεια, η δυνατότητά του να συγκεντρώσει τη Δύναμη για να επιτύχει
   σωματική δύναμη και ταχύτητα ήταν "σκουριασμένη" όταν ήρθε μονομάχησε με
   το Βέιντερ στο επεισόδιο IV. Επίσης, o σκληρός, ασκητικός τρόπος ζωής για
   20 έτη οδήγησε σε μια σωματική πτώση. Επικέντρωσε, φαινομενικά, εκ νέου
   την ενέργειά του για να καταλάβει καλύτερα το τυπολατρικό ύφος της μορφής
   ΙΙ που χρησιμοποιούσε ο Ντούκου.

   Εκτός από τη δεξιοτεχνία του με το φωτόσπαθο, ο Κενόμπι ήταν πολύ ικανός
   στα τεχνάσματα του μυαλού και στην πειθώ με τη χρήση Δύναμης. Έμαθε επίσης
   από το πνεύμα του Κουί-Γκον Τζιν τη δυνατότητα να γίνει ένα πνεύμα
   Δύναμης, ουσιαστικά λαμβάνοντας μια μορφή αθανασίας που επιτυγχάνεται μόνο
   από τους μέγιστους ή ισχυρότερους των Δασκάλων Τζεντάι (όπως υπαινίσσεται
   από την τελική πρόταση του κώδικα των Τζεντάι), κάτι που χρησιμοποίησε
   αργότερα στην καθοδήγηση του Λουκ.

   Ανακτήθηκε από
   "http://el.wikipedia.org/wiki/%CE%8C%CE%BC%CF%80%CE%B9-%CE%9F%CF%85%CE%AC%CE%BD_%CE%9A%CE%B5%CE%BD%CF%8C%CE%BC%CF%80%CE%B9"
   Κατηγορίες: Φανταστικοί χαρακτήρες | Πόλεμος των Άστρων

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • Česky
     • Dansk
     • Deutsch
     • English
     • Esperanto
     • Español
     • Eesti
     • فارسی
     • Suomi
     • Français
     • עברית
     • Hrvatski
     • Magyar
     • Bahasa Indonesia
     • Italiano
     • 日本語
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Slovenčina
     • Српски / Srpski
     • Svenska
     • ไทย
     • Tagalog
     • Türkçe
     • Українська
     • Tiếng Việt
     • 中文

     • Τελευταία τροποποίηση 12:31, 22 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
