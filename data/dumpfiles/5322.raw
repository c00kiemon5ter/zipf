   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Θεόδωρος Κομνηνός Δούκας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Θεόδωρος Κομνηνός Δούκας (ή Θεόδωρος Δούκας) (ανάμεσα 1180 με
   1185-1253), υπήρξε Δεσπότης της Ηπείρου (1215-1230) και της Θεσσαλονίκης
   (1224-1230). Κατόρθωσε να επεκτείνει το Δεσποτάτο ως το πρόθυρα της
   Κωνσταντινούπολης, όμως λόγω ατυχών χειρισμών απέτυχε να ολοκληρώσει την
   ανακατάληψή της. Πιάστηκε αιχμάλωτος από το Βούλγαρο βασιλιά Ιβάν Ασέν Β΄
   το 1230 και απελευθερώθηκε το 1237, έχοντας παντρευτεί την κόρη του. Ο
   Θεόδωρος πέθανε το 1253, σε εξορία, στην Νίκαια, όπου τον είχε στείλει ο
   Ιωάννης Γ' Δούκας Βατάτζης μερικά χρόνια μετά την κατάληψη της
   Θεσσαλονίκης.

[Επεξεργασία] Ο βίος του

   [IMG]
   [IMG]
   Το Δεσποτάτο της Ηπείρου μεταξύ 1205 και 1230

   Γεννήθηκε μέσα στην πενταετία 1180-1185, ο Θεόδωρος ήταν ο νόμιμος γιος
   Σεβαστοκράτωρα Ιωάννη Δούκα και της Ζωής Δούκαινας. Ήταν ο πρώτος ξάδελφος
   των Αυτοκράτορων Ισαάκ Β' Άγγελου και Αλέξιου Γ' Άγγελου, και ετεροθαλής
   αδελφός του ιδρυτή του Δεσποτάτου της Ηπείρου και προκατόχου του, Μιχαήλ
   Α' Δούκα Κομνηνού.

   Αρχικά, για μικρό διάστημα, ήταν στην υπηρεσία του Αυτοκράτορα της
   Νίκαιας, Θεόδωρου Α' Λάσκαρη. Όμως το 1210 πήγε στην Ήπειρο και υποστήριξε
   τον αδελφό του Μιχαήλ. Όταν ο Μιχαήλ δολοφονήθηκε, ο Θεόδωρος τον
   διαδέχτηκε και ξεκίνησε επιθετικούς πολέμους, συμμαχώντας ταυτόχρονα με
   την Σερβία και με Αλβανούς φυλάρχους. Εκμεταλλεύτηκε την αδράνεια της
   Βουλγαρίας και του λατινικού βασιλείου της Θεσσαλονίκης, κατέλαβε την
   Θεσσαλία και την Μακεδονία το 1216. Όταν ο Λατίνος Αυτοκράτορας Πέτρος ντε
   Κουρτεναί προσπάθησε να διασχίσει την Ήπειρο για να φτάσει στην
   Κωνσταντινούπολη, όμως τον εντόπισε και τον αιχμαλώτισε ο Θεόδωρος. Το
   1220 κατέλαβε την Βέροια, το 1221 τις Σέρρες και την Δράμα και το 1224
   κατέλαβε τελικά την Θεσσαλονίκη, καταλύοντας την εκεί λατινική διοίκηση.

   Λόγω των αλλεπάλληλων επιτυχιών του, ο Θεόδωρος ανακηρύχτηκε Αυτοκράτορας
   το 1225 (ή 1227) στην Θεσσαλονίκη, από τον αυτοκέφαλο αρχιεπίσκοπο
   Οχρίδας, Δημήτριο Χωματιανό. Ο στρατός του κατέλαβε μέχρι και πόλεις της
   Θράκης και το 1225 κατέλαβε την Αδριανούπολη από την Αυτοκρατορία της
   Νίκαιας. Ύστερα στράφηκε εναντίον των Βουλγάρων του Ιωάννη Β΄ Ασέν ,
   θορυβημένος και από την συμμαχία που σύναψαν με την Λατινική Αυτοκρατορία
   της Κωνσταντινούπολης, επιτέθηκε στους Βούλγαρους το 1230. Όμως οι
   Βούλγαροι ύστερα από κυκλωτική κίνηση στην Μάχη της Κλοκοτνίτσας νίκησαν
   τον στρατό του Θεόδωρου και ο ίδιος πιάστηκε αιχμάλωτος. Έμεινε αιχμάλωτος
   για 7 χρόνια, κατά την διάρκεια της αιχμαλωσίας του κατηγορήθηκε για
   συνομωσία και τυφλώθηκε.

   Τα εδάφη του Θεόδωρου μοιράστηκαν μεταξύ του Ιωάννη Β' Ασέν (Θράκη,
   Μακεδονία πλην Θεσσαλονίκης, αλβανικές περιοχές) και των αδελφών του
   Θεόδωρου, Μανουήλ (Θεσσαλονίκη) και του Κωνσταντίνου (Ακαρνανία), και του
   ανιψιού του Μιχαήλ Β' Κομνηνού Δούκα (Ήπειρος).

   Το 1237 ελευθερώθηκε από τους Βούλγαρους και παντρεύτηκε την κόρη του
   Ιωάννη Β' Ασέν, Ειρήνη. Ο Θεόδωρος έγινε κύριος της Θεσσαλονίκης,
   καταδιώκοντας τον αδελφό του, Μανουήλ, και βάζοντας στην θέση του τον γιο
   του Ιωάννη Κομνηνό Δούκα. Ο ίδιος αποσύρθηκε στα Βοδενά (σημερινή Έδεσσα).
   Στην συνέχεια προσπάθησε να ενώσει τα μέλη της οικογένειάς του και να τα
   στρέψει εναντίον του Ιωάννη Γ' Δούκα Βατάτζη της Νίκαιας, που είχε βλέψεις
   στην Θεσσαλονίκη.

   Μετά τον θάνατο του Ιωάννη Ασέν το 1241, ο Ιωάννης Γ' Βατάτζης προσκάλεσε
   τον Θεόδωρο για διαπραγματεύσεις, αλλά τον συνέλαβε και το 1242. Αμέσως
   μετά ο Βατάτζης εκστράτευσε κατά της Θεσσαλονίκης και έστειλε τον ίδιο τον
   Θεόδωρο να πείσει τον γιο του να δεχτεί να γίνει υποτελής της
   Αυτοκρατορίας της Νίκαιας. Τελικά, το 1246 ο Ιωάννης Βατάτζης κατέλαβε την
   Θεσσαλονίκη. Το 1252 συνέλαβε και πάλι τον Θεόδωρο και τον έστειλε εξορία
   στην Νίκαια, όπου και πέθανε το 1253.

[Επεξεργασία] Το γενεαλογικό του δέντρο

   Με την σύζυγό του Μαρία Πετραλίφαινα (ξαδέλφη του Σεβαστοκράτωρα Ιωάννη
   Πετραλίφαινα) είχε 4 παιδιά τους/τις:

     • Άννα Κομνηνή, που παντρεύτηκε τον Βασιλιά Στέφανο Ραδοσλάβο της
       Σερβίας.
     • Ιωάννη Κομνηνό Δούκα, που τον διαδέχτηκε ως ηγεμόνας της Θεσσαλονίκης
       το 1237.
     • Ειρήνη Κομνηνή, που παντρεύτηκε τον Ιωάννη Β' Ασέν της Βουλγαρίας.
     • Δημήτριο Άγγελο Δούκα, που τον διαδέχτηκε ως ηγεμόνας της Θεσσαλονίκης
       το 1244.

[Επεξεργασία] Πηγές

     • The Oxford Dictionary of Byzantium, Oxford University Press, 1991.
       (στα Αγγλικά)
     • Κ. Βάρζος, Η γενεαλογία των Κομνηνών (Θεσσαλονίκη, 1984) τόμος 2 σελ..
       548-637.

                   Προηγούμενος      Δεσπότης της    Επόμενος
                  Μιχαήλ Άγγελος       Ηπείρου       Μιχαήλ Β'
                 Κομνηνός Δούκας     1214 - 1230  Κομνηνός Δούκας

   π • σ • ε
                              Δεσπότες της Ηπείρου
   Δυναστεία Κομνηνών -     Μιχαήλ Α΄ Κομνηνός Δούκας · Θεόδωρος Κομνηνός
   Δουκάδων                 Δούκας · Μιχαήλ Β' Κομνηνός Δούκας · Νικηφόρος Α'
                            Κομνηνός Δούκας · Θωμάς Κομνηνός Δούκας
   Δυναστεία Ορσίνι         Νικόλαος Ορσίνι · Ιωάννης Ορσίνι · Νικηφόρος Β΄
                            Ορσίνι
   Σέρβικη Δυναστεία        Συμεών Ούρεσης Παλαιολόγος · Θωμάς Β' Πρελούμπος
                             · Μαρία Αγγελίνα Δούκαινα Παλαιολογίνα
   Δυναστεία Μπουοντελμόντι Ιζαού Μπουοντελμόντι · Γεώργιος Μπουοντελμόντι
   Δυναστεία Τόκκων         Κάρολος Α’ Τόκκος · Κάρολος Β’ Τόκκος · Λεονάρδος
                            Τόκκος

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Theodore Komnenos Doukas της Αγγλόγλωσσης Βικιπαίδειας,
                      η οποία διανέμεται υπό την GNU FDL και την CC-BY-SA
                      3.0. (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%98%CE%B5%CF%8C%CE%B4%CF%89%CF%81%CE%BF%CF%82_%CE%9A%CE%BF%CE%BC%CE%BD%CE%B7%CE%BD%CF%8C%CF%82_%CE%94%CE%BF%CF%8D%CE%BA%CE%B1%CF%82"
   Κατηγορία: Δεσπότες της Ηπείρου

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • Česky
     • Deutsch
     • English
     • Español
     • Français
     • 日本語

     • Τελευταία τροποποίηση 22:45, 10 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
