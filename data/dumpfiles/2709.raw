   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Π.Σ. Καλαμάτα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                                    Καλαμάτα
PAE kalamata.gif
     Πλήρες όνομα      Καλαμάτα ΠΣ ΠΑΕ
    Σύντομο όνομα     Καλαμάτα
     Έτος ίδρυσης      1967
            Έδρα              Δημοτικό Στάδιο Καλαμάτας
    Χωρητικότητα      5.400 θέσεις
        Πρόεδρος          Γεώργιος Γρηγορόπουλος
      Προπονητής        Έλβιο Μάνα
       Κατηγορία         Δ΄Εθνική
Χρώματα Χρώματα Χρώματα Χρώματα Χρώματα Χρώματα
ομάδας   ομάδας   ομάδας   ομάδας   ομάδας   ομάδας
Χρώματα ομάδας                  Χρώματα ομάδας
Χρώματα ομάδας                  Χρώματα ομάδας
　                                          　
Εντός έδρας                        Εκτός έδρας

   Ο Ποδοσφαιρικός Σύλλογος Καλαμάτα
   ιδρύθηκε το 1967. Έχει συμμετάσχει επτά
   φορές στο πρωτάθλημα της Α΄ Εθνικής και
   είκοσι φορές στο πρωτάθλημα της Β΄
   Εθνικής. Είναι η πιο δημοφιλής
   ποδοσφαιρική ομάδα της πόλης. Το 2010-11
   αγωνίζεται στον 6ο όμιλο της Δ΄ Εθνικής
   κατηγορίας.

   Πίνακας περιεχομένων

     * 1 Ιστορία
     * 2 Η περίοδος 1967-1975

          * 2.1 Η πορεία ανόδου^[1]

               * 2.1.1 1971-72
               * 2.1.2 1973-74

          * 2.2 Οι δυο σεζόν στην Α΄ Εθνική

               * 2.2.1 1972-73
               * 2.2.2 1974-75
               * 2.2.3 Οι παίκτες

     * 3 Η χρυσή σεζόν 1999-2000

          * 3.1 Οι παίκτες

     * 4 Σπουδαίοι ποδοσφαιριστές
     * 5 Παρατσούκλια
     * 6 Τίτλοι
     * 7 Διακρίσεις
     * 8 Η διαχρονική πορεία
     * 9 Συμμετοχές στην Α΄ Εθνική
     * 10 Ρεκόρ στη Β΄ Εθνική
     * 11 Αναφορές
     * 12 Εξωτερικοί σύνδεσμοι

[Επεξεργασία] Ιστορία

   Η ποδοσφαιρική ομάδα Καλαμάτα ιδρύθηκε
   το 1967 έπειτα από αναγκαστική συγχώνευση
   των ποδοσφαιρικών σωματείων της πόλης:
   Απόλλων, Πράσινα Πουλιά και Ολυμπιακός
   Καλαμάτας, την οποία επέβαλε το
   δικτατορικό καθεστώς. Οι ομάδες αυτές
   επανιδρύθηκαν το 1974 και συμμετέχουν ως
   σήμερα στο τοπικό πρωτάθλημα της Ε.Π.Σ.
   Μεσσηνίας. Αρχικά, ως έμβλημα του
   σωματείου επιβλήθηκε από τη δικτατορία
   ο μυθικός φοίνικας, τον οποίο η ομάδα
   κατάργησε το 1974.

   Κατά τη δεκαετία του '70 υπήρξε η πρώτη
   χρυσή περίοδος του συλλόγου, επί
   προεδρίας του έμπορου Λυκούργου
   Γαϊτανάρου. Το 1972 και το 1974 κατέκτησε το
   πρωτάθλημα της Β΄ Εθνικής και
   αγωνίστηκε για δύο περιόδους στην Α΄
   Εθνική. Τις διακρίσεις αυτές ακολούθησε
   μια μακροχρόνια περίοδος παρακμής, κατά
   την οποία ο σύλλογος υποβιβαζόταν
   συνεχώς, φθάνοντας ως την Α΄ τοπική
   κατηγορία της Μεσσηνίας. Στη συνέχεια
   άρχισε να ανεβαίνει σταδιακά τις
   κατηγορίες και το 1995 επανήλθε στην Α΄
   Εθνική, επί προεδρίας του Σταύρου
   Παπαδόπουλου.

   Μετά την αποχώρηση του Παπαδόπουλου η
   ομάδα υποβιβάστηκε στη Β΄ Εθνική.
   Πρόεδρος και μεγαλομέτοχος της ομάδας
   ανέλαβε ο Γιώργος Γρηγορόπουλος, ο
   οποίος δεν κατάφερε να ανταποκριθεί
   οικονομικά στις υποχρεώσεις του
   συλλόγου με αποτέλεσμα το 2010 να
   υποβιβαστεί από τη Β΄ εθνική και την
   επόμενη σεζόν να μην καταφέρει να
   δηλώσει συμμετοχή ούτε στην Γ΄ Εθνική
   και η ΠΑΕ να διαλυθεί. Το καλοκαίρι του
   2010 δεν υπέβαλε δήλωση συμμετοχής στο
   πρωτάθλημα της Γ' Εθνικής κατηγορίας
   στην Ένωση Επαγγελματικού Ποδοσφαίρου
   και υποβιβάστηκε μετά από έκτακτη
   συνεδρίαση του Δ.Σ. της ΕΕΠ στις 13-08-2010,
   στην Δ’ Εθνική. Τις τύχες του συλλόγου
   ανέλαβε η διοίκηση του ερασιτεχνικού
   σωματείου, δηλώνοντάς το στη Δ΄ Εθνική
   για τη σεζόν 2010-11 με προπονητή τον παλιό
   ποδοσφαιριστή Έλβιο Μάνα.

[Επεξεργασία] Η περίοδος 1967-1975

  [Επεξεργασία] Η πορεία ανόδου^[1]

   Από τα μέσα της δεκαετίας του '60 στην
   Καλαμάτα κυριαρχούσε η ομάδα του
   Απόλλωνα, που είχε τερματίσει δύο
   συνεχόμενες σεζόν στην 4η θέση στη Β΄
   Εθνική, το 1965-66 και το 1966-67. Έτσι όταν το
   καλοκαίρι του 1967 δημιουργήθηκε με τη
   συγχώνευση ο Π.Σ. Καλαμάτα, οι προσδοκίες
   ήταν αυξημένες. Πράγματι τη σεζόν 1967-68 η
   Καλαμάτα διεκδίκησε ως το τέλος την
   άνοδο, αλλά τελικά τερμάτισε στην τρίτη
   θέση του νοτίου ομίλου. Είχε ένα
   σκληροτράχηλο σύνολο, παρέμεινε αήττητη
   στο γήπεδό της και συγκέντρωσε 65 β. (11 ν.-13
   ισ- 6 ήτ., 33-25 γκολ), μόλις ένα βαθμό
   λιγότερο από τον ΟΦΗ, που ως
   δευτεραθλητής διεκδίκησε και τελικά
   κατάφερε να πάρει την άνοδο σε αγώνα
   μπαράζ με το δευτεραθλητή του βορείου
   ομίλου.

   Τις επόμενες τρεις χρονιές η Καλαμάτα
   είχε πάντα πρωταγωνιστικό ρόλο αλλά δεν
   κατάφερε να διεκδικήσει την άνοδο μέχρι
   τέλους. Το 1968-69 ήταν 4η με 71 β. (13 ν.-11 ισ-10
   ητ., 36-31 γκολ), ισόβαθμη στην 3η θέση με το
   Φωστήρα αλλά δέκα βαθμούς λιγότερους
   από τη δεύτερη προνομιούχο θέση. Πάλι
   τερμάτισε αήττητη εντός έδρας αλλά
   παραχώρησε πολλές ισοπαλίες. Το 1969-70
   ήταν 5η με 72 β. (15 ν.- 9 ισ-10 ήτ., 43-32 γκολ),
   ξανά αήττητη εντός έδρας αλλά μακριά από
   τους 95 βαθμούς της κορυφής. Το 1970-71 ήταν
   μεταβατική χρονιά. Με νέα ομάδα
   τερμάτισε στη 10η θέση (13 ν.- 6 ισ-15 ήτ., 36-39
   γκολ), αλλά κατάφερε να δημιουργήσει ένα
   αξιόμαχο σύνολο που την επόμενη σεζόν
   κατάφερε την άνοδο.

    [Επεξεργασία] 1971-72

   Η περίοδος 1971-72 ήταν συναρπαστική. Με
   πρόεδρο το Λυκούργο Γαϊτανάρο και μια
   σειρά απόταλαντούχους ντόπιους παίκτες,
   όπως τους: Παναγόπουλο (Μπατούνα)
   Λαγογιάννη, Σκαφιδά, Μουλατσιώτη,
   Σπετζόπουλο, Δαμιανάκο, Θεοδώρου,
   Καλιγέρη, Καπαματζιάν, Μπατσακούτσα,
   Μπιστικέα, Μάραντο, Μελιγαλιώτη, πέτυχε
   να πάρει τον τίτλο συγκεντρώνοντας 89 β.
   (20 ν.-11 ισ- 7 ήτ., 59-25 γκολ). Ήταν ακατανίκητη
   εντός έδρας, όπου παραχώρησε μόλις δύο
   ισοπαλίες και πέτυχε πολλές
   εντυπωσιακές νίκες, όπως: 8-1 με το
   Λεωνίδα Σπάρτης, 4-1 με τον Παναργειακό, 4-2
   με τον ΠΑΣ Γιάννινα, 3-0 με τα Χανιά, τον
   ΟΦΗ, τον Αίαντα, τον Ορφέα Αιγάλεω και
   τον Παναιτωλικό.

   Στους αγώνες εκτός έδρας την
   ακολουθούσαν πλήθος φιλάθλων, οι οποίοι
   με τις ασπρόμαυρες σημαίες,
   δημιουργούσαν εντυπωσιακή ατμόσφαιρα.
   Τότε δημιουργήθηκε το παρατσούκλι
   "Μαύρη Θυέλλα", που φέρει ως σήμερα, το
   οποίο τη δεκαετία του '50 είχε δοθεί στον
   Παναιγιάλειο από την εφημερίδα Αθλητική
   Ηχώ. Στο λεκανοπέδιο της Αττικής οι
   αντίπαλοι σύλλογοι αναγκάζονταν να
   δώσουν τον αγώνα τους σε μεγαλύτερα
   γήπεδα, για εισπρακτικούς λόγους, αφού
   τα δικά τους δεν μπορούσαν να
   ικανοποιήσουν την τεράστια ζήτηση
   εισιτηρίων. Έτσι η Καλλιθέα έπαιξε στο
   Στάδιο Νέας Σμύρνης και ο Ίκαρος στο
   γήπεδο της ΑΕΚ στη Νέα Φιλαδέλφεια.

   Βασικός αντίπαλος στην διεκδίκηση του
   τίτλου ήταν ο Ίκαρος Ν. Ιωνίας. Ο
   αποφασιστικός αγώνας μεταξύ των δύο
   ομάδων δόθηκε στο τέλος του β΄ γύρου στο
   Στάδιο Ν. Φιλαδέλφειας. Η κοσμοσυρροή
   ήταν τέτοια ώστε χιλιάδες φίλαθλοι
   έμειναν έξω από το γήπεδο, αφού είχαν
   εξαντληθεί τα εισιτήρια και
   παρακολουθούσαν ραδιοφωνικά την
   εξέλιξη του ματς. Η Καλαμάτα ήταν
   μπροστά με διαφορά τριών βαθμών και το
   τελικό 1-1 της επέτρεψε να κρατήσει την
   πρωτοπορία και τελικά να πάρει τον τίτλο
   και την άνοδο.

    [Επεξεργασία] 1973-74

   Την επόμενη σεζόν υποβιβάστηκε από την
   Α΄ εθνική και το 1973-74 διεκδίκησε πάλι την
   άνοδο. Βασικοί αντίπαλοί της αυτή τη
   φορά ήταν ο Ατρόμητος Αθηνών και η
   Προοδευτική. Τελικά, ισοβάθμησε στη
   πρώτη θέση με τον Ατρόμητο με 57 β. (24 ν.- 9
   ισ- 5 ήτ., 70-23 γκολ), 4 περισσότερους από την
   Προοδευτική. Πήρε τον τίτλο έπειτα από
   αγώνα μπαράζ, αλλά τελικά ανέβηκε και ο
   Ατρόμητος.

   Σε όλη τη διάκρεια της σεζόν είχε εικόνα
   ομάδας Α΄ Εθνικής και οι εμφανίσεις της
   ήταν εντυπωσιακές. Στην έδρα της, το
   γήπεδο Μεσσηνιακού, παραχώρησε μόνο
   τρεις ισοπαλίες και οι νίκες της ήταν με
   μεγάλα σκορ, όπως: 5-0 τον Απόλλωνα
   Μυτιλήνης και το Φοίβο Ρόδου, 4-0 τον
   Ιωνικό, 4-1 τον Ολυμπιακό Λιοσίων και τον
   ΑΟ Σύρου, 3-0 την Αναγέννηση Καρδίτσας, τα
   Χανιά και τον Αχαρναϊκό.

  [Επεξεργασία] Οι δυο σεζόν στην Α΄ Εθνική

    [Επεξεργασία] 1972-73

   Η Καλαμάτα δεν μπόρεσε να παραμείνει
   πάνω από μια σεζόν στην ανώτερη
   κατηγορία. Την πρώτη της φορά, την
   περίοδο 1972-73, παρουσίασε μια δυναμική
   ομάδα, ενισχυμένη με πέντε
   νοτιαμερικανούς ποδοσφαιριστές (Βάλιαν,
   Μάνα, Εσπινόζα, Καντίχεβιτς, Τζιλιότι),
   οι οποίοι έδωσαν χαρακτήρα στην ομάδα
   αλλά έχασε σε ομοιογένεια, με αποτέλεσμα
   να κάνει πολλές ήττες. Παρόλα αυτά
   πέτυχε μερικά καλά αποτελέσματα, όπως: η
   ισοπαλία 2-2 εκτός έδρας με τον
   Παναθηναϊκό, το 2-1 επί της σπουδαίας
   Παναχαϊκής που τερμάτισε 4η εκείνη τη
   χρονιά, το 3-0 επί της Ομόνοιας Λευκωσίας,
   το 2-0 επί Αιγάλεω, Ατρόμητου και
   Τρικάλων. Πάλεψε μέχρι τέλους για την
   παραμονή της και τερμάτισε στην 15η θέση.
   Συγκέντρωσε 60 β. (8 ν.-10 ισ-16 ήτ, 30-45 γκολ),
   μόλις ένα λιγότερο από τον Πανσερραϊκό
   και δύο λιγότερους από το Φωστήρα που
   σώθηκαν. Είναι χαρακτηριστικό πως
   απείχε μόλις 4 βαθμούς από τη 10η θέση,
   δηλαδή μόλις μία νίκη (με το τότε σύστημα
   3-2-1). ^[2]

    [Επεξεργασία] 1974-75

   Δυο χρόνια αργότερα, την περίοδο 1974-75,
   ξαναβρέθηκε στην Α΄ Εθνική. Όμως, αυτή τη
   φορά έχασε πιο καθαρά τη μάχη της
   σωτηρίας. Τερμάτισε στη 17η και
   προτελευταία θέση με 23 β. (8 ν.- 7 ισ-19 ήτ.,
   23-60 γκολ), πέντε βαθμούς από την 13η θέση
   της παραμονής. Η μοναδική καλή ανάμνηση
   από τη σεζόν είναι μια από τις πιο
   μεγάλες νίκες που πέτυχε στην ιστορία
   της, με 2-0 επί του Παναθηναϊκού. ^[3]

    [Επεξεργασία] Οι παίκτες

   Τις χρονιές στην Α΄ Εθνική η Καλαμάτα
   στηρίχτηκε σε ένα μίγμα παλιών ντόπιων
   παικτών και νεοφερμένων Ελλήνων και των
   πέντε ξένων, οι τέσσερις από τους
   οποίους έκαναν τα επόμενα χρόνια
   καριέρα σε πολλές ομάδες Α΄ Εθνικής.
   Ήταν οι εξής (σε παρένθεση ε/γ:
   εμφανίσεις και γκολ σε κάθε μια από τις
   δυο σεζόν στην Α΄ Εθνική):

     * Τερματοφύλακες: Καντίχεβιτς (16, 20),
       Λαγογιάννης (6, 13), Αργυρόπουλος (12,-),
       Παπανικολόπουλος (-,1).
     * Αμυντικοί: Σκαφιδάς (32/0, 16/0),
       Μουλατσιώτης (16/2, 30/0), Μάνα (28/0, 29/2),
       Μπιστικέας (20/0, 18/2), Μάραντος (8/0, 25/0),
       Λαζαρακόπουλος (7/0, 27/0), Παντελόπουλος
       (-/-, 1/0), Παπαδόπουλος (-/-, 7/0).
     * Μέσοι: Κυριαζής (33/0, -/-), Εσπινόζα (25/5,
       28/4), Δαμιανάκος (16/3, 8/1), Θεοδώρου (24/2,
       15/1), Καπαματζιάν (18/0, 26/0), Γεωργόπουλος
       (17/0, 14/2), Σταματόπουλος (-/-, 33/4),
       Αντωνάκος (-/-, 29/3), Λαζάρου (-/-, 16/1),
       Χατζηογλίδης (-/-, 6/0).
     * Επιθετικοί: Σπετζόπουλος (33/6, -/-),
       Μπατσακούτσας (16/2, -/-), Βάλιαν (25/6, 23/3),
       Καλιγέρης (17/0, 10/0), Χιώτης (14/0, -/-),
       Τζιλιότι (13/0, -/-), Αδελφίδης (10/2, -/-),
       Παναγόπουλος (Μπατούνας) (10/1, -/-),
       Ασημακόπουλος (7/1, -/-), Παντελόπουλος
       (7/0, -/-), Χάνιος (-/-, 21/1),

[Επεξεργασία] Η χρυσή σεζόν 1999-2000

   Η σεζόν 1999-2000 θεωρείται η πιο
   επιτυχημένη στην ιστορία του συλλόγου.
   Στη διάρκεια της χρονιάς πέτυχε μερικές
   εντυπωσιακές νίκες, όπως το 5-2 επί του
   Άρη εντός έδρας και οι έξι νίκες εκτός
   έδρας επί: Απόλλωνα (2-1), Ιωνικού (1-0),
   Παναχαϊκής (2-1), Καβάλας (1-0), Τρικάλων (2-0)
   και Προοδευτικής (2-1).

   Τερμάτισε στην 9η θέση του πρωταθλήματος
   με 44 βαθμούς, χάνοντας μόλις για ένα
   βαθμό τη συμμετοχή της στους αγώνες
   μπαράζ για την έξοδο στο Κύπελλο ΟΥΕΦΑ.
   Κέρδισε, όμως, τη συμμετοχή της στο
   Κύπελλο Ιντερτότο, που ήταν η πρώτη και
   μοναδική μέχρι σήμερα σε ευρωπαϊκή
   διοργάνωση. Το καλοκαίρι του 2000
   αντιμετώπισε στον 3ο γύρο την Τσμελ
   Μπιλσάνι (Τσεχία) και αποκλείστηκε με
   δυο ήττες (0-5, 0-3).

   Την ίδια σεζόν, 1999-2000, έκανε μεγαλειώδη
   πορεία στο Κύπελλο Ελλάδος, φτάνοντας ως
   τα ημιτελικά. Τερμάτισε πρώτη στον
   προκριματικό όμιλο με τέσσερις νίκες:
   επί Ναυπακτιακού Αστέρα (4-0 εντός),
   Πανελευσινιακού (1-0 εκτός), Λύκων
   Θεσσαλονίκης (2-0 εκτός) και Πιερικού (2-0
   εντός) και μία ήττα από τον Απόλλωνα Αθ.
   (1-2 εντός). Στη συνέχεια απέκλεισε κατά
   σειρά την Προοδευτική με 3-2 (εντός) και
   τον ΟΦΗ στα προημιτελικά (0-1, 3-0), για να
   αποκλειστεί στα ημιτελικά από τον
   Ιωνικό (0-2, 2-4).

  [Επεξεργασία] Οι παίκτες

   Την ομάδα εκείνη αποτελούσαν οι:^[4]

     * Προπονητής: Εδουάρδο Αμορίν (1η-21η
       αγωνιστική), Βασίλης Γεωργόπουλος
       (22η-34η αγωνιστική)
     * Τερματοφύλακες: Σωτήρης
       Λυμπερόπουλος (17), Χρήστος Κελπέκης (16),
       Δημήτρης Κωνσταντόπουλος (2)
     * Αμυντικοί: Άλβες (22), Μάκης Μπελεβώνης
       (25), Αριστείδης Γαλανόπουλος (14), Νίκος
       Γεωργέας (28, 1 γκολ), Χρήστος Μικές (24),
       Θέμης Τζανετής (24), Βαγγέλης Κεφάλας (12,
       1 γκολ), Κώστας Ιωάννου (10), Σάντρο
       Σκαπίν (5), Δημήτρης Κουτίβας (2),
       Βασίλης Αλεβίζος (2).
     * Μέσοι: Βαγγέλης Κουτσουρές (31, 6 γκολ),
       Παναγιώτης Δρούγας (29), Θωμάς Τρούπκος
       (24, 6 γκολ), Κάρλος Ντακρός (20, 3 γκολ),
       Παναγιώτης Μπαχράμης (16, 2 γκολ),
       Βασίλης Μπλέτσας (10), Κώστας
       Δασκαλάκης (7), Μιχάλης Αλβέρτης (6), Βασ.
       Κοσυφολόγος (1), Λουσιντο (1).
     * Επιθετικοί: Αλεσάντρο Σοάρες (26, 3
       γκολ), Χίλτον (25, 6 γκολ), Σάμσον (19, 1
       γκολ), Ντέρεκ Μπόατενγκ (17, 5 γκολ),
       Χρήστος Καλαντζής (10, 1 γκολ), Σίμονς (9,
       γκολ), Στάθης Κάππος (7, 1 γκολ), Μπουλέν
       (5).

[Επεξεργασία] Σπουδαίοι ποδοσφαιριστές

   Μεγαλύτερος σύγχρονος ποδοσφαιριστής
   που έχει αναδείξει ο σύλλογος είναι ο

     * Flag of Greece.svg Νίκος Λυμπερόπουλος.

   Τη δεκαετία του '70 στην Καλαμάτα
   αγωνίστηκαν ορισμένοι σπουδαίοι
   ποδοσφαιριστές, οι οποίοι έκαναν
   καριέρα και σε άλλους συλλόγους Α΄
   Εθνικής. Σημαντικότεροι ήταν οι:

     * Flag of Greece.svg Νίκος Παναγόπουλος
       (ΜΠΑΤΟΥΝΑΣ)
     * Flag of Greece.svg Δημήτρης Σπεντζόπουλος
     * Flag of Greece.svg Άγγελος Σκαφιδάς
     * Flag of Greece.svg Νίκος Μουλατσιώτης
     * Flag of Argentina.svg Ραούλ Βάλιαν
     * Flag of Argentina.svg Έλβιο Μάνα
     * Flag of Argentina.svg Σέρτζιο Εσπινόζα
     * Flag of Argentina.svg Λουίς Καντίχεβιτς
     * Flag of Argentina.svg Αρμάντο Τζιλιότι
     * Flag of Greece.svg Βασίλης Γεωργόπουλος
     * Flag of Greece.svg Βαγγέλης Καλογερόπουλος

   Τις δεκαετίες του '90 και του 2000
   αναδείχθηκαν οι:

     * Flag of Greece.svg Αριστείδης Γαλανόπουλος
     * Flag of Greece.svg Νίκος Γεωργέας
     * Flag of Greece.svg Φανούρης Γουνδουλάκης
     * Flag of Greece.svg Παναγιώτης Δρούγας
     * Flag of Greece.svg Χρήστος Καλαντζής
     * Flag of Greece.svg Βαγγέλης Κουτσουρές
     * Flag of Greece.svg Θανάσης Κωστούλας
     * Flag of Greece.svg Σωτήρης Λυμπερόπουλος
       (τερματοφύλακας)
     * Flag of Greece.svg Παναγιώτης Μπαχράμης
     * Flag of Greece.svg Μάκης Μπελεβώνης
     * Flag of Greece.svg Θανάσης Σεντεμέντες
     * Flag of Brazil.svg Αλεσάντρο Σοάρες
     * Flag of Brazil.svg Τζερόνιμο Χίλτον
     * Flag of Ghana.svg Πήτερ Οφορίκουε
     * Flag of Ghana.svg Σαμ Τζόνσον
     * Flag of Ghana.svg Άφο Ντούντου
     * Flag of Ghana.svg Εμπενίζερ Χάγκαν
     * Flag of Ghana.svg Ντέρεκ Μπόατενγκ

   Άλλοι μεγάλοι ποδοσφαιριστές που
   φόρεσαν τη φανέλα της Καλαμάτας είναι:

     * Flag of Greece.svg Κώστας Φραντζέσκος
     * Flag of Greece.svg Λύσανδρος Γεωργαμλής
     * Flag of Greece.svg Δημήτρης Μάρκος

[Επεξεργασία] Παρατσούκλια

   Το παρατσούκλι της ομάδας είναι Μαύρη
   Θύελλα λόγω των χρωμάτων του συλλόγου.

[Επεξεργασία] Τίτλοι

     * Πρωταθλήματα Β΄ Εθνικής: 2 (1972, 1974).
     * Πρωτάθλημα Εθνικής Ερασιτεχνικής: 1
       (1985).
     * Πρωτάθλημα Ε.Π.Σ. Μεσσηνίας: 1 (1981).

[Επεξεργασία] Διακρίσεις

     * Ημιτελικά Κυπέλλου Ελλάδος: 1999-2000.
     * Προημιτελικά (γύρος 16) Κυπέλλου
       Ελλάδος: 1992-93.
     * Δευτεραθλήτρια Β΄ Εθνικής (άνοδος):
       1994-95, 1998-99.
     * Δευτεραθλήτρια Γ΄ Εθνικής (άνοδος):
       1992-93.
     * Συμμετοχή στο Κύπελλο Ιντερτότο: 2000.

[Επεξεργασία] Η διαχρονική πορεία

     * 1967-1972: Β΄ Εθνική.
     * 1972-1973: Α΄ Εθνική.
     * 1973-1974: Β΄ Εθνική.
     * 1974-1975: Α΄ Εθνική.
     * 1975-1977: Β΄ Εθνική.
     * 1977-1980: Εθνική Ερασιτεχνική.
     * 1980-1981: Α΄ κατηγορία Ε.Π.Σ. Μεσσηνίας.
     * 1981-1985: Εθνική Ερασιτεχνική.
     * 1985-1993: Γ΄ Εθνική.
     * 1993-1995: Β΄ Εθνική.
     * 1995-1998: Α΄ Εθνική.
     * 1998-1999: Β΄ Εθνική.
     * 1999-2001: Α΄ Εθνική.
     * 2001-2010: Β΄ Εθνική.
     * 2010-2011: Δ΄ Εθνική (λόγω οικονομικών
       προβλημάτων).

[Επεξεργασία] Συμμετοχές στην Α΄ Εθνική

     * 1972-1973: 15η θέση (υποβιβασμός).
     * 1974-1975: 17η θέση (υποβιβασμός).
     * 1995-1996: 13η θέση.
     * 1996-1997: 11η θέση.
     * 1997-1998: 17η θέση (υποβιβασμός).
     * 1999-2000: 9η θέση (Κύπελλο Ιντερτότο).
     * 2000-2001: 15η θέση (υποβιβασμός).

[Επεξεργασία] Ρεκόρ στη Β΄ Εθνική

     * Συμμετοχές: 17
     * Πρωταθλήματα: 2
     * Νίκες: 226
     * Ισοπαλίες: 160
     * Ήττες: 180
     * Γκολ: 664 - 574
     * Ευρύτερη νίκη: 8-1 με Λεωνίδα Σπάρτης
       (1971-72)
     * Ευρύτερη ήττα: 0-13 από Α.Π.Σ. Πάτραι
       (1976-77)
     * Πρώτος σκόρερ: Θεοδώρου 58 γκολ
     * Περισσότερες συμμετοχές: Α. Δέδες 252
       παιχνίδια.

[Επεξεργασία] Αναφορές

    1. ↑ Greece - List of Second Level Final Tables
    2. ↑ Greece 1972/73
    3. ↑ Greece 1974/75
    4. ↑ Greece 1999/00

[Επεξεργασία] Εξωτερικοί σύνδεσμοι

     * Το γήπεδο του Μεσσηνιακού - Σταύρος
       Παπαδόπουλος

   π • σ • ε
             Ομάδες Δ' Εθνικής Ανδρών 2010-2011
                Κεραυνός Κρηνίδων · ΠΑΟΚ
                Κοσμίου · Μ. Αλέξανδρος Ν.
                Ζίχνης · Εθνικός
                Αλεξανδρούπολης · Νέστος
                Χρυσούπολης · Πιερέων 2004 · Έβρος
   1ος        Σουφλίου · Δόξα Πετρούσας ·
   Όμιλος Εθνικός Γαζώρου · Εχίνος Σπόρ ·
                Ορφέας Ελευθερούπολης · Ορφέας
                PUMA Ξάνθης · Πανδραμαϊκός ·
                Βισαλτιακός Νιγρίτας ·
                Προσοτσάνη · Ελπίς Σαπών ·
                Ποντίων Ευμοίρου
                Απόλλων Καλαμαριάς · Αχιλλέας
                Τριανδρίας · Οδυσσέας
                Κορδελιού · Απόλλων Αρναίας · Μ.
                Αλέξανδρος Ν. Μυλότοπου · Νέα
   2ος        Καλλικράτεια · Κουφαλίων ·
   Όμιλος Καμπανιακός · Νίκη Πολυγύρου ·
                Μουδανιών · Εθνικός Σοχού ·
                Διοικητηρίου · Ολυμπιακός
                Γαλατάδων · ΠΑΟ Νέων Επιβατών ·
                Θερμαϊκός Θέρμης · Κιλκισιακός ·
                Δόξα Χέρσου
                Καστοριά · Σειρήνα Γρεβενών ·
                Πεντάβρυσος · Γαλατινή Κοζάνης ·
                Εθνικός Βατερού · Λευκάδια
   3ος        Ημαθίας · Όλυμπος Λεπτοκαρυάς ·
   Όμιλος Νάουσα · Κάστωρ · Σιάτιστα ·
                Σβορώνος · Μακεδονικός Φούφας ·
                Νίκη Αγκαθιάς · Βατανιακός · Άρης
                Λόφων · Αλεξάνδρεια · Εθνικός
                Κατερίνης · Πυρσός Γρεβενών
                Λαμία · Σπερχειάδα-Μακρακώμη ·
                Θύελλα Πετρωτού · Οικονόμος
                Τσαριτσάνης · Μουζάκι · Μετέωρα ·
   4ος        Ελασσόνα · Ρήγας Φεραίος ·
   Όμιλος Πυργετός · Πύρασος Νέας
                Αγχιάλου · Καρδίτσα · Απόλλων
                Λάρισας · Αγρότης Λιανοκλαδίου ·
                Απεραντιακός
                Πρέβεζα · Όμηρος Νεοχωρίου ·
                Οδυσσέας Νυδρίου · Φιλοθέη
                Αρτας · Άρης Φιλιατών · Σούλι
   5ος        Παραμυθιάς · Μεσολόγγι · Αστήρ
   Όμιλος Ρόκας · Τηλυκράτης Λευκάδας ·
                Όλυμπος Κέρκυρας · Θρίαμβος
                Λούρου · Θεσπρωτός · Απόλλων
                Πάργας · Θύελλα Ελεούσας
                Καλαμάτα · Αστέρας Μαχαιράδου ·
                Ολυμπιακός Αργοστολίου ·
                Τριταϊκός · Κυπαρισσία · Αστέρας
   6ος        Αμαλιάδας · Εθνικός Σαγέικων ·
   Όμιλος Σπάρτη · Εράνη Φιλιατρών ·
                Ζαβλάνι · Διαγόρας Βραχνέικων ·
                Αχιλλέας-Εθνικός Αιγιάλειας ·
                Αχαϊκή · Ατρόμητος Λάππα ·
                Μεσσηνιακός · Πάμισος · Κροκεές
                Παναργειακός · Αστέρας
                Δρεπανιακός · Πανναυπλιακός ·
                Λουτράκι · Δάφνη Ερυθρών · Αίας
   7ος        Παραλίας · Χαλκίδα · Πόρος ·
   Όμιλος Πέλοπας Κιάτου · Βρασιές ·
                Δήλεσι · Λουκίσια · Α.Ε.Κ.
                Ερμιονίδας · Θήβα · Ένωση
                Μιδέας · Αστέρας Μαγούλας ·
                Παναρκαδικός
                Φωστήρας Ταύρου · Αιγάλεω ·
                Ήφαιστος Περιστερίου · ΠΑΟΚ
                Γλυφάδας · Ελπιδοφόρος
   8ος        Κηφισιάς · Νέα Ιωνία ·
   Όμιλος Αθηναϊκός · Άγιοι Ανάργυροι ·
                Άγιος Ιερόθεος · Άγιαξ Ταύρου ·
                Αιολικός · Χαϊδάρι · Α.Ο.
                Περιστερίου · Ηλυσιακός
                Προοδευτική · Ανταγόρας Κώ ·
                Τριγλίας Ραφήνας · Ατρόμητος
                Πειραιά · Πέραμα · Ωρωπός · Άρης
   9ος        Αμφιάλης · Μύκονος · Σαρωνικός
   Όμιλος Αίγινας · Ολυμπιακός Λαυρίου ·
                Μοσχάτο · Αχαρναϊκός · Αήττητος
                Σπάτων · Κορωπί · Κερατσίνι · Άνω
                Σύρος
                Ατσαλένιος Ηρακλείου ·
                Ρεθυμνιακός · Πανακρωτηριακός ·
                Ακρίτας Χανίων · Ασίτες ·
   10ος       Ρούβας · Πατούχας Βιάννου ·
   Όμιλος Γιούχτας Αρχανών · Κρουσσώνας ·
                Ηρόδοτος Ηρακλείου · Επισκοπή
                Ρεθύμνου · Αετός Ανωγείων ·
                Αναγέννηση Ιεράπετρας

   Ανακτήθηκε από
   "http://el.wikipedia.org/wiki/%CE%A0.%CE%A3._%CE%9A%CE%B1%CE%BB%CE%B1%CE%BC%CE%AC%CF%84%CE%B1"
   Κατηγορίες: Π.Σ. Καλαμάτα | Αθλητικοί
   σύλλογοι Μεσσηνίας | Ιδρύσεις αθλητικών
   συλλόγων το 1967 | Ελληνικές ποδοσφαιρικές
   ομάδες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Français
     * Lietuvių
     * Nederlands
     * Português
     * Українська

     * Τελευταία τροποποίηση 11:52, 9 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
