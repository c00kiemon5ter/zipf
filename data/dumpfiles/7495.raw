   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Σεΐχ Χασίνα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η Σεΐχ Χασίνα

   H Σεΐχ Χασίνα Γουαζέντ (μπανγκλαντεσιανά: শেখ হাসিনা ওয়াজেদ, Shekh Hasina
   Oajed) είναι πολιτικός από το Μπανγκλαντές και σημερινή πρωθυπουργός του
   ασιατικού κράτους. Ήταν για πρώτη φορά πρωθυπουργός από τις 23 Ιουνίου του
   1996 ως τις 15 Ιουλίου του 2001 και επανήλθε στην εξουσία έπειτα από τη
   σαρωτική νίκη του κόμματός της στις βουλευτικές εκλογές του 2008. Είναι
   πρόεδρος του Συνδέσμου Αουάμι, σημαντικού πολιτικού κόμματος, από το 1981.

   Πίνακας περιεχομένων

     • 1 Πρώτα χρόνια
     • 2 Κάθοδος στην πολιτική
     • 3 Πρώτη πρωθυπουργία
     • 4 Καταγγελίες
     • 5 Εκλογές 2008 και δεύτερη πρωθυπουργία
     • 6 Προσωπική ζωή
     • 7 Βιβλία
     • 8 Παραπομπές
     • 9 Εξωτερικοί σύνδεσμοι

[Επεξεργασία] Πρώτα χρόνια

   Γεννήθηκε στις 28 Σεπτεμβρίου του 1947.^[1] Ο πατέρας της ήταν ο πατέρας
   της ανεξαρτησίας του Μπανγκλαντές και πρώτος πρόεδρος, Σεΐχ Μπουτζιμπούρ
   Ραχμάν. Ανέπτυξε έντονη συνδικαλιστική δράση από τα χρόνια ακόμα που
   φοιτούσε στο κολέγιο Έντεν της ιδιαίτερης πατρίδας της. Στη συνέχεια έγινε
   αντιπρόεδρος της φοιτητικής παράταξης του Συνδέσμου Αουάμι, κατά τις
   σπουδές της στο Πανεπιστήμιο της Ντάκα. Κατά τον απελευθερωτικό πόλεμο το
   1971, τέθηκε υπό κράτηση μαζί με μέλη της οικογένειάς της. Ο πατέρας της
   φυλακίστηκε στο Δυτικό Πακιστάν και δολοφονήθηκε μαζί με όλα σχεδόν τα
   μέλη της οικογένειάς της σε πραξικόπημα (ανάμεσα στα οποία και η μητέρα
   και τα τρία αδέρφια της), στις 15 Αυγούστου του 1975.

[Επεξεργασία] Κάθοδος στην πολιτική

   Η Χασίνα παρέμεινε εξόριστη στο Νέο Δελχί ως το Μάιο του 1981, οπότε και
   επέστρεψε στο Μπανγκλαντές. Κατά την περίοδο της αυτοεξορίας της, εξελέγη
   πρόεδρος του Συνδέσμου Αουάμι το 1981. Το 1982 κατέλαβαν την εξουσία οι
   στρατιωτικοί και κηρύχθηκε στρατιωτικός νόμος. Τη δεκαετία του 1980 η
   Χασίνα μπαινόβγαινε στις φυλακές. Την περίοδο 1986-87 ήταν αρχηγός της
   Αντιπολίτευσης. Έπειτα από τη διεξαγωγή των πρώτων δημοκρατικών εκλογών
   στη χώρα της, το 1991, το κόμμα της αναδείχθηκε δεύτερο κόμμα. Στις
   εκλογές εκείνες κέρδισε το Εθνικιστικό Κόμμα και πρωθυπουργός έγινε η
   Χαλέντα Ζία. Στα μέσα της δεκαετίας του 1990 ξέσπασαν ταραχές και οι
   εκλογές του Φεβρουαρίου του 1996 χαρακτηρίστηκαν "φάρσα" από τη Χασίνα.

[Επεξεργασία] Πρώτη πρωθυπουργία

   Στις νέες εκλογές που διενεργήθηκαν στις 30 Ιουνίου του 1996, ο Σύνδεσμος
   Αουάμι κατέλαβε 146 έδρες στη Βουλή. Λίγο μετά σχηματίστηκε κυβέρνηση
   συνασπισμού και η Χασίνα έγινε πρωθυπουργός. Στη διάρκεια του τελευταίου
   χρόνου πρωθυπουργίας της, η χώρα της ανακηρύχθηκε από την οργάνωση Διεθνής
   Διαφάνεια ως αυτή με τη μεγαλύτερη διαφθορά παγκοσμίως. Η εκλογική ήττα
   του 2001 ήταν η κορύφωση της δυσαρέσκειας.

[Επεξεργασία] Καταγγελίες

   Στις 21 Αυγούστου του 2004 εκδηλώθηκε αποτυχημένη απόπειρα δολοφονίας της
   Χασίνα με χειροβομβίδες.Σκοτώθηκαν τουλάχιστον 23 άτομα και άλλα 200
   τραυματίστηκαν.^[2] Αργότερα, η Χασίνα κατηγορήθηκε για διάφορα αδικήματα,
   ακόμα και για τη δολοφονία 4 οπαδών αντίπαλου κόμματος το 2006^[3]. Η
   Χασίνα παρέμεινε επί 51 ημέρες στις ΗΠΑ και στο Ηνωμένο Βασίλειο, ενώ
   απέτυχαν οι προσπάθειες της κυβέρνησης να εμποδίσουν την επιστροφή
   της.Επέστρεψε στην Ντάκα στις 7 Μαΐου του 2007 και επευφημήθηκε από ένα
   πλήθος αποτελούμενο από χιλιάδες υποστηρικτές της.^[4] Στις 16 Ιουλίου του
   2007 συνελήφθη στην οικία της και οδηγήθηκε να δικαστεί στην Ντάκα.^[5] Ο
   σύνδεσμος Αγουάμι έκανε λόγο για πολιτικά κίνητρα αναφορικά με τη σύλληψή
   της.^[6] Μάλιστα η σύλληψη της Χασίνα θεωρήθηκε από πολλούς ως ενέργεια
   της στρατιωτικής κυβέρνησης που έδειχνε την πρόθεσή τους να τη στείλουν
   ξανά εξορία.^[7] Στις 30 Ιουλίου το Ανώτατο Δικαστήριο αποφάσισε να
   απελευθερωθεί με εγγύηση.^[8] Στις 2 Σεπτεμβρίου ξεκίνησε μία ακόμα
   διαδικασία δίκης για υπόθεση διαφθοράς.^[9]^[10] Την ίδια μέρα
   απαγγέλθηκαν κατηγορίες και εναντίον της αντιπάλου της, Χαλέντα Ζία. Η
   δίκη ξεκίνησε από ειδικό δικαστήριο στις 13 Ιανουαρίου του 2008^[11] αλλά
   στις 6 Φεβρουαρίου διεκόπη με απόφαση του Ανωτάτου Δικαστηρίου.^[12]

   Στις 11 Ιουνίου του 2008 η Χασίνα απελευθερώθηκε με χάρη για να υποβληθεί
   σε θεραπεία στο αυτί της στις ΗΠΑ.^[13] Μία ημέρα μετά έφυγε στην
   Αμερική.^[14] Ο γιατρός της απείλησε τη στρατιωτική κυβέρνηση με μηνύσεις
   επειδή στη διάρκεια κράτησης της Χασίνα δε μερίμνησαν για αντιμετώπιση των
   προβλημάτων υγείας που είχε η πολιτικός.^[15]

[Επεξεργασία] Εκλογές 2008 και δεύτερη πρωθυπουργία

   Η Χασίνα κατήλθε υποψήφια στις ιστορικές εκλογές του 2008.^[16].Το κόμμα
   της Χασίνα πέτυχε σαρωτική νίκη στις βουλευτικές εκλογές^[17] το Δεκέμβριο
   του 2008, έχοντας τον έλεγχο 230 εδρών επί συνόλου 299 στο Κοινοβούλιο. Η
   ίδια ορκίστηκε πρωθυπουργός στις 6 Ιανουαρίου του 2009.

[Επεξεργασία] Προσωπική ζωή

   Είναι παντρεμένη με τον πυρηνικό επιστήμονα M. A. Wazed Mia, από το
   1968.^[18] Έχουν δύο παιδιά που ζουν στις ΗΠΑ.^[19] Είναι μέλος του
   Συμβουλίου των Γυναικών Ηγετών.

[Επεξεργασία] Βιβλία

     • ওরা টোকাই কেন? Ora ţokai kêno? (Why are they street children?) 1987
     • বাংলাদেশে স্বৈরতন্ত্রের জন্ম Bangladeshe shoirotôntrer jônmo (Birth of
       autocracy in Bangladesh), 1993
     • দারিদ্র বিমোচন, কিছু ভাবনা Daridro bimochon, kichhu bhabna (Thoughts
       on eradication of poverty), 1993
     • আমার স্বপ্ন, আমার সংগ্রাম Amar shôpno, amar shônggram (My dream, my
       struggle), 1996
     • People and democracy,1997
     • আমরা জনগণের কথা বলতে এসেছি Amra jônogoner kôtha bolte eshechhi (We
       want to speak for the people), 1998
     • বৃহৎ জনগোষ্ঠীর জন্য উন্নয়ন Brihot jônogoshţhir jonno unnôeon
       (Development for the large masses), 1999
     • Development of the masses, 1999
     • সামরিক তন্ত্র বনাম গণতন্ত্র Shamorik tôntro bônam gônotôntro (Military
       rule versus democracy), 1999
     • আন্তর্জাতিক সম্পর্ক উন্নয়ন Antorjatik shômporko unnôeon (Improvement
       of international relations), 2001
     • বিপন্ন গণতন্ত্র, লাঞ্ছিত মানবতা Bipônno gônotôntro, lanchhito manobota
       2002
     • Democracy in distress, demeaned humanity, 2003 (αγγλικός τίτλος του
       προηγούμενου έργου του 2002)
     • Sohena manobotar abomanona (Εναντίον της υποβάθμισης της
       ανθρωπότητας), 21 Φεβρουαρίου 2003
     • Living with tears, 2004

[Επεξεργασία] Παραπομπές

    1. ↑ Russia tests new multiple-warhead missile :: Bangladesh ::
       bdnews24.com ::
    2. ↑ A Democracy is Shaken - TIME
    3. ↑ "Hasina charged in murder case", Al Jazeera, 11 Απριλίου 2007.
    4. ↑ Haroon Habib, "Sheikh Hasina returns home", The Hindu, 7 Μαΐου 2007.
    5. ↑ "Former Bangladeshi PM arrested: Reports", Reuters (Australian
       Broadcasting Corporation News Online), 16 Ιουλίου 2007.
    6. ↑ "Security stepped up after arrest of ex-Bangladesh prime minister on
       extortion charges", Associated Press (International Herald Tribune),
       17 Ιουλίου 2007.
    7. ↑ BBC Report
    8. ↑ "Bangladesh high court orders release of Hasina on bail", Asian News
       International, 30 Ιουλίου 2007.
    9. ↑ "Ex-PM sued on corruption charges in Bangladesh", Associated Press
       (International Herald Tribune), 2 Σεπτεμβρίου 2007.
   10. ↑ "Detained ex-PM of Bangladesh faces new graft charges", IST, PTI
       (The Times of India), 3 Σεπτεμβρίου 2007.
   11. ↑ "Bangladesh court indicts Hasina, two others in extortion case",
       IST, PTI (Times of India), 13 Ιανουαρίου 2008.
   12. ↑ "Bangladesh court quashes Hasina's trial", Press Trust of India (The
       Hindu), 6 Φεβρουαρίου 2008.
   13. ↑ "Bangladesh Caretaker Government Frees Former PM Hasina", Steve
       Herman (VoA), 11 Ιουνίου 2008.
   14. ↑ "Sheikh Hasina goes to US for medical treatment"
   15. ↑ bdnews24.com: Hasina wants to return end of Sept: doctor (ανακτήθηκε
       21-08-2008 )
   16. ↑ "Former Bangladesh Prime Minister Sheikh Hasina has returned to the
       country to lead her party in general elections, scheduled for
       December"
   17. ↑ "Hasina wins Bangladesh landslide"
   18. ↑ [1] Βιογραφία στην Brittanica Online.
   19. ↑ Dhaka Court Orders Arrest of Hasina's Sister, Arab News, 25
       Οκτωβρίου 2007.

[Επεξεργασία] Εξωτερικοί σύνδεσμοι

     • Ιστότοπος του Συνδέσμου Αουάμι League
     • Η πρωθυπουργός Sheikh Hasina στο Συμβούλιο Γυναικών Ηγετών

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Sheikh Hasina της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A3%CE%B5%CE%90%CF%87_%CE%A7%CE%B1%CF%83%CE%AF%CE%BD%CE%B1"
   Κατηγορίες: Πολιτικοί του Μπανγκλαντές | Γεννήσεις το 1947 | Ηγέτες εν
   ενεργεία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • বাংলা
     • ইমার ঠার/বিষ্ণুপ্রিয়া মণিপুরী
     • Cymraeg
     • Dansk
     • Deutsch
     • English
     • Esperanto
     • Español
     • Suomi
     • Français
     • עברית
     • हिन्दी
     • Bahasa Indonesia
     • Ido
     • Italiano
     • ಕನ್ನಡ
     • मराठी
     • Bahasa Melayu
     • ‪Norsk (bokmål)‬
     • Occitan
     • Polski
     • Português
     • Русский
     • Svenska
     • தமிழ்
     • Türkçe
     • Yorùbá
     • 中文

     • Τελευταία τροποποίηση 15:09, 12 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
