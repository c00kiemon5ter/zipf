   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Δελφίν (αστερισμός)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                                    Δελφίνι
                                  Δελφίνι
                                  πατήστε για μεγαλύτερη εικόνα
                                   Συντομογραφία  Del
                                  Λατινικό όνομα  Delphinus
                                      Γενική      Delphini
                                      Έκταση      188,5 τετ. μοίρες (0,457 %)
                                                  Κατάταξη 69ος
                                  Αριθμός άστρων  44
                                  (μέγεθος ≤ 6,5)
                                  Πλήρως ορατός σε γεωγραφικά πλάτη μεταξύ
                                  90°N - 69°S

   Δελφίν (Λατινικά: Delphinus, συντομογραφία: Del) είναι αστερισμός που
   σημειώθηκε στην αρχαιότητα από τον Πτολεμαίο και είναι ένας από τους 88
   επίσημους αστερισμούς που θέσπισε η Διεθνής Αστρονομική Ένωση. Βρίσκεται
   στο Βόρεο ημισφαίριο πλην όμως είναι αμφιφανής στην Ελλάδα.
   Συνορεύει με τους αστερισμούς Αλώπεκα, Βέλος, Αετό, Υδροχόο, Ιππάριον και
   Πήγασο. Οι δύο αρχαίες ελληνικές ονομασίες, Δελφίς και Δελφίν,
   μεταγράφηκαν στη λατινική ως Delphis και Delphin. Ο αστερισμός ίσως
   περιελάμβανε αρχικά και τους αστέρες του Ιππαρίου.

   Στην αρχαία Ελλάδα ήταν επίσης γνωστός ως Ιερός Ιχθύς και υπήρξε το
   ουράνιο έμβλημα της φιλανθρωπίας, τόσο από τις κλασικές ιστορίες για το
   πρωτότυπό του, όσο και για την αφοσίωση των δελφινιών γενικά στα παιδιά
   τους. Το ουράνιο αυτό δελφίνι παριστάνει το είδος κήτους Delphinus
   delphis, συνηθισμένο στον Ατλαντικό και στη Μεσόγειο.

   Ο Οβίδιος, που το χαρακτήρισε ως «clarum sidus», το προσωποποιούσε ως τη
   θαλάσσια θεά Αμφιτρίτη, επειδή το δελφίνι την έπεισε να παντρευτεί τον
   Ποσειδώνα, και για την εξυπηρέτηση αυτή, έγραψε ο Μανίλιος, «υψώθηκε απ'
   τις θάλασσες» για να γίνει «η δόξα των άστρων». Από τον μύθο αυτό, ο
   αστερισμός ήταν γνωστός και ως Persuasor Amphitrites, Neptunus και Triton.
   Ο Κικέρων το ονομάζει Curvus (καμπυλωτό), ένα επίθετο που δικαιολογημένα
   έχει αποδοθεί σε όλες τις απεικονίσεις του πλάσματος αυτού ανά τους
   αιώνες. Ο ελληνικός μύθος που του απέδιδε τη σωτηρία του Αρίωνα όταν ο
   κιθαρωδός βρέθηκε στη θάλασσα με το έγχορδό του κατά το ταξίδι του προς
   την Κόρινθο απαθανατίσθηκε με το όνομα «Μουσικόν ζώδιον». Αλλά το Musicum
   signum των Ρωμαίων μπορεί να προέρχεται από το αναφερόμενο από τον Οβίδιο
   ότι ο αστερισμός υποτίθεται πως περιείχε εννέα αστέρες, όσες ήταν και οι
   Μούσες. Παρόλα αυτά ο Πτολεμαίος του απέδιδε δέκα αστέρες, ο Αργκελάντερ
   20 και ο Heis 31. Ο Πτολεμαίος αποδίδει στον Δελφίνα και σημαντική
   αστρολογική σημασία στην «Τετράβιβλο».

   Οι Ινδοί, από τους οποίους δανείσθηκαν όπως λέγεται τον αστερισμό οι
   `Ελληνες (αν και μάλλον το αντίστροφο φαίνεται πως αληθεύει), αποκαλούσαν
   τον Δελφίνα Shi-shu-mara ή Sim-shu-mara, και αργότερα Zizumara (=
   γουρουνόψαρο), όπως και τον αστερισμό Δράκοντα. Εδώ τοποθετούσαν τον
   εικοστό δεύτερο «σεληνιακό οίκο» τους (nakshatra), τον Cravishtha (= ο
   Ευνοϊκότερος) ή Dhanishtha (= ο Πλουσιότερος), που τον απεικόνιζαν ως
   τύμπανο.

   Ο Al Biruni, δίνοντας το αραβικό όνομα Al Kaud (η καμήλα), αναφέρει ότι οι
   πρώτοι Χριστιανοί, ιδίως οι ανήκοντες στην αίρεση των Νεστοριανών,
   θεωρούσαν πως ο αστερισμός ήταν ο Σταυρός του Ιησού, που μεταφέρθηκε στους
   ουρανούς μετά τη Σταύρωση. Την εποχή του Kazwini ήξεραν τα 4 λαμπρότερα
   άστρα ως Al Ukud (μαργαριτάρια ή πολύτιμοι λίθοι), που κοσμούσαν τον Al
   Salib (τον Σταυρό). Στο τέλος οι αστρονόμοι της Αραβίας υιοθέτησαν την
   ελληνική μορφή με την παρεφθαρμένη απόδοση Dulfim.

   Ο Καίσιος (Caesius) θεώρησε ότι ο Δελφίν ήταν ο Λεβιάθαν της Παλαιάς
   Διαθήκης, ενώ ο Νοβίδιος το κήτος που κατάπιε τον Ιωνά (αν και υπάρχει
   ομώνυμος αστερισμός στον οποίο το απέδιδαν οι περισσότεροι). Ο Ιούλιος
   Σίλερ πάλι είδε σε κάποιους αστέρες του τις στάμνες με το νερό στον γάμο
   της Κανά. Τέλος, στην αγγλοσαξονική λαϊκή κουλτούρα ήταν το Φέρετρο του
   Ιώβ.

   Οι 5 κυριότεροι αστέρες του Δελφίνος ήταν στην αρχαία Κίνα ο αστερισμός
   Kwa Chaou (= νεροκολόκυθο, φλασκί).

   Ο αστερισμός φαίνεται ολόκληρος από την Ελλάδα, να περνά λίγο νότια του
   ζενίθ τις καλοκαιρινές νύχτες και νωρίς το βράδι το φθινόπωρο.

[Επεξεργασία] Οι φωτεινότεροι αστέρες

   Οι φωτεινότεροι αστέρες του Δελφίνος σχηματίζουν ένα χαρακτηριστικό μικρό
   ρόμβο.

     • Οι α και β δεν είχαν δικό τους όνομα, ώσπου τα μυστηριώδη ονόματα
       Sualocin και Rotanev αντιστοίχως εμφανίζονται αιφνιδίως στον «Κατάλογο
       του Παλέρμο» το 1814. Ο Τζέιμς Γουέμπ ανακάλυψε την προέλευσή τους,
       διαβάζοντάς τα ανάποδα ως Nicolaus Venator, που είναι η λατινική
       μετάφραση του ονόματος του Ιταλού αστρονόμου Niccolo Cacciatore,
       βοηθού και διαδόχου του Τζιουζέπε Πιάτσι. Ο β είναι και ο λαμπρότερος
       αστέρας όλου του αστερισμού.
     • Ο γ Δελφίνος είναι ένας όμορφος διπλός αστέρας με φαινόμενο μέγεθος
       των μελών του 5,14 (ο γ^1) και 4,4 (ο γ^2), και φασματικούς τύπους F7
       V (λευκοκίτρινος νάνος) και K2 ΙV (πορτοκαλί υπογίγαντας) αντιστοίχως.
     • Ο δ Δελφίνος έχει φαιν.μέγεθος 4,43 και φασματικό τύπο A7 IIIp.
     • Ο ε φερει το κοινό με άλλους αστέρες όνομα Ντενέμπ από το Al Dhanab al
       Dulfim (= η ουρά του δελφινιού), αλλά και το Al Amud al Salib (= το
       Βάθρο του Σταυρού, βλ.παραπάνω), ενώ στην Κίνα ήταν γνωστός ως Pae
       Chaou (= το Σάπιο Πεπόνι). Ο αστέρας αυτός έχει φαιν.μέγεθος 4,03 και
       φασμ.τύπο B6 IIIp.
     • Ο ζ Δελφίνος έχει φαιν.μέγεθος 4,68 και φασματικό τύπο A3 V.

[Επεξεργασία] Αξιοσημείωτα στον αστερισμό

   - Το σφαιρωτό σμήνος NGC 6934, φαιν.μεγέθους 8,9, απέχει από τη Γη 48.000
   έτη φωτός, ενώ το παρόμοιο σμήνος NGC 7006, φαιν.μεγέθους 10,6, απέχει από
   τη Γη περισσότερο από 110.000 έτη φωτός.

   - Το πλανητικό νεφέλωμα NGC 6891, φαιν. μεγέθους 10,5, απέχει από τη Γη
   7.200 έτη φωτός, ενώ το ίδιο έχει διάμετρο μόλις 0,42 έτος φωτός (2,6 έτη
   φωτός η αμυδρή εξωτερική του άλως).

   - Ο μεταβλητός αστέρας HR Δελφίνος (HR Del) είναι κατακλυσμικός μεταβλητός
   και «εξερράγη» ως ο «Καινοφανής του Δελφίνος» του 1967 (Nova Delphini), ο
   οποίος καταγράφηκε στις 8 Ιουλίου 1967 από τον George E.D. Alcock (Αγγλία)
   γενόμενος ορατός με γυμνό μάτι για αρκετές ημέρες.

   - Γύρω από τον αστέρα HD 195019 (φαιν.μέγεθος 6,91, φασμ.τύπος G3 IV-V)
   ανακαλύφθηκε έμμεσα (φασματοσκοπικώς) να περιφέρεται γιγάντιος πλανήτης
   μάζας υπερτριπλάσιας του πλανήτη Δία με περίοδο περιφοράς 18,3 ημέρες και
   τροχιά με μέση ακτίνα 21 εκατομμύρια χιλιόμετρα. Ο ίδιος ο αστέρας είναι
   διπλός με μέλη του συστήματος αστέρες που απέχουν μεταξύ τους πάνω από 22
   δισεκατομμύρια χιλιόμετρα. Το όλο σύστημα μας πλησιάζει με τεράστια
   ταχύτητα, 92,7 χιλιόμετρα το δευτερόλεπτο (334.000 χιλιόμετρα την ώρα).

   - Αλλά και εξωγαλαξιακά αντικείμενα διαθέτει ο αστερισμός, αμυδρά όμως,
   όπως την ομάδα γαλαξιών «Ομάδα του NGC 6928» και τον κβάζαρ-βαρυτικό φακό
   MG 2016+112 με φαινόμενο μέγεθος 22.

[Επεξεργασία] Διαδικτυακοί Τόποι

   Ερατοσθένης, Καταστερισμοί ή Αστροθεσίαι: Δελφίνος

   π • σ • ε
                                Οι 88 αστερισμοί
   Αετός • Αιγόκερως • Αλώπηξ • Ανδρομέδα • Αντλία • Ασπίς •
   Βέλος • Βόρειος Στέφανος • Βοώτης • Βωμός • Γερανός •
   Γλύπτης • Γλυφείον • Γνώμων • Δελφίν • Διαβήτης • Δίδυμοι •
   Δίκτυον • Δοράς • Δράκων • Εξάς • Ζυγός • Ηνίοχος • Ηρακλής •
   Ηριδανός • Θηρευτικοί Κύνες • Ινδός • Ιππάριον • Ιπτάμενος
   Ιχθύς • Ιστία • Ιχθύες • Καμηλοπάρδαλις • Κάμινος •
   Καρκίνος • Κασσιόπη • Κένταυρος • Κήτος • Κηφεύς • Κόμη
   Βερενίκης • Κόραξ • Κρατήρ • Κριός • Κύκνος • Λαγωός • Λέων • M45 Carte du
   Λυγξ • Λύκος • Λύρα • Μεγάλη Άρκτος • Μέγας Κύων • Μικρά      ciel.png
   Άρκτος • Μικρός Κύων • Μικρός Λέων • Μικροσκόπιο •
   Μονόκερως • Μυία • Νότιον Τρίγωνον • Νότιος Ιχθύς • Νότιος
   Σταυρός • Νότιος Στέφανος • Οκρίβας • Οκτάς • Οφιούχος •
   Όφις • Παρθένος • Περιστερά • Περσεύς • Πήγασος • Πρύμνα •
   Πτηνόν • Πυξίς • Σαύρα • Σκορπιός • Ταύρος • Ταώς •
   Τηλεσκόπιον • Τοξότης • Τουκάνα • Τράπεζα • Τρίγωνον •
   Τρόπις • Ύδρα • Ύδρος • Υδροχόος • Φοίνιξ • Χαμαιλέων •
   Ωρίων • Ωρολόγιον

   Ανακτήθηκε από
   "http://el.wikipedia.org/wiki/%CE%94%CE%B5%CE%BB%CF%86%CE%AF%CE%BD_(%CE%B1%CF%83%CF%84%CE%B5%CF%81%CE%B9%CF%83%CE%BC%CF%8C%CF%82)"
   Κατηγορία: Αστερισμοί

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Беларуская
     • Български
     • বাংলা
     • Català
     • Corsu
     • Česky
     • Dansk
     • Deutsch
     • English
     • Esperanto
     • Español
     • فارسی
     • Suomi
     • Français
     • Gaeilge
     • Galego
     • עברית
     • Hrvatski
     • Magyar
     • Հայերեն
     • Bahasa Indonesia
     • Italiano
     • 日本語
     • ქართული
     • 한국어
     • Latina
     • Lëtzebuergesch
     • Lietuvių
     • Latviešu
     • Македонски
     • മലയാളം
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Português
     • Română
     • Русский
     • Саха тыла
     • Srpskohrvatski / Српскохрватски
     • Slovenčina
     • Slovenščina
     • Svenska
     • ไทย
     • Türkçe
     • Українська
     • اردو
     • Tiếng Việt
     • 中文
     • 粵語

     • Τελευταία τροποποίηση 10:49, 10 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
