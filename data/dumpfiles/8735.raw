   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Γύθειο

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 36°46′20″N 22°34′10″E﻿ / ﻿36.7722, 22.5695

   [IMG]
   [IMG]
   Άποψη του λιμανιού
   [IMG]
   [IMG]
   Άποψη του λιμανιού

   Το Γύθειο είναι ιστορική «πόλη»-κωμόπολη και λιμένας που βρίσκεται στη
   νότια Πελοπόννησο κοντά στις εκβολές του ποταμού Ευρώτα, δυτικά του μυχού
   του Λακωνικού Κόλπου. Είναι ο κυριότερος λιμένας του Λακωνικού Κόλπου και
   ο δεύτερος της νότιας Πελοποννήσου (μετά την Καλαμάτα). Η νότια άκρη της
   πόλης του Γυθείου ενώνεται μέσω μικρού προβλήτα με ένα μικρό νησί, την
   αρχαία Κρανάη ή Μαραθονήσι, όπου βρίσκεται ο πύργος της οικογένειας
   Τζαννετάκη. Oι κάτοικοι του Γυθείου καλούνται Γυθειάτες - Γυθειάτισσες.

   Πίνακας περιεχομένων

     • 1 Ετυμολογία ονόματος
     • 2 Ιστορία

          • 2.1 Μεσαίωνας – τουρκοκρατία

     • 3 Σύγχρονη πόλη
     • 4 Λιμένας Γυθείου
     • 5 Βιβλιογραφία
     • 6 Δείτε επίσης
     • 7 Εξωτερικές συνδέσεις

[Επεξεργασία] Ετυμολογία ονόματος

   Ως τοπωνύμιο το Γύθειο πρωτοεμφανίζεται στην ιστορία τον 5ο αιώνα π.Χ.
   Συνεπώς το όνομα είναι δημιούργημα ελληνικό. Πρώτη αναφορά κάνει ο
   Θουκυδίδης (1, 108) στην περί του Αθηναίου Τολμίδη επιδρομή στον Λακωνικό
   στα νεώρια των Σπαρτιατών χωρίς όμως ν΄ αναφέρει ρητά το Γύθειο. Ο
   Παυσανίας αναφέρει το Γύθειο με «ει» όπως και ο Πολύβιος και ο Στράβων.
   Ενώ οι νεότεροι όπως ο Διόδωρος ο Σικελιώτης και ο Πλούταρχος με «ι». Έτσι
   ακόμη νεότεροι κάνουν χρήση και των δύο τύπων.
   Ο Παυσανίας ως ετυμολογία του ονόματος παρουσιάζει στα «Λακωνικά» του την
   πεποίθηση των αρχαίων κατοίκων ότι σήμαινε «Γη των θεών», εκ της ομηρικής
   λέξης «Γυία» (Γη) + θεός και αυτό από την παράδοση ότι κάποτε ο Ηρακλής
   και ο Απόλλων κατά το κτίσιμο της πόλης ήλθαν σε σύγκρουση εξ αιτίας του
   μαγικού τρίποδα του Μαντείου των Δελφών. Επειδή όμως ο αγώνας δεν
   αναδείκνυε νικητή, τελικά κατόπιν της μεταξύ τους συνδιαλλαγής αντί
   Ηρακλείας ή Απολλωνίας ονόμασαν την πόλη "Γη θεών" με συνέπεια να τιμώνται
   και οι δύο στην πόλη αυτή.

   Είναι καταφανές ότι ο μύθος αυτός δεν είναι τίποτε άλλο από την συνεύρεση
   του αχαϊκού και δωρικού πνεύματος, από την εξ ανάγκης αποδοχή και κοινή
   συγκατοίκηση των Αχαιών (Απόλλων) με τους Δωριείς (Ηρακλείδες) μετά την
   κάθοδο (επιστροφή τους) αφότου σταμάτησε ο κατακλυσμός του Δευκαλίωνα. Την
   ετυμολογία αυτή του Παυσανία επανέλαβαν πλήθος νεότερων συγγραφέων μέχρι
   σήμερα. Παρά ταύτα το "ετυμολογικό πρόβλημα Γυθείου" συνεχίζει να
   υφίσταται.

     • Σημειώνεται ότι επί τουρκοκρατίας το Γύθειο λεγόταν «Μαραθονήσι» και
       όχι μόνο η νησίδα Κρανάη.

[Επεξεργασία] Ιστορία

   Πρώτος που ξεκίνησε τις αρχαιολογικές έρευνες στο Γύθειο ήταν ο Ανδρέας
   Σκιάς το 1891 όπου και αποκαλύφθηκε το αρχαίο θέατρο του Γυθείου, στο
   βόρειο άκρο της, καθώς και η ακρόπολη δυτικά του θεάτρου. Το έργο εκείνου
   συνέχισαν πολλοί άλλοι μεταξύ των οποίων και η Αγγλική Αρχαιολογική Σχολή.
   Από τη μελέτη των αρχαιολογικών και σπηλαιολογικών ευρημάτων και των
   σχετικών αναφορών των αρχαίων Ελλήνων και Λατίνων συγγραφέων* έχουν
   παρουσιασθεί σπουδαία συγγράμματα για την ιστορία του Γυθείου. Μεταξύ
   αυτών αξίζει ν΄ αναφερθούν εκείνες των: Ιωάννη Πατσουράκου (1902), Γερ.
   Καψάλη, Π. Καλονάρου, Σ. Σκοπετέα, , Βάσου Τσιλιβάκου, Απόστ. Δασκαλάκη,
   καθηγητού Πανεπιστημίου,, αλλά και του ακαδημαϊκού Σ. Κουγέα.
   (*) Δείτε παρακάτω Βιβλιογραφία

   Σύμφωνα με τον γεωγράφο του 2ου αιώνα μ.Χ. Παυσανία, ο Πάρις πέρασε σε
   αυτό την πρώτη του νύχτα με την Ωραία Ελένη, ύστερα από την αρπαγή της.
   Σύμφωνα με έναν αρχαίο θρύλο το Γύθειο ιδρύθηκε από τον Ηρακλή και τον
   Απόλλωνα. Υπήρξε κατά την αρχαιότητα το επίνειο (ο κύριος λιμένας) της
   Σπάρτης, που βρίσκεται 40 χιλιόμετρα βορειότερα. Την περίοδο 195 π.Χ. -
   297 μ.Χ. το Γύθειο φέρεται ανεξάρτητο από τη Σπάρτη, πρωτεύουσα του Κοινού
   των Ελευθερολακώνων, στολισμένο με μαρμάρινα μέγαρα, ιερά και ναούς θεών
   και με πολλά καλλιτεχνήματα. Πολλά ερείπια από την ρωμαϊκή εποχή
   διασώζονται στην ευρύτερη περιοχή, ενώ από την αρχαιότητα διασώζονται στη
   παλιά πόλη το αρχαίο θέατρο, στον δε λόφο πίσω από την πόλη τα ερείπια
   ενός ιερού του Διονύσου.

   Το 375 μ.Χ. συνέβη ένας μεγάλος σεισμός όπου το παλιρροιακό κύμα που
   δημιουργήθηκε καταπόντισε το Γύθειο στα νερά του Λακωνικού Κόλπου θάβοντας
   ή πνίγοντας τους κατοίκους του, όσοι δεν πρόλαβαν να καταφύγουν στα γύρω
   υψώματα. Έτσι από την παλαιά πόλη έμεινε μόνο ένα τμήμα που σήμερα λέγεται
   "Παλαιόπολη", το ΒΑ. τμήμα του σημερινού Γυθείου. Σ΄ αυτό το τμήμα και στο
   παρακείμενο θαλάσσιο βυθό, βρέθηκαν τα περισσότερα αρχαία μάρμαρα,
   ψηφιδωτά δάπεδα, τμήματα αγαλμάτων θεών, ηρώων και αρχόντων καθώς και
   θεμέλια οικοδομών, που αποτελούν τους θλιβερούς μάρτυρες της άλλοτε
   λαμπροστόλιστης πόλης.

  [Επεξεργασία] Μεσαίωνας – τουρκοκρατία

   Με το πέρασμα των αιώνων οι επιχώσεις των χειμάρρων των γύρω υψωμάτων
   έθαψαν και τα τελευταία ίχνη της αρχαίας πόλης. Έτσι κατά το μεσαίωνα το
   Γύθειο ήταν τελείως ξεχασμένο. Η τοποθεσία που προϋπήρξε ονομάστηκε
   «Μαραθονήσι» από το γνωστό μυρωδικό φυτό το μάραθο που βλάστανε πλούσια
   στη νησίδα Κρανάη και τη γύρω στεριά.
   Τον 17ο αιώνα η περιοχή αυτή ήταν ένας λόγγος γεμάτη αγρίμια και βάλτους
   και τελείως ερημική από ανθρώπινη ζωή. Οι Μανιάτες που κατοικούσαν στην
   ενδοχώρα ούτε που πλησίαζαν την περιοχή αυτή αποφεύγοντας αφενός τον
   τρομερό κίνδυνο της θανατηφόρου ελονοσίας, αφετέρου τις ληστρικές
   επιδρομές των Οθωμανών κουρσάρων. Οι δε Τούρκοι διατηρούσαν μόνο μία
   φρουρά στο βόρειο ύψωμα της Σεληνίτσας, (σημερινή βόρεια παραλία του
   Γυθείου), και δυτικά της περιοχής το φράγκικο Κάστρο του Πασαβά
   σχηματίζοντας έτσι την μοναδική σφήνα στην ελεύθερη γωνιά της Μάνης. Η δε
   επικοινωνία αυτών με τις τουρκικές διοικήσεις (αρχηγεία) της Μπαρδούνιας
   και του Μυστρά, γίνονταν από ΒΔ. μονοπάτι της ενδοχώρας λεγόμενης
   «Κουτουμού» που ήταν βάση Αγά, ακολουθώντας την όχθη του ποταμού «Σμήνος»
   παρακάμπτοντας έτσι το Μαραθονήσι.

   Το 1685 οι Ενετοί βρισκόμενοι σε πόλεμο με τους Τούρκους και βοηθούμενοι
   από τους Μανιάτες κατέλαβαν το Κάστρο του Πασσαβά και εξόντωσαν τη εκεί
   φρουρά. Η κατάληψη αυτού του οχυρού υπήρξε σπουδαία στην ιστορία της Μάνης
   χαρίζοντας στους Μανιάτες την ασφάλεια της ελεύθερης επικοινωνίας με το
   Μαραθονήσι που άρχισαν έτσι σιγά - σιγά να το οικίζουν. Μάλιστα δύο χρόνια
   μετά, τον Αύγουστο του 1687 όταν ο Ενετός στρατηγός Πολάνι βοηθούμενος από
   6.000 Μανιάτες επιχειρούσε τη κατάληψη του Μυστρά, ο θρυλικός τότε
   ναύαρχος Φραγκίσκος Μοροζίνης που κατέπλευσε με την περίφημη αρμάδα του
   στο καραβοστάσι του Μαραθονησίου, έκανε ν΄ αντηχήσει η νεκρόπολη εκείνη
   από πολεμική οχλοβοή, κυριολεκτικά αναστήνοντάς την. Αυτή η ιστορική φάση
   θεωρείται η στιγμή που επανήλθε αυτός o τόπος στο προσκήνιο της νεότερης
   ιστορίας.

[Επεξεργασία] Σύγχρονη πόλη

   Το σύχρονο Γύθειο υψώνεται αμφιθεατρικά στους ανατολικούς πρόποδες του
   αρχαίου "Λαρυσίου όρους", που σήμερα ονομάζεται από τους ντόπιους
   «Ακούμαρος», ακριβώς πάνω από τον κυρίως λιμένα, που θεωρείται ο
   ασφαλέστερος της ΝΑ Πελοποννήσου, και από τον οποίο πραγματοποιούνται
   εξαγωγές εσπεριδοειδών (ιδίως πορτοκαλιών), λαδιού, ελαιών και άλλων
   παραγώγων αυτών.

   [IMG]
   [IMG]
   Το Μαραθονήσι, άποψη του χωριού και των ερειπίων του Γυθείου, χαλκογραφία
   του Δήμου Stephanopoli από το βιβλίο Voyage de Dimo et Nicolo Stephanopoli
   en Grèce..., Παρίσι 1800

   Ο πραγματικός πληθυσμός της πόλης ανέρχεται στους 4.876 κατοίκους
   (απογραφή 2001). Το 1991 ο πληθυσμός ήταν 4.572 και το 1981 ήταν 4.054
   κάτοικοι.

[Επεξεργασία] Λιμένας Γυθείου

[Επεξεργασία] Βιβλιογραφία

   Α. Αρχαίων Ελλήνων και Λατίνων αναφορές:

   Όμηρος: Ιλιάδα Β 581-587, Γ 440-445 (περί Κρανάης)
   Ξενοφών: Ελληνικά 1, 4, ΙΙ, VI, 5, 32.
   Θουκυδίδης: 1, 108 (όχι ρητά στο Γύθειο)
   Διόδωρος Σικελιώτης: Χ 1, 84
   Στράβων: Γεωγραφικά 8, 343, 363, 9, 399
   Παυσανίας: Λακωνικά 3, (21. 4, 22), 3 (1, 27, 5) 2 και Κορινθιακά (31. 4,
   8)
   Πολύαινος: 2, 9
   Πλούταρχος: (Φιλοποίμην 14, Κλεομένης 29, Επαμεινώνδας 24, Φλαμινίνος 18,
   Αντώνιος 67).
   Πολύβιος: 2. 69, 5. 19, 23. 1, 7
   Λουκιανός: Εταιρικός διάλογος 14, 2-4
   Ησύχιος: Μέγα Ετυμολογικό «Γύθειο»
   Λυκόφρων: 98.

[Επεξεργασία] Δείτε επίσης

     • Ιερά Μητρόπολις Γυθείου και Οιτύλου

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το θέμα
   Γύθειο

     • Φωτογραφίες από το Γύθειο και το Νομό Λακωνίας
     • Gythio.net
     • Το Μουσείο της Ελιάς και του Ελληνικού Λαδιού Σπάρτης
     • Τουριστικός Οδηγός Λακωνίας - Γύθειο.
     • Φωτογραφία Γυθείου

   Ανακτήθηκε από
   "http://el.wikipedia.org/wiki/%CE%93%CF%8D%CE%B8%CE%B5%CE%B9%CE%BF"
   Κατηγορίες: Γύθειο | Κωμοπόλεις της Πελοποννήσου | Λακωνικός κόλπος | Μάνη
   | Ελληνικοί λιμένες | Λιμένες της Μεσογείου | Πόλεις της αρχαίας Λακωνίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Català
     • Deutsch
     • English
     • Español
     • Suomi
     • Français
     • Nederlands
     • Română
     • Srpskohrvatski / Српскохрватски
     • Српски / Srpski
     • 中文

     • Τελευταία τροποποίηση 18:04, 14 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
