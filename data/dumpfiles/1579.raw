   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Black Sabbath

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Black Sabbath
   BlackSabbath19720012200.sized.jpg
      Προέλευση     Αγγλία
       Παρουσία      1969 – Σήμερα
   Μουσικό είδος Χαρντ Ροκ
                             Χέβι Μέταλ
                             Όζι Όσμπορν
           Μέλη          Τόνι Ιόμι
                             Γκίζερ Μπάτλερ
                             Μπιλ Βαρντ
     Ιστοσελίδα    http://www.blacksabbath.com/

   Οι Black Sabbath (Μπλακ Σάμπαθ) μαζί με τους
   Ντιπ Περπλ και τους Λεντ Ζέπελιν είναι
   τα τρία συγκροτήματα που αποτέλεσαν
   τους δημιουργούς του Χαρντ Ροκ και Χέβι
   Μέταλ μουσικού ιδιώματος, ενώ είναι
   αυτοί, κυρίως, που θεωρούνται το πρώτο
   Χέβι Μέταλ συγκρότημα. Μέλη της μπάντας
   είναι ο Όζι Όσμπορν στα φωνητικά, ο Τόνι
   Ιόμι στην κιθάρα, ο Γκίζερ Μπάτλερ στο
   μπάσο και ο Μπιλ Βαρντ στα τύμπανα.

   Πίνακας περιεχομένων

     * 1 Η Αρχή
     * 2 Δεκαετία '70-'79: Οι Μπλακ Σάμπαθ με τον
       Όζι
     * 3 Η εποχή Ντίο
     * 4 Η δωδεκαετία 1983-1995
     * 5 Η επιστροφή του Όζι
     * 6 Η νέα εποχή Ντίο
     * 7 Δισκογραφία

          * 7.1 Στούντιο
          * 7.2 Live
          * 7.3 Συλλογές

     * 8 Πηγές

[Επεξεργασία] Η Αρχή

   Ξεκίνησαν την άνοιξη του 1967 ως Polka Tulk και
   λίγο αργότερα ως Earth. Αρχικά μέλη των
   Μπλακ Σάμπαθ ήταν ο Όζι Όσμπορν
   (φωνητικά), ο Τόνι Ιόμι (κιθάρα), ο Γκίζερ
   Μπάτλερ (μπάσο) και ο Μπιλ Βαρντ
   (τύμπανα). Εικάζεται ότι υπήρξαν μέλη του
   συγκροτήματος ένας πιανίστας και ένας
   σαξοφωνίστας. Τον Αύγουστο του 1969,
   μετονομάζονται σε Black Sabbath επηρεασμένοι
   από την ομώνυμη ταινία τρόμου του Μπόρις
   Καρλόφ που είχε προβληθεί το 1963.

[Επεξεργασία] Δεκαετία '70-'79: Οι Μπλακ Σάμπαθ
με τον Όζι

   Το συγκρότημα κυκλοφόρησε το πρώτο του
   σινγκλ με τίτλο Evil Woman τον Ιανουάριο του
   1970 μέσω της εταιρείας Φοντάνα Ρέκορντς
   (Fontana Records). Στις 13 Φεβρουαρίου του 1970
   κυκλοφορεί το ομώνυμο ντεμπούτο-άλμπουμ
   του συγκροτήματος (#8 στη Βρετανία, #23
   στις Η.Π.Α.) με κλασικά κομμάτια όπως το
   σκοτεινό ομώνυμο, το The Wizard, το N.I.B. και το
   The Warning. Οι Μπλακ Σάμπαθ και το άλμπουμ
   τους, κατακρίθηκαν από τον Τύπο της
   εποχής ως "σκοτεινή και πολύ θορυβώδης
   μπάντα". Τον Ιούνιο του ίδιου έτους, το
   συγκρότημα επέστρεψε στο στούντιο για
   να ηχογραφήσει το επόμενο άλμπουμ του.
   Το κομμάτι War Pigs θα έδινε αρχικά το όνομα
   του στο άλμπουμ, όμως η εταιρεία
   φοβούμενη την κοινωνική κατακραυγή λόγω
   του πολέμου του Βιετνάμ ζήτησε να πάρει
   το όνομα Paranoid, από ένα άλλο κομμάτι του
   δίσκου. Τον Σεπτέμβριο κυκλοφόρησε το
   Paranoid σε μορφή σινγκλ και έφθασε στο #4 των
   βρετανικών τσαρτς. Ένα μήνα αργότερα
   κυκλοφορεί και το ομώνυμο άλμπουμ και
   ανεβαίνει στο #1 στη Βρετανία και το #12
   στις Η.Π.Α.. Ο εν λόγω δίσκος είναι, πλέον,
   εφτά φορές πλατινένιος στη Βρετανία και
   πέντε φορές στις Η.Π.Α.. Πέραν του
   κλασικού ομώνυμου τραγουδιού, το Paranoid
   περιείχε τα Iron Man και War Pigs, θρυλικά στις
   συνειδήσεις των οπαδών του χέβι μέταλ.

   Τον Ιούλιο του 1971 κυκλοφορεί το τρίτο,
   κατά σειρά άλμπουμ τους, με τίτλο Master of
   Reality (#5 στη Βρετανία, #8 στις Η.Π.Α.).
   Κομμάτια που δημιουργούν μεγάλη
   εντύπωση είναι ο χέβι μέταλ ύμνος Children of
   the Grave και το After Forever με στίχους που
   αναφέρονται στην ψυχή του ανθρώπου και
   τη ζωή μετά θάνατον. Μετά από μία μεγάλη
   περιοδεία και ένα καλό διάλειμμα για το
   συγκρότημα, κυκλοφορεί τον Σεπτέμβριο
   του 1972, το Volume 4 (#8 στη Βρετανία, #13 στις
   Η.Π.Α.), με τα πολύ ντούμ Supernaut, Snowblind (το
   αρχικό όνομα του άλμπουμ) και Cornucopia.

   Τον Νοέμβριο του 1973 κυκλοφορεί το πέμπτο
   άλμπουμ των Μπλακ Σάμπαθ με τίτλο Sabbath
   Bloody Sabbath (#4 στη Βρετανία, #11 στις Η.Π.Α.) και
   είναι το πρώτο που έλαβε θετικές
   κριτικές από τον Τύπο. Από τον δίσκο
   ξεχωρίζουν τα A National Acrobat, Sabbra Cadabra και το
   ομώνυμο κομμάτι. Κατά τη διάρκεια της
   περιοδείας τους, εμφανίστηκαν στο
   Καλιφόρνια Τζαμ Φέστιβαλ μαζί με τους
   Ντιπ Περπλ, τους Eagles, τους Μπλακ Όακ
   Αρκάνσας και άλλους. Τον Φεβρουάριο του
   επόμενου έτους ξεκίνησαν δουλειά για
   τον επόμενο δίσκο τους ο οποίος
   κυκλοφόρησε την 1 Ιουλίου του 1975 με τίτλο
   Sabotage (#7 στη Βρετανία, #28 στις Η.Π.Α.).
   Κομμάτια που ξεχωρίζουν είναι τα Symptom of
   the Universe και Megalomania. Την 1 Δεκεμβρίου του 1975
   κυκλοφορεί η πρώτη συλλογή του
   συγκροτήματος με τίτλο We Sold Our Soul for Rock and
   Roll (#35 στη Βρετανία, #48 στις Η.Π.Α.). Τον
   Οκτώβριο του 1976 κυκλοφορεί το Technical Ecstasy
   (#13 στη Βρετανία, #51 στις Η.Π.Α.) με τα πολύ
   δυνατά You Won't Change Me και Rock 'n' Roll Doctor. Στην
   περιοδεία του συγκεκριμένου δίσκου, η
   οποία ξεκίνησε το Νοέμβριο του 1976,
   βοηθητικά συγκροτήματα στους Μπλακ
   Σάμπαθ ήταν οι Μπόστον και Ted Nugent στις
   Η.Π.Α. και οι μετέπειτα θρυλικοί AC/DC στην
   Ευρώπη.

   Τον Οκτώβριο του 1977, ο Όζι Όσμπορν
   παραιτήθηκε από το συγκρότημα λόγω
   δύσκολων καταστάσεων που περνούσε στη
   ζωή του. Οι υπόλοιποι Μπλακ Σάμπαθ
   αποφάσισαν να τον αντικαταστήσουν με
   τον Ντέιβ Γουόλκερ των Σάβορι Μπράουν.
   Τρεις μήνες αργότερα, ο Όζι αποφάσισε να
   επιστρέψει στο συγκρότημα. Τον Οκτώβριο
   του 1978, θα κυκλοφορήσουν το μετριότερου
   άλμπουμ τους στη δεκαετία του '70, το Never Say
   Die (#12 στη Βρετανία, #69 στις Η.Π.Α.). Το
   σινγκλ Never Say Die έφτασε στο #21 των
   βρετανικών τσαρτς, το πρώτο μετά το Paranoid
   που κατάφερε να μπει στον βρετανικό
   κατάλογο επιτυχιών. Το 1979, οι Μπλακ
   Σάμπαθ είχαν φτάσει στο σημείο να μην
   μπορούν πλέον να συνυπάρξουν, κυρίως
   λόγω του υπερβολικού εθισμού του Όζι στα
   ναρκωτικά. Αποφάσισαν να τον απολύσουν
   και να προσλάβουν στη θέση του τον πρώην
   τραγουδιστή των Rainbow, Ρόνι Τζέιμς Ντίο.

[Επεξεργασία] Η εποχή Ντίο

   [IMG]
   [IMG]
   Ο Ρόνι Τζέιμς Ντίο

   Ο τελείως διαφορετικός στη φωνή από τον
   Όζι, Ρόνι Τζέιμς Ντίο μπήκε στο στούντιο
   αμέσως μετά την ένταξη του στη μπάντα το
   καλοκαίρι του 1979. Τον Σεπτέμβριο, ο
   Γκίζερ Μπάτλερ αποχώρησε για τέσσερις
   μήνες (προσωρινά τον αντικατέστησε ο
   Γιόφ Νίκολς) για να επιστρέψει τον
   Ιανουάριο του 1980. Τον Απρίλιο του 1980
   κυκλοφορεί το Heaven and Hell (#9 στη Βρετανία, #28
   στις Η.Π.Α.) με το σινγκλ Neon Knights να φτάνει
   στο #22 στη Βρετανία. Καλύτερα κομμάτια
   του δίσκου ήταν τα Neon Knights, Childen of the Sea, Heaven
   and Hell και Die Young. Μία ξεχωριστή περιοδεία
   πραγματοποιήθηκε εκείνη τη χρονιά,
   καθώς οι Σάμπαθ παρουσίασαν ένα φοβερό
   πακέτο μαζί με τους θρύλους της Χαρντ
   Ροκ, Blue Oyster Cult. Τον Αύγουστο του 1980 ο Μπιλ
   Βαρντ αποχωρεί από τους Μπλακ Σάμπαθ για
   λόγους υγείας και αντικαθίσταται από
   τον Vinny Appice. Τον Οκτώβριο του 1981
   κυκλοφορεί το δεύτερο άλμπουμ του Ντίο
   με το συγκρότημα, το Mob Rules (#12 στη
   Βρετανία, #29 στις Η.Π.Α.) με τα Falling off the edge
   of the World και The Sign of the Southern Cross να
   ξεχωρίζουν. Τον Νοέμβριο του 1982, ο Ντιο
   αποχώρησε από τη μπάντα για να ξεκινήσει
   σόλο καριέρα. Την θέση του τραγουδιστή
   πήρε ο θρυλικός τραγουδιστής των Deep Purple,
   Ίαν Τζίλαν. Ένα μήνα αργότερα κυκλοφορεί
   το ζωντανό άλμπουμ Live Evil (#13 στη Βρετανία,
   #37 στις Η.Π.Α.).

[Επεξεργασία] Η δωδεκαετία 1983-1995

   Με τον Τζίλαν στα φωνητικά, οι Μπλακ
   Σάμπαθ θα κυκλοφορήσουν στις 7 Αυγούστου
   του 1983, το πολύ μέτριο Born Again (#4 στη
   Βρετανία, #39 στις Η.Π.Α.) με τον Μπιλ Βαρντ
   στα τύμπανα. Μετά την περιοδεία για την
   προώθηση του δίσκου, ο Ίαν Τζίλαν
   αποφάσισε να επιστρέψει στους Ντιπ
   Περπλ και στη θέση του οι υπόλοιποι
   Μπλακ Σάμπαθ προσέλαβαν τον άσημο
   Ντέιβι Ντονάτο. Απογοητευμένος με το
   ηχητικό αποτέλεσμα της νέας σύνθεσης,
   αποχωρεί από το συγκρότημα ο Γκίζερ
   Μπάτλερ τον Νοέμβριο του 1984 και στη θέση
   του ήρθε ο Ντέβι Σπιτζ, λίγους μήνες μετά
   την αποχώρηση και του Μπιλ Βαρντ και την
   ένταξη του Μπεν Μπεβάν στα ντραμς. Η
   αντίδραση του οδήγησε τους υπόλοιπους
   να προβούν σε αντικατάσταση του Ντονάτο
   με τον πρώην μπασίστα/τραγουδιστή των
   Ντιπ Περπλ, Γκλεν Χιούγκς τον Σεπτέμβριο
   του 1985. Η αρχική σύνθεση του γκρουπ
   επανενώθηκε για το φιλανθρωπικό
   φεστιβάλ Live Aid στις 13 Ιουλίου του 1985 για
   μία και μόνο εμφάνιση. Τον Φεβρουάριο
   του 1986 κυκλοφορεί το The Seventh Star (#27 στη
   Βρετανία, #78 στις Η.Π.Α.) και ένα μήνα
   αργότερα ο Χιούγκς αποχωρεί για να δώσει
   το μικρόφωνο στον Ρεϊ Τζίλεν με τον
   οποίο θα τελειώσουν την περιοδεία για
   την προώθηση του τελευταίου τους δίσκου.

   Στη θέση του Μπεν Μπεβάν στα ντραμς ήρθε
   ο Έρικ Σίνγκερ τον Σεπτέμβριο του 1985 και
   οι Μπλακ Σάμπαθ μπήκαν στο στούντιο για
   να δουλέψουν πάνω στον επόμενο δίσκο
   τους. Ενώ το συγκρότημα ετοίμαζε τον
   καινούριο δίσκο, ο Τζίλεν αποχώρησε για
   να δημιουργήσει τους Blue Murder και τη θέση
   του πήρε ο Τόνι Μάρτιν. Τον Δεκέμβριο του
   1987 κυκλοφορεί το The Eternal Idol (#66 στη
   Βρετανία, #168 στις Η.Π.Α.). Στην περιοδεία
   του το συγκρότημα επισκέφτηκε για πρώτη
   φορά την Ελλάδα και έπαιξε στο γήπεδο
   της Λεωφόρου Αλεξάνδρας.

   Τον Απρίλιο του 1989 κυκλοφορεί το πολύ
   καλό Headless Cross (#31 στη Βρετανία, #115 στις
   Η.Π.Α.) με τον σπουδαίο Κόζι Πάουελ στα
   τύμπανα. Τη θέση του μπασίστα στο
   συγκρότημα πήρε ο Νιλ Μάρεϊ και οι Μπλακ
   Σάμπαθ ξεκίνησαν την περιοδεία για την
   προώθηση του δίσκου. Το Φεβρουάριο του
   επόμενου έτους η μπάντα επέστρεψε στο
   στούντιο για την ηχογράφηση του Tyr, το
   οποίο θα κυκλοφορήσει τον Αύγουστο του
   1990 (#24 στη Βρετανία, #117 στις Η.Π.Α.). Τον
   Οκτώβριο επέστρεψε ο Βίνι Απις και τον
   Απρίλιο του 1991 ο Geezer Butler και ο Ρόνι
   Τζέιμς Ντίο επανενώνουν τις δυνάμεις
   τους με το συγκρότημα για να
   κυκλοφορήσουν το Dehumanizer, τον Ιούνιο του
   1992 (#28 στη Βρετανία, #44 στις Η.Π.Α.). Στην
   περιοδεία για το άλμπουμ, ο Όζι Όσμπορν
   προσκάλεσε το συγκρότημα να ανοίξει μία
   συναυλία στην αμερικανική περιοδεία
   του. Ο Ντίο αρνήθηκε και αποχώρησε για
   δεύτερη φορά από τους Μπλακ Σάμπαθ. Στη
   θέση του, τραγούδησε ο Ρομπ Χάλφορντ των
   Τζούντας Πρίεστ ο οποίος εμφανίστηκε
   επί σκηνής για δύο συναυλίες στις 14 και 15
   Νοεμβρίου στο Όκλαντ των Η.Π.Α., ενώ τη
   δεύτερη βραδιά ο Όζι εμφανίστηκε με τους
   υπόλοιπους για τέσσερα τραγούδια.

   Την αποχώρηση του Ρόνι Τζέιμς Ντίο
   ακολούθησε και αυτή του Vinny Appice τον οποίο
   αντικατέστησε ο πρώην ντράμερ των
   Ρεινμπόου Μπόμπι Ροντινέλι, ενώ στα
   φωνητικά επανήλθε ο Τόνι Μάρτιν. Τον
   Ιανουάριο του 1994, κυκλοφορούν το Cross Purposes
   (#41 στη Βρετανία, #122 στις Η.Π.Α.), με τον
   Γιοφ Νίκολς στα πλήκτρα να
   αναγνωρίζεται πλέον ως επίσημο μέλος
   της μπάντας. Τον Αύγουστο του ίδιου
   έτους αποχωρεί ο Ροντινέλι για να
   αντικατασταθεί αρχικά από τον Μπιλ
   Βαρντ για κάποιες συναυλίες στη Νότια
   Αμερική, και στο τέλος της χρονιάς από
   τον Κόζι Πάουελ, ενώ τη θέση του
   αποχωρήσαντα Γκίζερ Μπάτλερ (έφυγε λόγω
   διαμαχών με τον Τόνι Ιόμι) πήρε για άλλη
   μια φορά ο Νιλ Μάρεϊ. Τον Ιούνιο του 1995
   κυκλοφορούν το Forbidden (#71 στη Βρετανία, #199
   στις Η.Π.Α.) και περιοδεύουν μέχρι τον
   Δεκέμβριο του ίδιου έτους.

[Επεξεργασία] Η επιστροφή του Όζι

   Μετά το τέλος και της περιοδείας για το
   Forbidden, οι Μπλακ Σάμπαθ παραμένουν
   ανενεργοί μέχρι το Μάϊο του 1997. Τότε
   επιστρέφουν στο συγκρότημα ο Όζι
   Όσμπορν και ο Γκίζερ Μπάτλερ και με τον
   Μάικ Μπορντέν στα τύμπανα και τον αιώνιο
   κιθαρίστα του συγκροτήματος, Τόνι Ιόμι,
   σχηματίζουν τη νέα σύνθεση των Μπλακ
   Σάμπαθ. Στις 11 Νοεμβρίου επανήλθε στο
   συγκρότημα και ο ντράμερ Μπιλ Βαρντ στη
   θέση του Μπορντέν και στις 4 και 5
   Δεκεμβρίου του 1997 έδωσαν τις πρώτες τους
   συναυλίες μαζί, μετά από δεκαπέντε
   χρόνια, στο Μπέρμιγχαμ NEC, στη γενέτειρα
   του συγκροτήματος. Στις 20 Οκτωβρίου του
   1998, οι δύο αυτές συναυλίες θα
   κυκλοφορήσουν στο διπλό ζωντανό άλμπουμ
   Reunion (#41 στη Βρετανία, #11 στις Η.Π.Α.). Στις 21
   Μαίου του 1998, ο Μπιλ Βαρντ έπαθε καρδιακή
   προσβολή και αντικαταστάθηκε ως το
   τέλος της χρονιάς από τον Βίνι Άπις. Τον
   Αύγουστο του 2002 κυκλοφορεί το διπλό live
   Past Lives (#114 στις Η.Π.Α.) με ζωντανές
   ηχογραφήσεις από τη δεκαετία του '70, ενώ
   περιελάμβανε και το ανεπίσημο ζωντανό
   άλμπουμ Live at Last, που είχε εκδοθεί το 1980 (#5
   στη Βρετανία).

   Τον Ιούνιο του 2004, το πέμπτο μέλος του
   συγκροτήματος, Γιοφ Νίκολς (πλήκτρα)
   αντικαθίσταται από τον Άνταμ Βάκεμαν.
   Στις 25 Ιουνίου του 2005, οι Μπλακ Σάμπαθ
   εμφανίζονται για δεύτερη φορά στην
   Ελλάδα, στο Ροκ γουέιβ Φέστιβαλ μπροστά
   σε 30.000 οπαδούς τους. Στις 13 Μαρτίου του
   2006, οι Μπλακ Σάμπαθ θα γίνουν και
   επισήμως, μέλος του Rock 'n' Roll Hall of Fame και
   την αμέσως επομένη κυκλοφορεί η συλλογή
   Greatest Hits 1970-1978 (#96 στις Η.Π.Α.).

[Επεξεργασία] Η νέα εποχή Ντίο

   [IMG]
   [IMG]
   Ο Geezer Butler με τους Heaven And Hell.

   Τον Μάρτιο του 2006, ο Ρόνι Τζέιμς Ντίου θα
   επιστρέψει στο συγκρότημα, (παρόλο που η
   επίσημη σύνθεση του θεωρούνται ακόμη οι
   Όζι/Ιόμι/Μπάτλερ/Βαρντ) για ένα νέο
   πρότζεκτ με τίτλο Heaven and Hell. Το 2007 η
   εταιρεία τους θα κυκλοφορήσει τη
   συλλογή The Dio Years (#54 στις Η.Π.Α.) και η
   νεοσύστατη μπάντα θα περιοδεύσει με τον
   Vinny Appice για άλλη μια φορά, στα τύμπανα. Το
   2009, κυκλοφόρησε το νέο άλμπουμ των Heaven and
   Hell με τίτλο The Devil You Know (#21 στη Βρετανία, #8
   στις Η.Π.Α.). Ο Τόνι Ιόμι δήλωσε "ότι και να
   κάνουμε είναι στην ουσία Μπλακ Σάμπαθ,
   είτε έχει την ονομασία Μπλακ Σάμπαθ είτε
   Heaven and Hell. Πάντως επισήμως, Μπλακ Σάμπαθ
   θεωρείται η κλασική σύνθεση του
   συγκροτήματος.

[Επεξεργασία] Δισκογραφία

  [Επεξεργασία] Στούντιο

+----------------------------------------------------------------------------------------------------+
|Ημερομηνία|Άλμπουμ  |Εταιρεία|Θέσεις      |Απονομές          |
|                    |                |                |στα chart      |                          |
|--------------------+----------------+----------------+------------------+--------------------------|
|                    |                |                |                  |1 πλατινένιο    |
|                    |                |                |                  |άλμπουμ στις   |
|                    |                |Warner Bros.    |#8 Ηνωμένο |ΗΠΑ, 1                 |
|1970                |Black Sabbath   |Records         |Βασίλειο  |πλατινένιο      |
|                    |                |                |#23 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |                  |4 πλατινένια    |
|                    |                |                |                  |άλμπουμ στις   |
|1971 (ΗΠΑ)       |                |Warner Bros.    |#1 Ηνωμένο |ΗΠΑ, 7                 |
|1970 (Ηνωμένο|Paranoid        |Records         |Βασίλειο  |πλατινένια      |
|Βασίλειο)   |                |                |#12 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |                  |2 πλατινένια    |
|                    |                |                |                  |άλμπουμ στις   |
|                    |Master of       |Warner Bros.    |#5 Ηνωμένο |ΗΠΑ, 3                 |
|1971                |Reality         |Records         |Βασίλειο  |πλατινένια      |
|                    |                |                |#8 ΗΠΑ         |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |                  |1 πλατινένιο    |
|                    |                |                |                  |άλμπουμ στις   |
|                    |Black Sabbath,  |Warner Bros.    |#8 Ηνωμένο |ΗΠΑ, 2                 |
|1972                |Vol. 4          |Records         |Βασίλειο  |πλατινένια      |
|                    |                |                |#13 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |                  |1 πλατινένιο    |
|                    |                |                |                  |άλμπουμ στις   |
|1974 (ΗΠΑ)       |Sabbath Bloody  |Warner Bros.    |#4 Ηνωμένο |ΗΠΑ, 3                 |
|1973 (Ηνωμένο|Sabbath         |Records         |Βασίλειο  |πλατινένια      |
|Βασίλειο)   |                |                |#11 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |                  |1 χρυσό              |
|                    |                |                |                  |άλμπουμ στις   |
|                    |                |Warner Bros.    |#7 Ηνωμένο |ΗΠΑ, 1                 |
|1975                |Sabotage        |Records         |Βασίλειο  |πλατινένιο      |
|                    |                |                |#28 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |                  |1 χρυσό              |
|                    |                |                |                  |άλμπουμ στις   |
|                    |Technical       |Warner Bros.    |#13 Ηνωμένο|ΗΠΑ, 1                 |
|1976                |Ecstasy         |Records         |Βασίλειο  |πλατινένιο      |
|                    |                |                |#51 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |                  |1 χρυσό              |
|                    |                |                |                  |άλμπουμ στις   |
|                    |                |Warner Bros.    |#12 Ηνωμένο|ΗΠΑ, 1                 |
|1978                |Never Say Die!  |Records         |Βασίλειο  |πλατινένιο      |
|                    |                |                |#69 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |                  |1 πλατινένιο    |
|                    |                |                |                  |άλμπουμ στις   |
|                    |                |Warner Bros.    |#9 Ηνωμένο |ΗΠΑ, 2                 |
|1980                |Heaven and Hell |Records         |Βασίλειο  |πλατινένια      |
|                    |                |                |#28 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |                  |1 χρυσό              |
|                    |                |                |                  |άλμπουμ στις   |
|                    |                |Warner Bros.    |#12 Ηνωμένο|ΗΠΑ, 1                 |
|1981                |Mob Rules       |Records         |Βασίλειο  |πλατινένιο      |
|                    |                |                |#29 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |Warner Bros.    |#4 Ηνωμένο |                          |
|1983                |Born Again      |Records         |Βασίλειο  |/                         |
|                    |                |                |#39 ΗΠΑ        |                          |
|--------------------+----------------+----------------+------------------+--------------------------|
|                    |                |Warner Bros.    |#27 Ηνωμένο|                          |
|1986                |Seventh Star    |Records         |Βασίλειο  |/                         |
|                    |                |                |#78 ΗΠΑ        |                          |
|--------------------+----------------+----------------+------------------+--------------------------|
|                    |                |Warner Bros.    |#66 Ηνωμένο|                          |
|1987                |The Eternal Idol|Records         |Βασίλειο  |/                         |
|                    |                |                |#168 ΗΠΑ       |                          |
|--------------------+----------------+----------------+------------------+--------------------------|
|                    |                |                |#31 Ηνωμένο|1 χρυσό              |
|1989                |Headless Cross  |I.R.S.          |Βασίλειο  |άλμπουμ στο     |
|                    |                |                |#115 ΗΠΑ       |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|1990                |TYR             |I.R.S.          |#24 Ηνωμένο|/                         |
|                    |                |                |Βασίλειο  |                          |
|--------------------+----------------+----------------+------------------+--------------------------|
|                    |                |                |#28 Ηνωμένο|1 πλατινένιο    |
|1992                |Dehumanizer     |Warner Bros.    |Βασίλειο  |άλμπουμ στο     |
|                    |                |Records         |#44 ΗΠΑ        |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|                    |                |                |#41 Ηνωμένο|                          |
|1994                |Cross Purposes  |I.R.S.          |Βασίλειο  |/                         |
|                    |                |                |#122 ΗΠΑ       |                          |
|--------------------+----------------+----------------+------------------+--------------------------|
|1995                |Forbidden       |EMI             |#71 Ηνωμένο|/                         |
|                    |                |                |Βασίλειο  |                          |
+----------------------------------------------------------------------------------------------------+

  [Επεξεργασία] Live

+--------------------------------------------------------------------------------------------------------+
|Ημερομηνία|Άλμπουμ|Εταιρεία |Θέσεις      |Απονομές               |
|                    |              |                 |στα chart      |                               |
|--------------------+--------------+-----------------+------------------+-------------------------------|
|                    |              |Warner Bros.     |#13 Ηνωμένο|1 πλατινένιο         |
|1982                |Live Evil     |Records          |Βασίλειο  |άλμπουμ στο          |
|                    |              |                 |#37 ΗΠΑ        |Ηνωμένο Βασίλειο|
|--------------------+--------------+-----------------+------------------+-------------------------------|
|1995                |Cross Purposes|Warner Bros.     |/                 |/                              |
|                    |Live          |Records          |                  |                               |
|--------------------+--------------+-----------------+------------------+-------------------------------|
|                    |              |                 |#41 Ηνωμένο|1 πλατινένιο         |
|1998                |Reunion       |Epic Records     |Βασίλειο  |άλμπουμ στις ΗΠΑ |
|                    |              |                 |#11 ΗΠΑ        |                               |
|--------------------+--------------+-----------------+------------------+-------------------------------|
|2002                |Past Lives    |Sanctuary Records|#114 ΗΠΑ       |/                              |
|--------------------+--------------+-----------------+------------------+-------------------------------|
|                    |Live at       |Warner Bros      |                  |Περιορισμένη       |
|2007                |Hammersmith   |Records          |/                 |έκδοση σε 5000         |
|                    |Odeon         |                 |                  |αντίτυπα               |
+--------------------------------------------------------------------------------------------------------+

  [Επεξεργασία] Συλλογές

+----------------------------------------------------------------------------------------------------+
|Ημερομηνία|Άλμπουμ  |Εταιρεία|Θέσεις      |Απονομές          |
|                    |                |                |στα chart      |                          |
|--------------------+----------------+----------------+------------------+--------------------------|
|                    |                |                |                  |2 πλατινένια    |
|1976 (ΗΠΑ)       |We Sold Our Soul|                |#35 Ηνωμένο|άλμπουμ στις   |
|1975 (Ηνωμένο|for Rock 'n'    |Warner Bros.    |Βασίλειο  |ΗΠΑ, 1 αργυρό    |
|Βασίλειο)   |Roll            |Records         |#48 ΗΠΑ        |άλμπουμ στο     |
|                    |                |                |                  |Ηνωμένο            |
|                    |                |                |                  |Βασίλειο          |
|--------------------+----------------+----------------+------------------+--------------------------|
|1996                |The Sabbath     |Warner Bros.    |/                 |/                         |
|                    |Stones          |Records         |                  |                          |
|--------------------+----------------+----------------+------------------+--------------------------|
|                    |Symptom of the  |                |                  |                          |
|                    |Universe: The   |Warner Bros.    |                  |                          |
|2002                |Original Black  |Records         |/                 |/                         |
|                    |Sabbath         |                |                  |                          |
|                    |1970-1978       |                |                  |                          |
|--------------------+----------------+----------------+------------------+--------------------------|
|2006                |Greatest Hits   |Warner Bros.    |#96 ΗΠΑ        |/                         |
|                    |1970-1978       |Records         |                  |                          |
|--------------------+----------------+----------------+------------------+--------------------------|
|2007                |Black Sabbath:  |Rhino Records   |#54 ΗΠΑ        |/                         |
|                    |The Dio Years   |                |                  |                          |
|--------------------+----------------+----------------+------------------+--------------------------|
|                    |Black Box: The  |                |                  |                          |
|                    |Complete        |Warner Bros.    |                  |                          |
|2004                |Original Black  |Records         |/                 |/                         |
|                    |Sabbath         |                |                  |                          |
|                    |(1970-1978)     |                |                  |                          |
|--------------------+----------------+----------------+------------------+--------------------------|
|2008                |The Rules of    |Rhino Records   |/                 |/                         |
|                    |Hell            |                |                  |                          |
+----------------------------------------------------------------------------------------------------+

[Επεξεργασία] Πηγές

     * www.black-sabbath.com
     * www.sabbath.se
     * www.chartstats.com
     * www.black-sabbath.de
     * www.sabbathlive.com

   Ανακτήθηκε από "http://el.wikipedia.org/wiki/Black_Sabbath"
   Κατηγορίες: Ροκ συγκροτήματα | Βρετανικά
   μουσικά συγκροτήματα | Μέταλ
   συγκροτήματα | Συγκροτήματα της χαρντ
   ροκ

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Беларуская (тарашкевіца)
     * Български
     * বাংলা
     * Bosanski
     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Gaeilge
     * Galego
     * ગુજરાતી
     * עברית
     * हिन्दी
     * Hrvatski
     * Magyar
     * Հայերեն
     * Bahasa Indonesia
     * Ido
     * Íslenska
     * Italiano
     * 日本語
     * ქართული
     * ಕನ್ನಡ
     * 한국어
     * Lietuvių
     * Latviešu
     * Македонски
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Polski
     * Português
     * Română
     * Русский
     * Sicilianu
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * தமிழ்
     * తెలుగు
     * ไทย
     * Türkçe
     * Українська
     * Tiếng Việt
     * 中文

     * Τελευταία τροποποίηση 13:26, 8 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
