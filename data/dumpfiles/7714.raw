   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Λίμνη Ζηρού

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 39°14′22.1″N 20°50′54.7″E﻿ / ﻿39.239472, 20.848528

   [IMG]
   [IMG]
   H λίμνη Ζηρού

   Η Λίμνη Ζηρού (επίσης και "Λίμνη Ζηρός") βρίσκεται 2 χλμ δυτικά της
   επαρχιακής οδού Άρτας - Φιλιππιάδας - Ιωαννίνων απέναντι από την κοινότητα
   Παντάνασσας Άρτας. Διοικητικά και γεωγραφικά ανήκει σε τρεις δήμους:
   Φιλιππιάδας (N. Πρέβεζας), Θεσπρωτικού (Ν. Πρέβεζας) και Ξηροβουνίου (Ν.
   Αρτας). Από την 1η Ιανουαρίου 2011, με τον Νόμο Καλλικράτης η Λίμνη Ζηρού
   περιέρχεται ολοκληρωτικά στο Νέο δήμο Ζηρού, με πρωτεύουσα τη Φιλιππιάδα,
   εκτός από ένα δασικό τμήμα πρόσβασης από την Οδό Αρτας-Ιωαννίνων που
   ανήκει στο κτηματολόγιο Παντάνασσας του Δήμου Αρταίων.

   Το όνομά της Λίμνης Ζηρού έχει Σλαβική προέλευση (π.χ. η λέξη λίμνη είναι
   озеро (οζέρο) στα Ρωσικά, језеро στα Σέρβικα ή езеро στα Βουλγάρικα),
   προφανώς κατάλοιπο μεσαιωνικής εποίκησης της περιοχής από Σλαβικά φύλα. Η
   αμφισβήτηση της Σλαβικής εποίκησης περιοχών του Νομού Πρέβεζας και πέριξ,
   δεν έχει πλέον κανένα νόημα, διότι είναι τεκμηριωμένες τέσσερις
   Βουλγαρικές επιδρομές ^[1] και ^[2] και το κυριότερο, από τα 75 τοπωνύμια
   χωριών του Νομού Πρέβεζας τα 43 ήταν Σλαβικά και άλλαξαν με Προεδρικά
   διατάγματα από το έτος 1926 - 1955. Πχ Αρτσα (Νάρκισσος), Βλάντα
   (Δεσποτικά), Βόνιτσα (=πόλη με νερά, Vodina), Γόρανα (Τρίκαστρο), Ζάλογγο
   (Za+Longu= εις το δάσος),Καντζάς (Στεφάνη), Λούτσα (Luza), Μουζάκα
   (Σφηνωτό), Μποντάρι (Βαλανιδούσα), Νεμίτσα (Βουβοπόταμος), Ντάρα (Ελιά),
   Ντούβιανα (Κρυοπηγή), Ποδογόρα (Pod + Goria = πρόποδες βουνού, σήμερα
   Ριζοβούνι), Σέσοβο (Πολυστάφυλο), Στρεβίνα (Καμπή), Τζαραβίνα (Σκεπαστό),
   κλπ ^[3]

   Η Λίμνη Ζηρού είναι ένα σημαντικό αξιοθέατο - μοιάζει με Ελβετικό τοπίο -
   που ήταν σχετικά άγνωστο στο κοινό, γιατί δεν υπήρχε στους τουριστικούς
   χάρτες με κλίμακα κάτω του 1:300.000.^[4] ^[5]^[6]. Η λίμνη έγινε γνωστή
   στο ευρύ κοινό μετά το έτος 1998 όταν εκτυπώθηκε φωτογραφικό πόστερ και
   διανεμήθηκε δωρεάν σε 3.000 αντίτυπα^[7].

   Πίνακας περιεχομένων

     • 1 Γεωλογία - Γεωγραφία
     • 2 Ιστορία
     • 3 Μυθολογία
     • 4 Πηγές, Αναφορές, Βιβλιογραφία

[Επεξεργασία] Γεωλογία - Γεωγραφία

   [IMG]
   [IMG]
   Λίμνη Ζηρός Πρέβεζας, τοπογραφικό

   Η δημιουργία της λίμνης Ζηρού φαίνεται να οφείλεται στην τεκτονοκαρστική
   δραστηριότητα της περιοχής. Οι γεωλόγοι πιστεύουν ότι η λίμνη αποτελούσε
   λιμναίο σπήλαιο, αλλά η οροφή κατέρρευσε προ 10.000 ετών περίπου. Ο
   υδροφόρος ορίζων της λίμνης είναι ο ίδιος με αυτόν του ποταμού Λούρου,
   συνεπώς τα δύο υδάτινα συστήματα επικοινωνούν ^[8]. Οι διαστάσεις της
   λίμνης είναι περίπου 900μ Χ 600μ. Το μέγιστο βάθος της λίμνης, σύμφωνα με
   μετρήσεις του ιδιώτη Χαράλαμπου Γκούβα το έτος 1997 βρέθηκε 70 μέτρα ενώ
   στη βόρεια όχθη το άμεσο βάθος στα βράχια είναι 9 μέτρα. Η νότια όχθη
   «σβήνει» σταδιακά σε ρηχή αμμουδιά ^[9]. Η θερμοκρασία του νερού
   κυμαίνεται χειμώνα καλοκαίρι από 9,6^οC – 21,2^οC. Όπως σε όλες τις λίμνες
   με γλυκό νερό η άνωση είναι χαμηλότερη από αυτή των θαλασσών, και η
   κολύμβηση εγκυμονεί κίνδυνο πνιγμού. Στο παρελθόν έχουν πνιγεί άτομα που
   προσπάθησαν να κολυμπήσουν ή ψάρευαν ^[10], ^[11]. Το έτος 2010 ανέκυψε
   ένα παράξενο φαινόμενο στη Λίμνη Ζηρού. Οι εφημερίδες έγραψαν κατά γράμμα
   ότι "Το Νερό της Λίμνης Ζηρού έγινε Κόκκινο" ^[12]. Στο σχετικό ρεπορτάζ
   ανακοινώθηκε ότι "ο καθηγητής ελέγχου και προστασίας του περιβάλλοντος του
   Τμήματος Χημείας του Πανεπιστημίου Ιωαννίνων Τρ. Αλμπάνης μετά από έρευνα
   απέδωσε το φαινόμενο σε ένα τοξικό Κυανοβακτηρίδιο, το Planktothrix
   Rubescens, αναφέροντας πληροφορίες σχετικά με τις επικίνδυνες ιδιότητες
   του βακτηριδίου και πιθανούς τρόπους αντιμετώπισης, μάλιστα συνέστησε
   πλήρη απαγόρευση της κολύμβησης και της αλιείας στη λίμνη ^[13]. Ο
   ιδιοκτήτης της καφετέριας Λίμνη Ζηρού κ. Λάμπρος Παππάς, δήλωσε σε
   συνέντευξη στον Χαράλαμπο Γκούβα, ότι το φαινόμενο αυτό της ερυθρότητας
   των υδάτων εμφανίζεται κάθε χρόνο, μετά από πολλές βροχές, και το αποδίδει
   σε υλικά ερυθράς γής (ερυθρογή, redsoil) από τον παραπλήσιο Κοκκινόπηλο
   (βλέπε Κοκκινοπηλός Πρέβεζας)^[14]

[Επεξεργασία] Ιστορία

   Στις όχθες της λίμνης, είχε χτιστεί από Αυστριακούς αρχιτέκτονες το
   1947-1949 η "Παιδόπολη του Ζηρού" ("Ζηρόπολη"), με αντικείμενο την
   περίθαλψη των ορφανών παιδιών του 2ου Παγκοσμίου Πολέμου και του Εμφυλίου
   Πολέμου, με πρωτοβουλία της τότε Βασίλισσας Φρειδερίκης ^[15], ^[16],
   ^[17]. Από το 1949 μέχρι το 1975 η Ζηρόπολη αποτέλεσε ένα σημαντικό
   εκπαιδευτικό, πολιτιστικό και οικονομικό πυρήνα της περιοχής ^[18],^[19],
   ^[20]. Σε αυτό το Ελβετικό ελληνικό τοπίο λειτουργούσε δημοτικό, γυμνάσιο,
   εστιατόριο, κοιτώνες, θέατρο, εκτροφεία ορνίθων και ζώων, αλιευτικός
   σταθμός, κλπ ^[21], ^[22]. Το έτος 1965 μετά από ισχυρό σεισμό, πολλά
   λιθόκτιστα κτίρια υπέστησαν ανεπανόρθωτες ζημιές και η πόλη πέρασε σε
   παρακμή, συνεπικουρούμενη και από το γεγονός ότι πολλά ορφανά παιδιά
   ενηλικιώνονταν και έφευγαν ^[23], ^[24]. Το έτος 1992 οι εγκαταστάσεις της
   Ζηρόπολης χρησιμοποιήθηκαν για την προσωρινή στέγαση 2000 Αλβανών
   οικονομικών προσφύγων ^[25]. Το 1994-1995 η λίμνη Ζηρού χρησιμοποιήθηκε
   παράνομα για αγώνες σκι, με ταχύπλοα σκάφη, από τον Ναυτικό Όμιλο
   Ιωαννίνων. Μετά από διαμαρτυρίες και δικαστικά ασφαλιστικά μέτρα της
   «Περιβαλλοντολογικής Εταιρείας Πρέβεζας» οι αγώνες δεν επαναλήφθηκαν
   ^[26].

   [IMG]
   [IMG]
   Λίμνη Ζηρού, Κωπηλασία με Canoe Incas

   Στις 25 Μαΐου 1997 έγινε κυκλική διάπλευση της λίμνης με κωπήλατο σουηδικό
   Canoe Incas και πλήρης φωτογράφιση των παραλίμνιων ακτών από τους ιδιώτες
   Χαράλαμπο Γκούβα και Γρηγόρη Κατσίλη, όπως επίσης και βυθομέτρηση της
   λίμνης ^[27]. Το έτος 2008 εκτυπώθηκε με δαπάνες του Χαρ. Γκούβα το πρώτο
   Poster που απεικόνιζε τη λίμνη Ζηρού σε 3000 αντίτυπα και διενεμήθηκε
   δωρεάν ^[28]. Το έτος 1999 η λίμνη Ζηρού εντάχθηκε στο πρόγραμμα Natura
   2000 από τη Νομαρχία Πρέβεζας και εξασφαλίσθηκαν Ευρωπαϊκά κονδύλια ύψους
   700.000.000 δρχ για την αξιοποίησή της, επί Νομαρχίας Δημητρίου Τσουμάνη
   ^[29]. Ήδη τον Οκτώβριο του 2000, είχαν κατασκευασθεί κάποιες αθλητικές
   εγκαταστάσεις (γήπεδα τένις, κλπ)^[30].. Το έτος 2000, ο δασολόγος
   εργολάβος κ. Ευάγγελος Σκάρπος, παρέδωσε έτοιμο το οικολογικό πεζοπορικό
   μονοπάτι που κυκλικά οδηγεί στο λόφο πάνω από τη λίμνη Ζηρού ^[31]. Το
   έτος 2000 ξέσπασαν έντονες διαμάχες μεταξύ του Δήμαρχου Φιλιππιάδας κ.
   Βέργου και του Νομάρχη Πρέβεζας κ. Δημητρίου Τσουμάνη, σχετικά με το ποιος
   θα έχει την ευθύνη των έργων στη λίμνη και φυσικά τη διακίνηση των
   χρηματοδοτήσεων. Τελικά κτίσθηκαν στην όχθη της λίμνης κτίρια με σκοπό τη
   χρήση τους ως εστιατόρια, αλλά τίποτε δεν λειτουργούσε μέχρι το καλοκαίρι
   του 2002. Εκείνη την εποχή, η λίμνη αποτέλεσε το επίκεντρο έντονης
   διαμάχης μεταξύ του τότε Δημάρχου Φιλιππιάδας κ. Βέργου και άλλων
   πολιτικών του αντιπάλων, για το θέμα της πραγματοποίησης ή όχι εκεί,
   «Διεθνούς φεστιβάλ ηλεκτρονικής μουσικής», το οποίο τελικά ακυρώθηκε λόγω
   ασφαλιστικών μέτρων των αντιδικούντων με τον Δήμαρχο Φιλιππιάδας μελών της
   αντιπολίτευσης, σε μονομελές δικαστήριο^[32]. Το Δεκέμβριο του έτους 2004
   άρχισε να λειτουργεί παρόχθια και δυτικά της Λίμνης Ζηρού το παραδοσιακό
   καφεστιατόριο «Λίμνη Ζηρού», ιδιοκτησίας Δήμου Θεσπρωτικού, το οποίο είχε
   κτισθεί με κονδύλια της Ευρωπαϊκής Ένωσης. Τα έτη 2006-2007 έγιναν
   επεκτάσεις έργων και εγκαταστάσεων της καφετέριας εστιατόριου στο δυτικό
   μέρος της λίμνης Ζηρού, πού πέραν της αλλοίωσης του φυσικού περιβάλλοντος
   και της ενδεχόμενης μελλοντικής μόλυνσης, εμπλέκει και κάποιες δημόσιες
   υπηρεσίες που με τη σιωπηλή ανοχή τους συνέβαλαν στην εξέλιξη αυτών των
   άσκοπων επεκτάσεων έργων ^[33].

   [IMG]
   [IMG]
   Η Λίμνη Ζηρού από την νότια όχθη

[Επεξεργασία] Μυθολογία

   Η λαϊκή μυθολογία έχει πλάσει και σχετικό μύθο σχετικά με τη δημιουργία
   της λίμνης. Σύμφωνα με αυτόν, "δύο αδελφές, μία πλούσια και μία φτωχή,
   βρίσκονταν σε αντιδικία με έρεισμα τα παχουλά παιδιά της φτωχής που
   σιτίζονταν με αποφάγια της πλούσιας. Τελικά επήλθε ρήξη των δύο αδελφών
   και η φτωχή πήρε το δρόμο της ξενιτιάς προς το βουνό. Τότε παρουσιάσθηκε
   άγγελος και της είπε να μη γυρίσει πίσω να δει την καταστροφή γιατί θα
   μετατραπεί σε στήλη άλατος. Σε λίγο έγινε σεισμός και η περιοχή κατέρρευσε
   με αποτέλεσμα να καταπιεί το σπίτι και την οικογένεια της πλούσιας
   αδελφής. Η φτωχή αδελφή τρόμαξε και γυρίζοντας πίσω μαρμάρωσε μαζί με το
   γάιδαρό της". ^[34]^[35]

   Προφανώς η λαϊκή μυθολογία σαν άγαλμα της εννοεί το μεγάλο βράχο ανατολικά
   της λίμνης, και είναι φανερό ότι παραπέμπει σε ανάλογο μύθο της Βίβλου με
   τα Σόδομα και Γόμορρα.

[Επεξεργασία] Πηγές, Αναφορές, Βιβλιογραφία

    1. ↑ Πέτρος Φουρίκης: "Νικόπολις Πρέβεζα", έκδοση 1930, επανέκδοση
       Δωδώνη, 2007, σελίδα 48 (βουλγαρικές επιδρομές)
    2. ↑ Χρονικό Κεδρηνού: Εκδοση Βόννης, σελίδες 625-628 (τρίτη και τέταρτη
       βουλγαρική επιδρομή)
    3. ↑ Γκούβας Χαράλαμπος: "Η Ιστορία του Νομού Πρέβεζας", εκδόσεις
       Μουσείου Τεχνών και Επιστημών, 2009
    4. ↑ Ίδρυμα "Μουσείο Τεχνών και Επιστημών Πρέβεζας", Χαράλαμπος Γκούβας
    5. ↑ Γκούβας Χαράλαμπος: "Η Ιστορία του Νομού Πρέβεζας", εκδόσεις
       Μουσείου Τεχνών και Επιστημών, 2009
    6. ↑ Γεωγραφική Υπηρεσία Στρατού: Χάρτης Νομού Πρέβεζας, 1972
    7. ↑ Γκούβας Χαράλαμπος: Φωτογραφικό Poster Λίμνης Ζηρού, σε 3.000
       αντίτυπα (1997)
    8. ↑ Πάσχος Παναγιώτης: "Γεωδυναμική εξέλιξη της ευρύτερης περιοχής του
       Αμβρακικού Κόλπου από το Μειόκαινο μέχρι σήμερα" Διδακτορική Διατριβή,
       ΕΜΠ, Τμήμα ΜΜΜ, Αθήνα 2002
    9. ↑ Γκούβας Χαράλαμπος: "Λίμνη Ζηρού. Διάπλευση, μετρήσεις και
       φωτογράφιση", Εφημερίδα Τοπική Φωνή Πρέβεζας, 1997
   10. ↑ Δήμου Αικατερίνη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1954"
   11. ↑ Γκούβας Χαράλαμπος: "Λίμνη Ζηρού. Διάπλευση, μετρήσεις και
       φωτογράφιση", Εφημερίδα Τοπική Φωνή Πρέβεζας, 1997
   12. ↑ Εφημερίδα "Τοπική Φωνή Πρέβεζας": "Το νερό της Λίμνης Ζηρού έγινε
       κόκκινο", 24-03-2010
   13. ↑ Εφημερίδα "Τοπική Φωνή Πρέβεζας": "Το νερό της Λίμνης Ζηρού έγινε
       κόκκινο", 24-03-2010
   14. ↑ Παππάς Λάμπρος: "Συνέντευξη στόν Χαράλαμπο Γκούβα", Ιούλιος 2010
   15. ↑ Δήμου Αικατερίνη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1954", Συνέντευξη στόν Χαράλαμπο Γκούβα, 2000
   16. ↑ Δήμου Αφροδίτη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1960", Συνέντευξη στον Χαράλαμπο Γκούβα, 1983
   17. ↑ Ελληνική Τηλεόραση 2: "Ο Εμφύλιος Πόλεμος 1947-1949", Ντοκιμαντέρ,
       ΕΤ2 23-03-2009
   18. ↑ Ελληνική Τηλεόραση 2: "Ο Εμφύλιος Πόλεμος 1947-1949", Ντοκιμαντέρ,
       ΕΤ2 23-03-2009
   19. ↑ Δήμου Αικατερίνη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1954", Συνέντευξη στόν Χαράλαμπο Γκούβα, 2000
   20. ↑ Δήμου Αφροδίτη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1960", Συνέντευξη στον Χαράλαμπο Γκούβα, 1983
   21. ↑ Δήμου Αικατερίνη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1954", Συνέντευξη στόν Χαράλαμπο Γκούβα, 2000
   22. ↑ Δήμου Αφροδίτη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1960", Συνέντευξη στον Χαράλαμπο Γκούβα, 1983
   23. ↑ Δήμου Αικατερίνη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1954", Συνέντευξη στόν Χαράλαμπο Γκούβα, 2000
   24. ↑ Δήμου Αφροδίτη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1960", Συνέντευξη στον Χαράλαμπο Γκούβα, 1983
   25. ↑ Γκούβας Χαράλαμπος: "Η Ιστορία του Νομού Πρέβεζας", εκδόσεις
       Μουσείου Τεχνών και Επιστημών, 2009
   26. ↑ Γκούβας Χαράλαμπος: "Η Ιστορία του Νομού Πρέβεζας", εκδόσεις
       Μουσείου Τεχνών και Επιστημών, 2009
   27. ↑ Γκούβας Χαράλαμπος: "Λίμνη Ζηρού. Διάπλευση, μετρήσεις και
       φωτογράφιση", Εφημερίδα Τοπική Φωνή Πρέβεζας, 1997
   28. ↑ Γκούβας Χαράλαμπος: Φωτογραφικό Poster Λίμνης Ζηρού, σε 3.000
       αντίτυπα (1997)
   29. ↑ Γκούβας Χαράλαμπος: "Η Ιστορία του Νομού Πρέβεζας", εκδόσεις
       Μουσείου Τεχνών και Επιστημών, 2009
   30. ↑ Γκούβας Χαράλαμπος: "Η Ιστορία του Νομού Πρέβεζας", εκδόσεις
       Μουσείου Τεχνών και Επιστημών, 2009
   31. ↑ Γκούβας Χαράλαμπος: "Η Ιστορία του Νομού Πρέβεζας", εκδόσεις
       Μουσείου Τεχνών και Επιστημών, 2009
   32. ↑ Γκούβας Χαράλαμπος: "Η Ιστορία του Νομού Πρέβεζας", εκδόσεις
       Μουσείου Τεχνών και Επιστημών, 2009
   33. ↑ Γκούβας Χαράλαμπος: "Η Ιστορία του Νομού Πρέβεζας", εκδόσεις
       Μουσείου Τεχνών και Επιστημών, 2009
   34. ↑ Δήμου Αικατερίνη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1954", Συνέντευξη στόν Χαράλαμπο Γκούβα, 2000
   35. ↑ Δήμου Αφροδίτη: "Οι αναμνήσεις μου από εργασία στην Παιδόπολη της
       Λίμνης Ζηρού 1949-1960", Συνέντευξη στον Χαράλαμπο Γκούβα, 1983

   Ανακτήθηκε από
   "http://el.wikipedia.org/wiki/%CE%9B%CE%AF%CE%BC%CE%BD%CE%B7_%CE%96%CE%B7%CF%81%CE%BF%CF%8D"
   Κατηγορίες: Λίμνες της Ελλάδας | Νομός Άρτας | Νομός Πρέβεζας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 14:12, 31 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
