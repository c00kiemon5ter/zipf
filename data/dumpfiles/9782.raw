   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Μάπετ Σώου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η έναρξη του Μάπετ Σώου, διακρίνεται ο Κέρμιτ ο Βάτραχος.

   Το Μάπετ Σώου (The Muppet Show), ήταν τηλεοπτική σειρά στην οποία
   εμφανιζόταν ένας θίασος από μαριονέτες, τα Μάπετς, τις οποίες
   χειριζόντουσαν μαριονετίστες. Η σειρά δημιουργήθηκε από τον γνωστό
   μαριονετίστα και τηλεοπτικό παραγωγό Τζιμ Χένσον (Jim Henson), ο οποίος
   μαζί με την ομάδα του υπέγραφαν και την παραγωγή της. Τα επεισόδια του
   Μάπετ Σώου εμφανίστηκαν σε διάφορα Αμερικάνικα κανάλια την περίοδο μεταξύ
   1976 και 1981. Κάθε επεισόδιο λαμβάνει χώρα στο "θέατρο των Μάπετς" όπου
   υποθετικά δίνουν την παράσταση τους τα Μάπετς και ο θεατής του επεισοδίου
   παρακολουθεί τα δρώμενα της σκηνής καθώς και των παρασκηνίων. Επίσης, σε
   κάθε επεισόδιο εμφανίζεται ένας άνθρωπος ως καλεσμένος ο οποίος παίζει ή
   και τραγουδάει μαζί με τις μαριονέτες σε σκετς. Το Μάπετ Σώου έγινε
   ιδιαίτερα δημοφιλές και εμφανίστηκαν μεγάλοι αστέρες του κινηματογράφου,
   της τηλεόρασης και της μουσικής σκηνής ως καλεσμένοι.

   Πίνακας περιεχομένων

     • 1 Ιστορία
     • 2 Χαρακτήρες
     • 3 Επαναλαμβανόμενα Σκετς
     • 4 Εξωτερικοί Σύνδεσμοι

[Επεξεργασία] Ιστορία

   Από το 1969 η σειρά Sesame Street είχει προσφέρει στον Τζιμ Χένσον και τις
   μαριονέτες του αρκετή αναγνωρισιμότητα. Ο Τζιμ Χένσον ωστόσο ήθελε να
   αποφύγει τη σύνδεση του ονόματος του αποκλειστικά με την παιδική ψυχαγωγία
   και επιζητούσε τη δημιουργία ενός σώου το οποίο θα άρεσε εξίσου σε
   ενήλικες και παιδιά.

   Ο Χένσον βρισκόταν σε επικοινωνία με κάποια αμερικάνικα τηλεοπτικά δίκτυα
   για την παραγωγή της νέας σειράς που ετοίμαζε και οι χαρακτήρες του Μάπετ
   Σώου έδωσαν αρκετές ακροάσεις. Επίσης, γύρισε ένα μικρό φιλμ για το δίκτυο
   CBS και το ABC τον χρηματοδότησε για να γυρίσει δύο πιλοτικά επεισόδια με
   τίτλους: The Muppets Valentine Show και The Muppet Show: Sex and Violence.
   Ωστόσο, το δίκτυο ABC, τελικά δεν δέχτηκε να χρηματοδοτήσει ημίωρο
   εβδομαδιαίο σώου.

   Ο Χένσον ήταν διστακτικός ως προς την συλλογική παραγωγή του σώου γιατί
   φοβόταν ότι δε θα είχε την κατάλληλη χρηματοδότηση. Εντούτοις ένας Άγγλος
   παραγωγός ο Lord Lew Grade, διευθυντής του δικτύου Associated TeleVision
   έκανε στην εταιρεία του Χένσον μία πρόταση για παραγωγή η οποία εξασφάλιζε
   την κατάλληλη χρηματοδότηση για κάθε επεισόδιο. Παράλληλα το αμερικάνικο
   CBS δέχτηκε να προβάλλει το Μάπετ Σώου μεταξύ 19:30 με 20:00, ανατολική
   ώρα ΗΠΑ, σε κάποιο άλλο κανάλι του δικτύου του. Το σώου γυριζόταν στα
   στούντιο της Associated TeleVision στην Αγγλία και η ITC Entertainment
   έκανε τη διανομή σε κανάλια στις ΗΠΑ και αλλού στον κόσμο. Έτσι έγινε η
   προβολή του πρώτου επεισοδίου του Μάπετ Σώου τον Σεπτέμβριο του 1976. Στο
   Ηνωμένο Βασίλειο η σειρά γνώρισε άμεσα μεγάλη επιτυχία ενώ στις ΗΠΑ δεν
   έγινε δεκτή το ίδιο καλά. Κατά τη δεύτερη σεζόν της προβολής της όμως και
   με την παρουσία μεγάλων αστέρων του θεάματος και του τραγουδιού όπως των:
   Τζων Κληζ (John Cleese), Στιβ Μάρτιν (Steve Martin), Έλτον Τζων (Elton
   John) και Πίτερ Σέλερς (Peter Sellers), το Μάπετ Σώου γνώρισε πολύ μεγάλη
   επιτυχία και στην Αμερική.

   Το Μάπετ Σώου κυκλοφόρησε μεταγλωττισμένο σε διάφορες γλώσσες και με
   αφορμή αυτό, το περιοδικό Time το χαρακτήρισε ως "το πιο δημοφιλές
   ψυχαγωγικό πρόγραμμα στη γη" ("the most popular television entertainment
   on earth"). Προβλήθηκε για 5 συνεχόμενες σεζόν και μετά διακόπηκε λόγω της
   επιθυμίας του Τζιμ Χένσον να προχωρήσει σε μεγαλύτερα εγχειρήματα.

[Επεξεργασία] Χαρακτήρες

     • Κέρμιτ ο Βάτραχος, διευθυντής και παρουσιαστής του Σώου. Το Μάπετ του
       Κέρμιτ χειριζόταν ο Τζιμ Χένσον.
     • Μις Πίγκυ, θηλυκή μαριονέτα, γουρούνι με συμπεριφορά ντίβας. Οι ρόλοι
       της στο σώου την παρουσιάζουν να αναζητά το μεγαλείο και τον Κέρμιτ.
       Στην πρώτη σεζόν μοιραζόντουσαν το χειρισμό της ο Φρανκ Οζ με τον
       Ρίσαρντ Χαντ αλλά από τη δεύτερη την ανέλαβε αποκλειστικά ο Φρανκ Οζ.
     • Φόζι ο Αρκούδος, ένας stand-up κωμικός με αμφισβητούμενο ταλέντο. Τη
       μαριονέτα του χειριζόταν ο Φρανκ Οζ.
     • Σκούτερ, το παιδί για όλες τις δουλειές. Ο θείος του είναι ο
       ιδιοκτήτης του θεάτρου όπου γίνονται οι παραστάσεις του Μάπετ Σώου.
       Χειριζόταν από τον Ρίτσαρντ Χαντ.
     • Γκόνζο - επίσης γνωστός ως Ο Μεγάλος Γκόνζο (Gonzo the Great).
       Τρομπετίστας και πολύπλευρο ταλέντο που αναλαμβάνει διάφορους ρόλους
       πολλοί εκ των οποίων και επικίνδυνοι. Χειριζόταν από τον Ντέηβ Γκελζ.
     • Ράουλφ ο Σκύλος. Πιανίστας του Σώου. Χειριζόταν από τον Τζιμ Χένσον.
     • Ο Σουηδός Σεφ, ένας μάγειρας με περίεργη αντίληψη επί της κουζίνας.
       Μιλάει μία ανύπαρκτη γλώσσα της οποίας το άκουσμα θυμίζει γλώσσες της
       σκανδιναβίας. Τη φωνή και την κίνηση του είχε αναλάβει ο Τζιμ Χένσον
       με τη βοήθεια του Φρανκ Οζ ο οποίος δάνειζε τα χέρια του στον Σεφ.
     • Ντόκτορ Μπάνσεν Χάνιντιου, επιστήμονας των Εργαστηρίων Μάπετ,
       δημιουργός εξωπραγματικών εφευρέσεων. Χειριζόταν από τον Ντέηβ Γκελζ.
     • Μπήκερ, βοηθός και πειραματόζωο του Ντόκτορ Μπάνσεν. Χειριζόταν από
       τον Ρίτσαρντ Χαντ.
     • Σαμ ο (Αμερικάνος) Αετός. Αμερικάνος υπερπατριώτης, λογοκριτής και
       θιασώτης των παραδοσιακών αρχών. Χειριζόταν από τον Φρανκ Οζ.
     • Καμίλα, μία κότα, ο έρωτας του Γκόνζο. Χειριζόταν συνήθως από τον
       Τζέρι Νέλσον.
     • Ντόκτορ Τηθ, ο μαέστρος και κημπορντίστας του συγκροτήματος του Μάπετ
       Σώου: Dr. Teeth and the Electric Mayhem. Τον χειριζόταν ο Τζιμ Χένσον.
     • Σέρτζεντ Φλόυντ Πέπερ, ο μπασίστας του συγκροτήματος Dr. Teeth and the
       Electric Mayhem. Το Μάπετ χειριζόταν ο Τζέρι Νέλσον.
     • Τζάνις, χίπισσα που αναλαμβάνει την κιθάρα στους Dr. Teeth and the
       Electric Mayhem. Τη χειριζόταν ο Έρεν Όζκερ στην πρώτη σεζόν και ο
       Ρίτσαρντ Χαντ στις υπόλοιπες.
     • Άνιμαλ, ο άγριος ντράμερ των Dr. Teeth and the Electric Mayhem. Τον
       χειριζόταν ο Φρανκ Οζ.
     • Ζουτ, ο σαξοφωνίστας του συγκροτήματος Dr. Teeth and the Electric
       Mayhem. Τον χειριζόταν ο Dave Goelz.
     • Στάτλερ και Ουώλντορφ, οι "γέροι του Μάπετ Σώου". Κάθονται στον εξώστη
       και κατακρίνουν σχεδόν κάθε σκετς. Τον Στάτλερ χειριζόταν ο Ρίτσαρντ
       Χαντ και τον Ουώλντορφ ο Τζιμ Χένσον.
     • Άνι Σου, νεαρό θηλυκό γουρούνι, αθώα ανταγωνίστρια της Μις Πίγκυ. Τη
       χειριζόταν η Λουΐζ Γκολντ.
     • Ο Εκφωνητής Ειδήσεων των Μάπετς. Τον χειριζόταν ο Τζιμ Χένσον.
     • Φου-Φου, ο σκύλος κατοικίδιο της Μις Πίγκυ. Τον χειριζόταν ο Στηβ
       Ουΐτμιρ ή εμφανιζόταν κάποιος αληθινός σκύλος.
     • Σουήταμς, πελώριο τέρας. Μέσα από τη στολή βρισκόταν ο Ρίτσαρντ Χαντ.
     • Λινκ Χόγκθρομπ, ένα όμορφο αλλά άμυαλο γουρούνι. Εμφανίζεται στο
       επαναλαμβανόμενο σκετς: Γουρούνια στο Διάστημα (Pigs In Space).
       Χειριζόταν από τον Τζιμ Χένσον.
     • Ντόκτορ Τζούλιους Στρέηντζπορκ, γουρούνι - επιστήμονας που εμφανίζεται
       στα Γουρούνια στο Διάστημα.
     • Τρελός Χάρι, ο πυροτεχνικός και ειδικός πάνω στις βόμβες που
       απολαμβάνει να ανατινάζει οτιδήποτε βρεθεί μπορστά του. Στην πρώτη
       σεζόν τον χειριζόταν ο Τζων Λοβλέηντι και μετά τον ανέλαβε ο Τζέρι
       Νέλσον.
     • Ρόμπιν, ο μικρός ανηψιός του Κέρμιτ. Τον χειριζόταν ο Τζέρι Νέλσον.
     • Οι Ιπτάμενοι Αδερφοί Ζουκίνι, που επιδίδονται στα ακροβατικά και την
       εκτόξευση τους και άλλων χαρακτήρων με τη βοήθεια κανονιού.
       Χειριζόντουσαν από τους Φρανκ Οζ, Τζέρι Νέλσον, Ντέηβιντ Γκελζ και
       Ρίτσαρντ Χαντ.

[Επεξεργασία] Επαναλαμβανόμενα Σκετς

     • Γουρούνια στο Διάστημα (Pigs In Space). Παρωδία των σειρών
       επιστημονικής φαντασίας όπου εμφανίζονται η Μις Πίγκυ, ο Ντόκτορ
       Τζούλιους Στρέηντζπορκ και ο Λινκ Χόγκθρομπ.
     • Εργαστήρια των Μάπετς (Muppet Labs). Παρουσιάζονται οι εφευρέσεις του
       μέλλοντος των Μάπετς. Πρωταγωνιστεί ο Ντόκτορ Μπάνσεν Χάνιντιου και ο
       βοηθός του, Μπήκερ.
     • Στον Χορό (At the Dance). Σκηνή χορού με διάφορα Μάπετς όπου
       ακούγονται αποσπάσματα των συζητήσεων από τα ζευγάρια των χορευτών.
     • Έκτακτες Ειδήσεις Μάπετς (Muppets News Flash). Ο Εκφωνητής ανακοινώνει
       μία είδηση για ένα ασυνήθιστο γεγονός του οποίου πέφτει θύμα την ίδια
       στιγμή.
     • Ο Σουηδός Σεφ (The Swedish Chef). Παρωδία των εκπομπών μαγειρικής.
     • Νοσοκομείο Ζώων (Veterinarian’s Hospital). Παρωδία των σειρών με θέμα
       τη ζωή υπαλλήλων νοσοκομείου. Πρωταγωνιστούν ο Ράουλφ ο Σκύλος ως
       Ντόκτορ Μπομπ, η Μις Πίγκυ και η Τζάνις ως νοσοκόμες. Εμφανίζονται
       περίεργα περιστατικά ασθενών και οι πρωταγωνιστές καταλήγουν να λένε
       απανωτά αστεία επί των καταστάσεων, γεγονός που τους οδηγεί στο να
       ξεκαρδίζονται στα γέλια.
     • Stand Up Κωμωδία του Φόζι. Ο Φόζι επί σκηνής κάνει Stand Up κωμωδία με
       κακόγουστα αστεία και μικρή ετπιυχία.

[Επεξεργασία] Εξωτερικοί Σύνδεσμοι

     • The Muppet Wiki
     • Το Muppet Show στο imdb
     • Οδηγός επεισοδίων του Muppet Show

   Ανακτήθηκε από
   "http://el.wikipedia.org/wiki/%CE%9C%CE%AC%CF%80%CE%B5%CF%84_%CE%A3%CF%8E%CE%BF%CF%85"
   Κατηγορίες: Βρετανικές τηλεοπτικές σειρές | Αμερικανικές τηλεοπτικές
   σειρές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская (тарашкевіца)
     • Български
     • Dansk
     • Deutsch
     • English
     • Suomi
     • Français
     • Galego
     • עברית
     • 日本語
     • Nederlands
     • Polski
     • Português
     • Română
     • Русский
     • Simple English
     • Svenska
     • Türkçe
     • 中文

     • Τελευταία τροποποίηση 13:55, 30 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
