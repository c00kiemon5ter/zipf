   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Νεστοριανισμός

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο όρος νεστοριανισμός περιγράφει το
   δόγμα σύμφωνα με το οποίο ο Ιησούς
   Χριστός υπήρξε ως δύο πρόσωπα, ο
   άνθρωπος Ιησούς και ο θεϊκός Γιος του
   Θεού ή Λόγος, και όχι ως ενιαίο πρόσωπο.
   Αυτό το δόγμα έχει ταυτιστεί με τον
   Πατριάρχη Κωνσταντινούπολης Νεστόριο
   (περ. 386–περ. 451), ο οποίος υπήρξε μαθητής
   του Θεόδωρου Μοψουεστίας. Αυτή η
   θεολογική θέση αναφορικά με τον Χριστό
   καταδικάστηκε στη Σύνοδο της Εφέσου το
   431 και η σφοδρή αντιπαράθεση σχετικά με
   το ζήτημα αυτό οδήγησε στο Νεστοριανικό
   σχίσμα, κατά το οποίο διασπάστηκε η
   Ασσυριακή Εκκλησία της Ανατολής από τη
   Βυζαντινή Εκκλησία. Όμως, ούτε η Σύνοδος
   της Εφέσου δεν διευθέτησε το ζήτημα
   καθώς σύντομα υπήρξε και πάλι διάσπαση
   όσον αφορά το αν ο Χριστός είχε μία ή δύο
   φύσεις, γεγονός που οδήγησε στο
   Χαλκηδόνειο σχίσμα.

   Η Ασσυριακή Εκκλησία της Ανατολής
   αρνήθηκε να διακόψει την υποστήριξή της
   προς τον Νεστόριο και να τον αποκηρύξει
   ως αιρετικό, και συνεχίζει να
   αποκαλείται «Νεστοριανή» στη Δύση ώστε
   να διακρίνεται από τις υπόλοιπες
   Ανατολικές εκκλησίες.

   Πίνακας περιεχομένων

     * 1 Ορισμός
     * 2 Ιστορικό
     * 3 Υποσημειώσεις
     * 4 Βλέπε επίσης

[Επεξεργασία] Ορισμός

   Ο νεστοριανισμός προέκυψε κατά τον 5ο
   αιώνα από τις προσπάθειες που
   καταβάλονταν να εξηγηθεί λογικά και να
   γίνει κατανοητή η ενσάρκωση του θεϊκού
   Λόγου, του δεύτερου προσώπου της Αγίας
   Τριάδας ως άνθρωπος Ιησούς Χριστός.
   Σύμφωνα με τις θέσεις του δόγματος
   αυτού, η ανθρώπινη και η θεϊκή υπόσταση
   το Χριστού είναι ξεχωριστές και
   υπάρχουν δύο πρόσωπα, ο άνθρωπος Ιησούς
   Χριστός και ο θεϊκός Λόγος, ο οποίος
   ενανθρωπίστηκε. Κατά συνέπεια, οι
   υποστηρικτές των θέσεων που αποδόθηκαν
   στον Νεστόριο απέρριψαν τη χρήση όρων
   του τύπου «ο Θεός υπέφερε» ή «ο Θεός
   σταυρώθηκε», διότι η ανθρώπινη φύση του
   Ιησού Χριστού που υπέφερε είναι
   ξεχωριστή από τη θεϊκή φύση του.
   Παρόμοια, απέρριπταν τον όρο «Θεοτόκος»
   (που σημαίνει «η τίκτουσα τον Θεό» ή «η
   μητέρα του Θεού») ως τίτλο της Παρθένου
   Μαρίας και χρησιμοποιούσαν αντ' αυτής
   τον τίτλο «Χριστοτόκος» (που σημαίνει «η
   τίκτουσα τον Χριστού» ή «η μητέρα του
   Χριστού»), διότι κατά την άποψή τους η
   Μαρία γέννησε μόνο τον ανθρώπινο Ιησού
   και όχι τον θεϊκό.

[Επεξεργασία] Ιστορικό

   H θρησκευτική πολιτική του Θεοδοσίου Β'
   δημιούργησε σημαντικές θεολογικές
   έριδες που προκάλεσαν ταραχές στον
   κλήρο. Μια από αυτές αποτελούσε η σχέση
   θείας και ανθρώπινης φύσης του Ιησού.
   Μια ομάδα υποστήριζε την άποψη των δύο
   χωριστών φύσεων του Ιησού και μια άλλη
   την άρρηκτη σχέση των δύο φύσεων, θεϊκής
   και ανθρώπινης.

   Υπέρμαχοι των δύο απόψεων υπήρξαν ο
   πατριάρχης Κωνσταντινουπόλεως
   Νεστόριος, εκπρόσωπος της σχολής της
   Αντιόχειας, και ο πατριάρχης
   Αλεξάνδρειας Κύριλλος.

   Αν και ο αυτοκράτορας υποστήριξε τη θέση
   του Νεστόριου στη Σύνοδο της Εφέσου το
   431, το σχετικό δόγμα καταδικάστηκε ως
   αίρεση από τη σύνοδο αυτή, η οποία
   διακήρυξε τον Ιησού «Θεόν τέλειον και
   άνθρωπον τέλειον»^[1].

   Οι Νεστοριανοί καταδιωκόμενοι από τους
   Ορθόδοξους, κατέφυγαν στην Περσία, όπου
   ίδρυσαν Εκκλησία. Το 498 αποσχίστηκε η
   νεστοριανή Περσική Εκκλησία από την
   ορθόδοξη και επεκτάθηκε στην Συρία, την
   Αραβία, την Αίγυπτο, τις Ινδίες και την
   Κίνα. Οι Νεστοριανοί διακρίθηκαν σε
   όλους τους τομείς της επιστήμης και
   δημιούργησαν αξιόλογα πνευματικά
   κέντρα σε διάφορες πόλεις. Επί
   Ταμερλάνου, διώχτηκαν και περιορίστηκαν
   στο Κουρδιστάν. Το 1898 επήλθε επανένωση
   μεταξύ Νεστοριανών και Ορθόδοξων. Μετά
   τους δυο παγκόσμιους πολέμους οι
   Νεστοριανοί περιορίστηκαν στο ελάχιστο.

   Οι σύγχρονοι Νεστοριανοί προτιμούν να
   αποκαλούνται Ασσύριοι, ενώ το επίσημο
   όνομα της εκκλησίας τους είναι Αγία
   Αποστολική Καθολική Ασσυριακή Εκκλησία
   της Ανατολής, ή, εν συντομία, Εκκλησία
   της Ανατολής ή Ασσυριακή Εκκλησία^[2].

[Επεξεργασία] Υποσημειώσεις

    1. ↑ «Ομολογούμεν τοιγαρούν τον Κύριον
       ημών Ιησούν Χριστόν, τον Υιόν του Θεού
       τον μονογενή, Θεόν τέλειον και
       άνθρωπον τέλειον εκ ψυχής λογικής και
       σώματος· ομοούσιον τω Πατρί τον αυτόν
       κατά την θεότητα, και ομοούσιον ημίν
       κατά την ανθρωπότητα. Δύο γαρ φύσεων
       ένωσις γέγονεν· δι' ο ένα Χριστόν, ένα
       υιόν, ένα κύριον ομολογούμεν». (Γ'
       Οικουμ.Σύνοδος, Έκθεσις Πίστεως των
       Διαλλαγών).
    2. ↑ Sebastian Brock, The "Nestorian" Church: a lamentable misnomer,
       Bulletin of the John Rylands University Library of Manchester 78/3
       (1996) σ. 23-35· Pontificium Institutum Orientalium Studiorum,
       Orientalia Christiana Periodica, 1999, Τόμ. 65, H. L. Murre-van den
       Berg, «The American Board and the Eastern Churches: the 'Nestorian
       Mission' (1844-1846)», σ. 117.

[Επεξεργασία] Βλέπε επίσης

     * Αγία Τριάδα
     * Θεός
     * Ιησούς Χριστός
     * Αρειανισμός
     * Μονοφυσιτισμός

   Ανακτήθηκε από
   "http://el.wikipedia.org/wiki/%CE%9D%CE%B5%CF%83%CF%84%CE%BF%CF%81%CE%B9%CE%B1%CE%BD%CE%B9%CF%83%CE%BC%CF%8C%CF%82"
   Κατηγορία: Αρχαίες χριστιανικές
   ομολογίες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Bosanski
     * Català
     * Česky
     * Deutsch
     * English
     * Esperanto
     * Español
     * فارسی
     * Suomi
     * Français
     * Galego
     * עברית
     * Hrvatski
     * Հայերեն
     * Bahasa Indonesia
     * Íslenska
     * Italiano
     * 日本語
     * ქართული
     * 한국어
     * Lietuvių
     * മലയാളം
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Srpskohrvatski / Српскохрватски
     * Simple English
     * Slovenčina
     * Slovenščina
     * Српски / Srpski
     * Svenska
     * Tagalog
     * 中文

     * Τελευταία τροποποίηση 21:02, 11 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
