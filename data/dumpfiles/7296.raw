   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Δόρα Στράτου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                  Δόρα Στράτου
   Πραγματικό όνομα Δωροθέα Στράτου
       Γέννηση      Νοέμβριος 1903 Αθήνα
       Θάνατος      20 Ιανουαρίου 1988 Αθήνα
      Εθνικότητα    Ελληνική
      Υπηκοότητα    Ελληνική
     Είδος Τέχνης   ηθοποιός, χορογράφος, θιασάρχης
                    Βραβείο από την Ένωση Αμερικανικού Εκπαιδευτικού Θεάτρου,
      Βραβεύσεις    την Ακαδημία Αθηνών (1974) και Αργυρό Μετάλλιο από τον
                    Όμιλο Ροταριανών (1975).


   Η Δόρα Στράτου (Δωροθέα Στράτου) υπήρξε ηθοποιός, χορογράφος και
   θιασάρχης. Ιδρύτρια του ομωνύμου συγκροτήματος Ελληνικών Χορών. Γεννήθηκε
   στην Αθήνα το Νοέμβριο του 1903. Κόρη του δικηγόρου, πολιτικού και
   πρωθυπουργού Νικόλαου Στράτου και της Μαρίας Κορομηλά (κόρης του θεατρικού
   συγγραφέα Δημήτρη Κορομηλά). Σπούδασε πιάνο, τραγούδι χορό και θέατρο.
   Μεγάλωσε σε μεγαλοαστικό περιβάλλον με πολλές επιρροές από κλασσικά
   θεατρικά έργα αλλά και από τους μεγάλους χορούς των Ανακτόρων, Πρεσβειών
   κλπ.

   Η θανατική ποινή και εκτέλεση του πατέρα της (πρώην Πρωθυπουργού) το 1922
   της δημιούργησε τη μεγαλύτερη τραυματική εμπειρία στη ζωή της. Μετά τη
   δήμευση της περιουσίας των γονιών της και τον κοινωνικό υποβιβασμό με τη
   μητέρα της και τον αδελφό της Ανδρέα έφυγε στο εξωτερικό (Βερολίνο, Παρίσι
   και Νέα Υόρκη) για 10 χρόνια που όμως συνέχισε σπουδές.

   Το 1932 επιστρέφει στην Ελλάδα και βοηθάει τον Κάρολο Κουν στη δημιουργία
   του θεάτρου του. Στη διάρκεια της κατοχής συνεργάσθηκε δραστήρια στο
   φιλανθρωπικό έργο της Αρχιεπισκοπής Αθηνών και συμμετείχε στον Εθνικό
   Οργανισμό Χριστιανικής Αλληλεγγύης.

   Η πρωτοπορία της όμως στο τομέα της λαϊκής τέχνης άρχισε το 1951, όταν η
   τότε Βασίλισσα Φρειδερίκη αναζήτησε άξιο λόγου χοροδιδασκαλείο των
   ελληνικών δημοτικών χορών στην Αθήνα, που όμως δεν υπήρχε. Συνέπεσε τότε
   να έρθει στη Ελλάδα ένα ξένο πολυμελές φολκλορικό συγκρότημα που αφενός
   μεν θεωρήθηκε πρωτοφανές και αφετέρου για να υπογραμμισθεί η παντελής
   έλλειψη παρόμοιου ελληνικού. Ο τότε καθηγητής του Πανεπιστημίου Γ. Μέγας
   ρίχνει την ιδέα τέτοιας δημιουργίας για την διάσωση αλλά και διάδοση των
   ελληνικών χορών. Η Δόρα Στράτου αναλαμβάνει την επιμέλεια και ο Σοφοκλής
   Βενιζέλος (αντιπρόεδρος της Κυβέρνησης Πλαστήρα) αναλαμβάνει να βοηθήσει.

   Το 1952 δημιουργείται το συγκρότημα Ελληνικών Λαϊκών Χορών και το 1953
   αρχίζουν για πρώτη φορά στην Ελλάδα οι πρώτες τακτικές θεατρικές
   παραστάσεις ελληνικών λαϊκών χορών και τραγουδιών σε επίπεδο
   επαγγελματικών αξιώσεων. Τον ίδιο χρόνο η Δ.Σ. δημιουργεί κοινωφελές
   σωματείο με την επωνυμία «Εταιρία Ελληνικών Λαϊκών Χορών και Τραγουδιού»
   με περιοδείες του συγκροτήματος πλέον και στο εξωτερικό δίνοντας
   παραστάσεις σχεδόν σε όλες τις Ηπείρους.

   [IMG]
   [IMG]
   Η Σκηνή του θεάτρου της Δ. Στράτου
   [IMG]
   [IMG]
   Οι ατομικές κερκίδες του θεάτρου

   Το 1954 δημιουργείται το υπαίθριο θέατρο Δόρας Στράτου στο αρχαίο θέατρο
   του Πειραιά, με καθημερινές παραστάσεις σε όλη τη θερινή περίοδο που
   κράτησε μέχρι το 1964, οπότε και δημιουργήθηκε το Θέατρο Κήπου του Θησείου
   για ένα όμως χρόνο. Τέλος το 1965 με τη βοήθεια και συνεργασία του
   σκηνογράφου Σπύρου Βασιλείου δημιουργείται το Θέατρο Δόρας Στράτου στο
   χώρο του Φιλοπάππου.

   Το 1967 συνελήφθη με αιτία ότι έκρυβε στην οικία της τον δημοσιογράφο
   Χρήστο Λαμπράκη, την αποφυλάκιση της οποίας πέτυχε από το εξωτερικό η
   μετέπειτα Υπουργός Μελίνα Μερκούρη.

   Επίσης η Δόρα Στράτου ήταν ιδρύτρια του κοινωφελούς σωματείου «Ελληνικοί
   Χοροί – Δόρα Στράτου», του σωματείου «Ζωντανό Μουσείο – Δόρα Στράτου»
   καθώς και ιδρυτικό μέλος του Θεάτρου Τέχνης και του Ελληνικού Κέντρου του
   Διεθνούς Ινστιτούτου Θεάτρου (Αντιπρόεδρος του κέντρου μέχρι το 1966) και
   μέλος του Διεθνούς Ινστιτούτου θεάτρου (1951-1966).

   Έγραψε τρία βιβλία «Μια παράδοσις, μια περιπέτεια» (1963), «Οι λαϊκοί
   χοροί – ένας ζωντανός δεσμός με το παρελθόν» (1966) και «Ελληνικοί
   παραδοσιακοί χοροί» (1970) που μεταφράσθηκαν σε πολλές γλώσσες. Επίσης
   είχε παρουσιάσει τέσσερις εκθέσεις συγκριτικής φωτογραφίας στην Ελλάδα και
   εξωτερικό και μια μεγάλη σειρά δημοτικών τραγουδιών.

   Το έργο της αναγνωρίσθηκε διεθνώς και επιχορηγήθηκε από το Ίδρυμα Φορντ
   (1968-1972). Βραβεύθηκε από την Ένωση Αμερικανικού Εκπαιδευτικού Θεάτρου,
   την Ακαδημία Αθηνών (1974) και Αργυρό Μετάλλιο από τον Όμιλο Ροταριανών
   (1975).

   Για λόγους υγείας αποσύρθηκε από την ενεργό δράση της το 1983. Ήταν
   μόνιμος κάτοικος Αθηνών (οδού Υπατίας) και μιλούσε Γαλλικά και Αγγλικά.
   Πέθανε στις 20 Ιανουαρίου 1988. Κηδεύτηκε στο Α΄ Νεκροταφείο Αθηνών.

[Επεξεργασία] Πηγές

     • "Who's Who 1979" σ.660

   Ανακτήθηκε από
   "http://el.wikipedia.org/wiki/%CE%94%CF%8C%CF%81%CE%B1_%CE%A3%CF%84%CF%81%CE%AC%CF%84%CE%BF%CF%85"
   Κατηγορίες: Έλληνες ηθοποιοί | Έλληνες χορογράφοι | Γεννήσεις το 1903 |
   Θάνατοι το 1988

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Українська

     • Τελευταία τροποποίηση 13:14, 23 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
