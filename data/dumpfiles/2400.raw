   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Μιλτιάδης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Αυτό το άρθρο αφορά τον Αθηναίο
           στρατηγό. Για τον ομώνυμο Πάπα,
           δείτε: Πάπας Μιλτιάδης.

   [IMG]
   [IMG]
   Ο Μιλτιάδης (από εγκυκλοπαίδεια του 1881).

   Ο Μιλτιάδης (540 π.Χ. - περίπου 489 π.Χ.) ήταν ο
   Αθηναίος πολιτικός και στρατηγός που
   οδήγησε τους Αθηναίους στην μάχη του
   Μαραθώνα (490 π.Χ.).

   Ο Μιλτιάδης ήταν αριστοκράτης από μία
   μεγάλη οικογένεια της Αθήνας, γιος του
   Κίμωνα του πρεσβύτερου ο οποίος μάλιστα
   ήταν και τρεις φορές ολυμπιονίκης στο
   άρμα. Το 518 διαδέχθηκε τον αδελφό του
   Στησαγόρα, όταν ο τελευταίος έφυγε για
   την Αθήνα, στη διακυβέρνηση της Θρακικής
   Χερσονήσου όπου ο θείος τους Μιλτιάδης ο
   πρεσβύτερος είχε ιδρύσει ένα
   ημιανεξάρτητο κρατίδιο. Το 515 διέλυσε
   μια εξέγερση χρησιμοποιώντας ένα σώμα 500
   μισθοφόρων που είχε ως σωματοφυλακή, και
   δύο χρόνια αργότερα ακολούθησε τον
   Δαρείο Α', βασιλιά των Περσών, στην
   εκστρατεία του εναντίον των Σκύθων. Κατά
   την διάρκεια μιας εκστρατείας στην
   χερσόνησο της Κριμαίας παντρεύτηκε την
   Ηγησιπύλη, κόρη του Ολόρου, βασιλιά της
   Θράκης, με την οποία έκανε τον
   δευτερότοκο γιο του, τον Κίμωνα. Πήρε
   μέρος στην Επανάσταση των Ιώνων το 499 π.Χ.
   και κατέλαβε τα νησιά Ίμβρο και Τένεδο
   και τα παρέδωσε ύστερα στην Αθήνα για να
   εγκαινιάσει φιλικές σχέσεις μαζί της.
   Μετά την ήττα των Ιώνων στην επανάσταση
   το 494, τον επόμενο χρόνο με την εμφάνιση
   του Περσικού στόλου στην Χερσόνησο
   κατέφυγε στην Αθήνα. Φόρτωσε όλη του την
   περιουσία και τη προσωπική του
   σωματοφυλακή σε 5 πλοία και έφυγε από το
   κρατίδιο που διοικούσε. Σε ένα από τα
   πλοία ήταν πλοίαρχος ο πρωτότοκος γιος
   του Μιλτιάδη, ο Μετίοχος. Αυτό το πλοίο
   αιχμαλωτίστηκε από τους Πέρσες και όλα
   τα πλούτη που μετέφερε με τον Μετίοχο
   στάλθηκαν στο Δαρείο ως λάφυρα. Ο Πέρσης
   αυτοκράτορας φέρθηκε με ευγένεια στον
   Μετίοχο διότι εκτιμούσε πολύ τον πατέρα
   του.

   Στην Αθήνα παρά τις κατηγορίες που του
   απευθύνονταν κυρίως από τους
   Αλκμεωνίδες για τυραννία στη Χερσόνησο,
   πέτυχε να διοριστεί ως ένας από τους
   δέκα στρατηγούς για το διάστημα 490 - 489. Οι
   Αθηναίοι τον θεωρούσαν τύραννο και
   εχθρό της δημοκρατίας διότι διατηρούσε
   προσωπική σωματοφυλακή όπως έκανε ο
   Πεισίστρατος, ο τύραννος των Αθηνών, ενώ
   παράλληλα καταγόταν από αριστοκρατική
   οικογένεια και είχε συνεργαστεί με τους
   Πέρσες στην εκστρατεία τους στην Σκυθία.
   Πολιτικός του αντίπαλος ήταν ο
   Θεμιστοκλής που επιθυμούσε να κάνει την
   Αθήνα ηγετική δύναμη στην Ελλάδα και να
   αναπτύξει ένα ναυτικό πρόγραμμα,
   δημιουργώντας ένα στόλο ανίκητο. Για
   αυτό και τον υποστήριζαν η ναυτική τάξη
   της Αθήνας, οι έμποροι και ορισμένοι
   λίγοι αριστοκράτες. Αντίθετα ο
   Μιλτιάδης πίστευε στην συνεργασία με τη
   Σπάρτη και στην ανάπτυξη ενός αγροτικού
   προγράμματος, που υποστηριζόταν από
   τους πλούσιους γαιοκτήμονες
   αριστοκράτες και τους μεσαίους αστούς.
   Προσωπικός σύμμαχος του Μιλτιάδη, λόγω
   αριστοκρατικής καταγωγής αλλά και
   επειδή είχε διακρίνει το ηγετικό του
   ταλέντο, ήταν ο Αριστείδης ο Δίκαιος.
   Αμέσως μετά την εκλογή του το 490, ως
   στρατηγός των ελληνικών δυνάμεων νίκησε
   τους Πέρσες στη μάχη του Μαραθώνα αφού
   πέτυχε να πείσει τον Καλλίμαχο να δοθεί
   εκεί η μάχη.

   Το 489 οργάνωσε εκστρατεία στην Νάξο που
   είχε κατακτηθεί από τους Πέρσες έχοντας
   μάλιστα πείσει τους Αθηναίους να του
   χορηγήσουν 70 πλοία προκειμένου να
   εδραιώσει τη νίκη τους. Η εκστρατεία στη
   Νάξο πέτυχε και έβαλε ως επόμενο στόχο
   τη Πάρο την οποία όμως απέτυχε να
   καταλάβει ύστερα από 26 μέρες πολιορκίας.
   Ο Μιλτιάδης μάλιστα τραυματίστηκε από
   βέλος στο μηρό στη διάρκεια της
   πολιορκίας και μετά την επιστροφή του
   στην Αθήνα κατηγορήθηκε για προδοσία
   από τον Ξάνθιππο, με την κατηγορία ότι
   εξεστράτευσε για προσωπικούς λόγους
   εναντίον της Πάρου. Γύρω από τον
   Ξάνθιππο, συνασπίστηκαν όλοι οι
   πολιτικοί αντίπαλοι του Μιλτιάδη,
   δηλαδή ο Θεμιστοκλής και οι Αλκμεωνίδες.
   Στη δίκη του μεταφέρθηκε σε φορείο καθώς
   το πόδι του είχε μολυνθεί και είχε
   πρηστεί και δεν μπορούσε να μετακινηθεί,
   ενώ τον υπερασπίστηκε μόνο ο αδερφός του
   ο Στησαγόρας. Καταδικάστηκε αρχικά σε
   θάνατο αλλά αργότερα η ποινή
   μετατράπηκε σε πρόστιμο 50 ταλάντων, ποσό
   τόσο μεγάλο που ούτε ο πλούσιος
   Μιλτιάδης δεν μπόρεσε να πληρώσει.
   Επειδή δεν μπορούσε να πληρώσει το ποσό
   αυτό, ο Μιλτιάδης κλείστηκε στη φυλακή,
   όπου πέθανε λίγο αργότερα από τη
   γάγγραινα, λόγω της πληγής στο πόδι του.
   Το πρόστιμο πλήρωσε αργότερα ο γιος του
   Κίμων.

[Επεξεργασία] Πηγές

     * Μπελέζος Δ., Κωτούλας Ι., Γιαννόπουλος
       Ν., ΣΤΡΑΤΙΩΤΙΚΗ ΙΣΤΟΡΙΑ: ΣΕΙΡΑ ΜΕΓΑΛΕΣ
       ΜΑΧΕΣ, τεύχος 21, ΜΑΡΑΘΩΝΑΣ, εκδόσεις
       ΠΕΡΙΣΚΟΠΙΟ, Μάρτιος 2006
     * Βούλγαρης Θ., Πασχαλίδου Μ., Κόλιου Κ.,
       ΟΙ ΜΑΧΕΣ ΤΟΥ ΕΛΛΗΝΙΣΜΟΥ: Η ΜΑΧΗ ΤΟΥ
       ΜΑΡΑΘΩΝΑ, τεύχος 1, ΤΟ "Βήμα" ΙΣΤΟΡΙΑ,
       Κυριακή 23 Φεβρουαρίου 2003

   Ανακτήθηκε από
   "http://el.wikipedia.org/wiki/%CE%9C%CE%B9%CE%BB%CF%84%CE%B9%CE%AC%CE%B4%CE%B7%CF%82"
   Κατηγορίες: Αρχαίοι Έλληνες στρατηγοί |
   Αρχαίοι Αθηναίοι | Πρωταγωνιστές των
   Περσικών Πολέμων

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Català
     * Česky
     * Deutsch
     * English
     * Esperanto
     * Español
     * Français
     * עברית
     * Hrvatski
     * Magyar
     * Italiano
     * 日本語
     * Latina
     * Nederlands
     * ‪Norsk (bokmål)‬
     * Polski
     * Português
     * Română
     * Srpskohrvatski / Српскохрватски
     * Slovenčina
     * Српски / Srpski
     * Svenska
     * Türkçe
     * Українська

     * Τελευταία τροποποίηση 19:43, 27 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
