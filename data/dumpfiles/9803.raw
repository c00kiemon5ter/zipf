   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Χλωριούχο κυάνιο

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                     Χλωριούχο κυάνιο
                  Cyanogen-chloride.png
               Cyanogen-chloride-3D-vdW.png
                          Γενικά
   Όνομα IUPAC       Κυανίδιο του χλωρίου
                     Χλωροφορμονιτρίλιο, κυανιούχο
   Άλλες ονομασίες   χλώριο, καρβονιτριδικό χλωρίδιο,
                     CK
                   Χημικά αναγνωριστικά
   Μοριακή μάζα      61.4704 g/mol
   Αριθμός CAS       506-77-4
   SMILES            C(#N)Cl
   InChI             1S/CClN/c2-1-3
   Αριθμός RTECS     GT2275000
   Αριθμός UN        1589
   PubChem CID       10447
                    Φυσικές ιδιότητες
   Σημείο τήξης      -6 °C
   Σημείο βρασμού    12,7 °C
   Πυκνότητα         1.186 g/cm^3 (σε υγρή κατάσταση)
   Διαλυτότητα       Ελάχιστα διαλυτό
   στο νερό
   Τάση ατμών        1987 kPa (στους 21.1 °C)
   Εμφάνιση          Άχρωμο υγρό δριμείας οσμής
                    Χημικες ιδιότητες
   pK[a]             Καμία
                                 Επικινδυνότητα
                      Hazard TT.svg
   Πολύ τοξικό (Τ+)
   Φράσεις κινδύνου  26-35
   Φράσεις ασφαλείας (1)-9-26-36/37/39-45
                     NFPA 704.svg
   Κίνδυνοι κατά                     0
   NFPA 704                          4
                                     2
   Η κατάσταση αναφοράς είναι η πρότυπη κατάσταση
   (25°C, 1 Atm)
   εκτός αν σημειώνεται διαφορετικά

   Το χλωριούχο κυάνιο είναι μία εξαιρετικά δηλητηριώδης ουσία, η οποία
   χρησιμοποιήθηκε στο παρελθόν ως χημικό όπλο, ενώ σήμερα χρησιμοποιείται
   για βιομηχανικούς σκοπούς.

   Πίνακας περιεχομένων

     • 1 Χημικά χαρακτηριστικά
     • 2 Χρήσεις
     • 3 Επικινδυνότητα
     • 4 Πηγές
     • 5 Παραπομπές

[Επεξεργασία] Χημικά χαρακτηριστικά

   Αν και πολύ συχνά ο χημικός τύπος του χλωριούχου κυανίου γράφεται CNCl, η
   ορθή γραφή του είναι ClCN. Το χλωριούχο κυάνιο είναι ένα τριατομικό
   ψευδαλογόνο, στο οποίο το χλώριο συνδέεται με απλό δεσμό με τον άνθρακα,
   ενώ ο άνθρακας και το άζωτο συνδέονται με τριπλό δεσμό . ^[1] To χλωριούχο
   κυάνιο παρασκευάζεται με την επίδραση χλωρίου σε κυανιούχα άλατα:

   \mathrm{2 NaCN + Cl_2\xrightarrow { } ClCN + NaCl}

   Το χλωριούχο κυάνιο, αν και είναι σταθερό σε καθαρή κατάσταση, παρουσία
   προσμίξεων, πολυμερίζεται προς το στερεό κυανουρικό χλωρίδιο: ^[2]

   \mathrm{3 ClCN \xrightarrow { } (ClCN)_3}

   Επίσης, η ουσία υδρολύεται αργά από το νερό προς υδροκυάνιο και
   υποχλωριώδες οξύ:

   \mathrm{ClCN + H_2O \xrightarrow { } HCN + HOCl }

[Επεξεργασία] Χρήσεις

   Το χλωριούχο κυάνιο, λόγω των τοξικών ιδιοτήτων του, χρησιμοποιήθηκε
   δοκιμαστικά από τους Γάλλους κατά τον Α’ Παγκόσμιο Πόλεμο, αμιγές υπό το
   όνομα "Mauguinite" ή σε μίγμα με τριχλωριούχο αρσενικό, με την ονομασία
   "Vitrite". Ωστόσο, η χρήση του εγκαταλείφθηκε γρήγορα, καθώς όπως και το
   υδροκυάνιο, το χλωριούχο κυάνιο είχε την ιδιότητα να μην διασκορπίζεται
   πολύ μακριά από το σημείο ρίψης του.

   Παλαιότερα, η ουσία προστίθετο σε παρασιτοκτόνα και απολυμαντικά, μαζί με
   υδροκυάνιο. Η χαρακτηριστική μυρωδιά τους προειδοποιούσε για τυχόν
   διαρροές. ^[3]

   Σήμερα, το χλωριούχο κυάνιο χρησιμοποιείται κυρίως στην παραγωγή
   κυανοσουλφονυλίων ^[4] και στην παραγωγή του ισοκυανικού
   χλωροσουλφονυλίου, ενός χρήσιμου αντιδραστηρίου σε οργανικές συνθέσεις.
   ^[5]

[Επεξεργασία] Επικινδυνότητα

   Το χλωριούχο κυάνιο, όπως και το υδροκυάνιο, είναι ισχυρό δηλητήριο που
   επιδρά στο αίμα. Λόγω της ιδιότητας της κυανιούχου ρίζας (C≡N) να
   σχηματίζει εύκολα ενώσεις με τον σίδηρο, ο σίδηρος της αιμοσφαιρίνης του
   αίματος, η οποία μεταφέρει οξυγόνο για τις ανάγκες του οργανισμού,
   σχηματίζει σταθερά, μη διασπώμενα κυανιούχα άλατα με την επίδραση του
   χλωριούχου κυανίου και, επομένως, παρεμποδίζεται η ζωτική διαδικασία της
   κυτταρικής αναπνοής. Έτσι, το θύμα πεθαίνει από την έλλειψη οξυγόνου.

   Αν έρθει σε επαφή με τα μάτια, λειτουργεί ως ισχυρό δακρυγόνο. 50
   χιλιοστόγραμμα χλωριούχου κυανίου ανά κυβικό μέτρο αέρα καθιστούν την
   παραμονή ανθρώπου σε αυτόν αδύνατη.^[6] Η μέση θανατηφόρος δόση (LD[50])
   για το χλωριούχο κυάνιο μέσω κατάποσης είναι 10 mg · min · m^3.^[7]

   Συμπτώματα της έκθεσης σε χλωριούχο κυάνιο, εκτός από τα δάκρυα,είναι η
   λιποθυμία, οι σπασμοί, η παράλυση, η ρινόρροια, ο πονόλαιμος, η υπνηλία, η
   ναυτία, ο εμετός, ο βήχας, το οίδημα και τελικά, αν συνεχιστεί η έκθεση,
   ακολουθεί ο θάνατος. ^[8] Σύμφωνα με Αμερικανούς αναλυτές, το χλωριούχο
   κυάνιο είναι ικανό να διαπεράσει το φίλτρο που διαθέτουν οι μάσκες αερίων.
   Το χλωριούχο κυάνιο είναι ασταθές, καθώς έχει την ιδιότητα να
   πολυμερίζεται πολύ εύκολα, συχνά με έκρηξη. ^[9]

   Κατά συνέπεια, το χλωριούχο κυάνιο έχει ταξινομηθεί ως χημικό όπλο από τα
   Ηνωμένα Έθνη και επομένως όλη η παραγωγή του πρέπει να αναφέρεται στον
   Οργανισμό για την Απαγόρευση των Χημικών Όπλων (ΟΑΧΟ).

[Επεξεργασία] Πηγές

     • Δρανδάκης, Παύλος: “Μεγάλη Ελληνική Εγκυκλοπαίδεια”, τ. ΚΔ, λήμμα
       “Κυάνιον, χλωριοῦχον ”, σ. 319
     • http://www.chemindustry.com/apps/chemicals/1589

[Επεξεργασία] Παραπομπές

    1. ↑ Coleman, G. H.; Leeper, R. W.; Schulze, C. C. "Cyanogen Chloride"
       Inorganic Syntheses McGraw-Hill: New York, 1946; Vol. 2, p. 90.
    2. ↑ Δρανδάκης, ό.π., σ. 319
    3. ↑ Δρανδάκης, ό.π., σ. 319
    4. ↑ Vrijland, M. S. A. "Sulfonyl Cyanides: Methanesulfonyl Cyanide"
       Organic Syntheses, Collected Volume 6, p.727 (1988).
    5. ↑ Graf, R. "Chlorosulfonyl Isocyanate" Organic Syntheses, Collected
       Volume 5, pages 226ff.
    6. ↑ Δρανδάκης, ό.π., σ. 319
    7. ↑ http://chem.sis.nlm.nih.gov/chemidplus/direct.jsp?regno=506-77-4
    8. ↑ http://www.bt.cdc.gov/agent/cyanide/erc506-77-4.asp
    9. ↑ FM 3-8 Chemical Reference handbook; US Army; 1967

   π • σ • ε
                                  Χημικά όπλα
   Δηλητήρια του       Υδροκυάνιο (CK) · Χλωριούχο κυάνιο
   αίματος             (AC)
                       Αιθυλοδιχλωροαρσίνη (ED)  ·
                       Μεθυλοδιχλωροαρσίνη (MD)  ·
                       Φαινυλοδιχλωροαρσίνη (PD)  ·
   Καυστικές ουσίες    Λεβισίτης (L)  · Μουστάρδα θείου (HD,
                       H, HT, HL, HQ)  · Αζωτούχες
                       μουστάρδες (HN1, HN2, HN3)  · Οξίμη
                       του φωσγενίου (CX)
                       Παράγοντες G: Ταμπούν (GA)  · Σαρίν
                       (GB)  · Σομάν (GD)  · Κυκλοσαρίν  ·
   Παράγοντες νεύρων   GV
                       Παράγοντες V: EA-3148  · VE  · VG  ·
                       VM  · VR  · VX                        WMD-chemical.svg
                       Παράγοντες Νόβιτσοκ
   Ασφυξιογόνες ουσίες Χλώριο  · Χλωροπικρίνη (PS)  ·
                       Φωσγένιο (CG)  · Διφωσγένιο (DP)
   Ψυχοτρόπες ουσίες   Μπαζ (BZ)  · LSD  · EA-3167  ·
                       Kolokol-1
                       Δακρυγόνα: Σπρέι πιπεριού (OC)  ·
                       Κυανιούχο βρωμοβενζύλιο (CA)  ·
   Ερεθιστικές ουσίες  Χλωροακετοφαινόνη (CN)  · Αέριο CR  ·
                       Αέριο CS
                       Πταρμογόνα: Αδαμσίτης (DM)
                       Κακωδυλικό οξύ (Μπλε ουσία)  ·
   Ζιζανιοκτόνα        Βρωμακίλη (Hyvar / Urox B)  · 2,4-D
                        · 2,4,5,-T (Esteron 245)  · Διοξίνες

   Ανακτήθηκε από
   "http://el.wikipedia.org/wiki/%CE%A7%CE%BB%CF%89%CF%81%CE%B9%CE%BF%CF%8D%CF%87%CE%BF_%CE%BA%CF%85%CE%AC%CE%BD%CE%B9%CE%BF"
   Κατηγορίες: Χημικά όπλα | Χημικές ουσίες | Ανόργανες ενώσεις

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Italiano
     • 日本語
     • Lietuvių
     • Nederlands
     • Polski
     • Português
     • Русский

     • Τελευταία τροποποίηση 18:04, 24 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
