   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                   Κωνσταντίνος Παρθένης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Κ. Παρθένης, Αποθέωση του Αθανασίου
   Διάκου (1931). Ελαιογραφία, 118 εκ. x 117 εκ.
   Συλλογή Ιδρύματος Σπ. Λοβέρδου.

   Ο Κωνσταντίνος Παρθένης (Αλεξάνδρεια
   Αιγύπτου, 10 Μαΐου 1878 – Αθήνα, 25 Ιουλίου
   1967) ήταν διακεκριμένος έλληνας ζωγράφος,
   που με το έργο του έφερε σημαντική
   αλλαγή στα εικαστικά δρώμενα της
   Ελλάδας στις αρχές του 20ού αι.

   Πίνακας περιεχομένων

     * 1 Βιογραφία
     * 2 Το έργο του
     * 3 Σημειώσεις
     * 4 Εξωτερικές συνδέσεις

[Επεξεργασία] Βιογραφία

   Ο Παρθένης γεννήθηκε στην Αλεξάνδρεια
   της Αιγύπτου από πατέρα Έλληνα και
   μητέρα Ιταλίδα. Από το 1895 έως το 1903,
   σπούδασε ζωγραφική στην Ακαδημία Καλών
   Τεχνών της Βιέννης κοντά στον γερμανό
   ζωγράφο Καρλ Ντίφφενμπαχ (γερμ., Karl
   Dieffenbach) και παράλληλα παρακολούθησε
   μαθήματα μουσικής στο Ωδείο της πόλης.
   Στην Βιέννη πραγματοποίησε την πρώτη
   έκθεση έργων του το 1899 (στο Boehms Künstlerhaus),
   ενώ τον αμέσως επόμενο χρόνο (1900) εξέθεσε
   έργα του και στην Αθήνα^[1].

   Το 1903 επέστρεψε στην Ελλάδα για να
   ασχοληθεί αρχικά με την αγιογραφία. Έως
   το 1907, έζησε στον Πόρο, όπου φιλοτέχνησε
   τις τοιχογραφίες του ναού του Αγίου
   Γεωργίου. Το 1908 φιλοτέχνησε τις
   αγιογραφίες του ναού του Αγίου Γεωργίου
   στο Κάιρο.

   Από το 1909 έως το 1914, έζησε στο Παρίσι,
   όπου μυήθηκε στον μεταϊμπρεσιονισμό για
   να διαμορφώσει τελικά το δικό του
   προσωπικό ύφος. Στο Παρίσι, συμμετείχε
   σε εκθέσεις ζωγραφικής πετυχαίνοντας
   σημαντικές διακρίσεις (βραβείο για τον
   πίνακα Η πλαγιά, 1910· πρώτο βραβείο σε
   έκθεση θρησκευτικής τέχνης για τον
   πίνακα Ο Ευαγγελισμός, 1911).

   Το 1915 εγκαταστάθηκε στην Κέρκυρα και το
   1917 μετώκησε οριστικά στην Αθήνα. Το 1917,
   μαζί με τον Νικόλαο Λύτρα, τον Κ. Μαλέα,
   τον Θεόφρ. Τριανταφυλλίδη και άλλους
   ζωγράφους, ίδρυσε την Ομάδα «Τέχνη», με
   στόχο την ανατροπή του συντηρητικού
   ακαδημαϊσμού που τότε εξακολουθούσε να
   επικρατεί στην αθηναϊκή καλλιτεχνική
   ζωή.

   Το 1918, του ανατέθηκε η αγιογράφηση του
   ναού του Αγίου Αλεξάνδρου στο Παλαιό
   Φάληρο. Την ίδια χρονιά
   πραγματοποιήθηκε η πρώτη μεγάλη έκθεσή
   του στο Ζάππειο με περισσότερους από 240
   πίνακες. Η φήμη του είχε ήδη αρχίσει να
   μεγαλώνει και έτσι οι διακρίσεις
   άρχισαν να πολλαπλασιάζονται. Το 1920
   βραβεύθηκε με το Εθνικό Αριστείο Τεχνών
   για την έκθεση που είχε κάνει στο
   Ζάππειο δύο χρόνια νωρίτερα, ενώ το 1937
   τιμήθηκε με το χρυσό βραβείο της
   Διεθνούς Έκθεσης του Παρισιού (γαλλ.,
   Exposition internationale des arts et techniques dans la vie moderne)
   για το έργο του Ο Ηρακλής μάχεται με τις
   Αμαζόνες. Το 1938, στην Μπιενάλε της
   Βενετίας, η κυβέρνηση της Ιταλίας
   αγόρασε έναν πίνακα του ζωγράφου με θέμα
   τον Ευαγγελισμό της Θεοτόκου.

   Η Ομάδα «Τέχνη» συνδέονταν με το Κόμμα
   των Φιλελευθέρων, επειδή επρόκειτο για
   κίνημα εκσυγχρονιστικό^[2]. Έτσι, με
   παρέμβαση του Βενιζέλου, το 1930 ο
   Παρθένης διορίσθηκε καθηγητής στην
   Ανωτάτη Σχολή Καλών Τεχνών. Παρότι κοντά
   του σπούδασαν σπουδαίοι μετέπειτα
   έλληνες ζωγράφοι (Γ. Τσαρούχης, Ν.
   Εγγονόπουλος, Δ. Διαμαντόπουλος, Ρέα
   Λεονταρίτου, κ.ά.), εντούτοις τελικά το
   1946, παραιτήθηκε την καθηγητική έδρα μην
   μπορώντας να ανεχθεί τον συντηρητισμό
   της Σχολής.

   Κατά τον Ελληνοϊταλικό πόλεμο του 1940 ο
   Κωνσταντίνος Παρθένης μαζί με άλλους
   Έλληνες λογίους προσυπέγραψε την
   Έκκληση των Ελλήνων Διανοουμένων προς
   τους Διανοούμενους ολόκληρου του Κόσμου
   με την οποία αφενός μεν καυτηριάζονταν η
   κακόβουλη ιταλική επίθεση, αφετέρου δε,
   διέγειρε την παγκόσμια κοινή γνώμη σε
   επανάσταση συνειδήσεων για κοινό νέο
   πνευματικό Μαραθώνα.

   Προς το τέλος της ζωής του, ο Παρθένης
   έπαθε παράλυση και σταμάτησε κάθε
   δραστηριότητα. Πέθανε το 1967, ενώ η κόρη
   του, Σοφία, και ο γιος του, Νίκος, είχαν
   ήδη μπλεχτεί σε δικαστική διαμάχη για
   την κηδεμονία του παράλυτου πατέρα
   τους^[3].

[Επεξεργασία] Το έργο του

   Ο Παρθένης αποτελεί μια ιδιαίτερη
   περίπτωση στην σύγχρονη ελληνική
   ζωγραφική. Αρχικά, οι σπουδές του στην
   Βιέννη και η μουσική του παιδεία^[4], τον
   έφεραν κοντά στον γερμανικό συμβολισμό
   και στον πρώιμο γερμανικό
   εξπρεσιονισμό.

   Αργότερα, η επαφή του με τον
   μεταϊμπρεσιονισμό στο Παρίσι και η
   βαθιά γνώση της βυζαντινής αγιογραφίας
   τον ώθησαν προς την διαμόρφωση ενός
   τελείως προσωπικού ύφους, όπου μέσα σε
   λαμπερά και εξαϋλωμένα χρώματα
   παρουσιάζεται μια εξιδανικευμένη
   Ελλάδα. Η «ελληνικότητα» των έργων του,
   και η επίδραση του έργου στις κατοπινές
   γενεές ελλήνων ζωγράφων τον κατατάσσει
   στους προδρόμους και διαμορφωτές της
   «Γενιάς του '30»^[5].

   Έργα του Παρθένη βρίσκονται στην Εθνική
   Πινακοθήκη, στην Πινακοθήκη του Δήμου
   Αθηναίων και σε πολλές άλλες δημόσιες
   και ιδιωτικές συλλογές στην Ελλάδα και
   στο εξωτερικό.^[6] Τα τελευταία χρόνια, το
   ενδιαφέρον του κοινού για έργα του
   ζωγράφου έχει αναζωπυρωθεί και πίνακές
   του πωλήθηκαν σε πολύ υψηλές τιμές σε
   διεθνείς δημοπρασίες.

[Επεξεργασία] Σημειώσεις

    1. ↑ Βλ. artfact.com, "Konstantinos Parthenis (1878–1967)".
    2. ↑ Βλ. Χρήστος Ν. Καρακάσης, «Ελλάδα: η
       νεωτερικότητα στη τέχνη». Για την
       μετέπειτα σχέση του Παρθένη και άλλων
       καλλιτεχνών με το δικτατορικό
       καθεστώς του Μεταξά, βλ. Ευγένιος Δ.
       Ματθιόπουλος, «4η Αυγούστου και
       εικαστικές τέχνες», εφημ. Η
       Καθημερινή, 9 Ιανουαρίου 2005.
    3. ↑ Για το θλιβερό τέλος του Παρθένη, βλ.
       «O αργός θάνατος του Kων. Παρθένη»,
       Ιστορία Εικονογραφημένη, Αύγουστος
       2002.
    4. ↑ Για την σχέση του Παρθένη με την
       μουσική, βλ. Ευγενία Αλεξάκη,
       «Εικαστική δραστηριότητα», εφημ. Η
       Καθημερινή, 2 Νοεμβρίου 2003.
    5. ↑ Για λεπτομέρειες για τις επιρροές
       που δέχθηκε ο Κ. Παρθένης, βλ. Εθνική
       Πινακοθήκη – Μουσείο Αλεξάνδρου
       Σούτζου, «Κωνσταντίνος Παρθένης
       (1878–1967)».
    6. ↑ Βλ. Χρύσανθος Χρήστου, Κ. Παρθένης:
       Βιέννη – Παρίσι – Αθήνα, Ίδρυμα
       Ελληνικού Πολιτισμού, Αθήνα 1995, σσ. 125.
       ISBN 960-7622-03-0.

[Επεξεργασία] Εξωτερικές συνδέσεις

     * Κωνσταντίνος Παρθένης (1878–1967) —
       Διάφοροι πίνακες του ζωγράφου με
       σχόλια του Χρύσανθου Χρήστου από τον
       ιστοχώρο eikastikon.gr.

   π • σ • ε
                        Σχολή του Μονάχου
   Ιωάννης Αλταμούρας  · Σπυρίδων
   Βικάτος  · Κωνσταντίνος
   Βολανάκης  · Θεόδωρος Βρυζάκης
    · Νικόλαος Βώκος  · Νικόλαος
   Γύζης  · Έκτωρ Δούκας  ·                Lytras nikiforos
   Επαμεινώνδας Θωμόπουλος  ·         galatas the
   Γεώργιος Ιακωβίδης  · Ιωάννης    milkman.jpeg
   Ζαχαρίας  · Ιωάννης Κούτσης  ·
   Πολυχρόνης Λεμπέσης  ·
   Νικηφόρος Λύτρας  · Στυλιανός
   Μηλιάδης  · Γεώργιος Ροϊλός  ·
   Θάλεια Φλωρά-Καραβία

   Ανακτήθηκε από
   "http://el.wikipedia.org/wiki/%CE%9A%CF%89%CE%BD%CF%83%CF%84%CE%B1%CE%BD%CF%84%CE%AF%CE%BD%CE%BF%CF%82_%CE%A0%CE%B1%CF%81%CE%B8%CE%AD%CE%BD%CE%B7%CF%82"
   Κατηγορίες: Έλληνες ζωγράφοι |
   Αλεξανδρινοί | Γεννήσεις το 1878 | Θάνατοι
   το 1967

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 09:02, 3
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
