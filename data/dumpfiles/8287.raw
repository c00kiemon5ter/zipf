   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Σοφοκλής Βενιζέλος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Σοφοκλής Βενιζέλος
   ══════════════════════════════════════════════════════════════════════════

   Πρωθυπουργός της Ελλάδας
   Θητεία
   13 Απριλίου 1944 – 26 Απριλίου 1944
     Προκάτοχος   Εμμανουήλ Τσουδερός
      Διάδοχος    Γεώργιος Παπανδρέου (πρεσβύτερος)
   Θητεία
   23 Μαρτίου 1950 – 15 Απριλίου 1950
     Προκάτοχος   Ιωάννης Θεοτόκης
      Διάδοχος    Νικόλαος Πλαστήρας
   Θητεία
   21 Αυγούστου 1950 – 1 Νοεμβρίου 1951
     Προκάτοχος   Νικόλαος Πλαστήρας
      Διάδοχος    Νικόλαος Πλαστήρας
      Γέννηση     3 Νοεμβρίου 1894
                  Χανιά, Ελλάδα
                  7 Φεβρουαρίου 1964 (69 ετών)
      Θάνατος     Επιβατηγό πλοίο «Ελλάς» εν πλω από τα Χανιά προς Πειραιά,
                  Ελλάδα
     Εθνικότητα   Ελληνική
   Πολιτικό κόμμα Κόμμα Φιλελευθέρων
     Επάγγελμα    αξιωματικός του Πυροβολικού

   Ο Σοφοκλής Ε. Βενιζέλος (Χανιά, 3 Νοεμβρίου 1894 – Επιβατηγό πλοίο «Ελλάς»
   εν πλω από τα Χανιά προς Πειραιά, 7 Φεβρουαρίου 1964) ήταν έλληνας
   πολιτικός που διετέλεσε και πρωθυπουργός της χώρας για τρία μικρά
   διαστήματα στα μέσα του 20ού αιώνα.

   Πίνακας περιεχομένων

     • 1 Βιογραφία
     • 2 Ιστορικό θανάτου
     • 3 Παραπομπές
     • 4 Δείτε επίσης
     • 5 Εξωτερικοί σύνδεσμοι

[Επεξεργασία] Βιογραφία

   Ο Σοφοκλής Βενιζέλος ήταν δευτερότοκος γιος του Ελευθερίου Βενιζέλου. Η
   μητέρα του Μαρία Βενιζέλου, το γένος Σοφοκλή Κατελούζου ή Ελευθερίου,
   έπαθε λοίμωξη (επιλόχειο πυρετό) μετά την γέννηση του Σοφοκλή και υπέκυψε
   λίγες ημέρες αργότερα. Ο μεγάλος του αδελφός, Κυριάκος, και ο Σοφοκλής
   μεγάλωσαν κοντά στην θεία τους Μαριώ Βενιζέλου.

   Το 1911, ο Σοφοκλής Βενιζέλος έγινε δεκτός στη Στρατιωτική Σχολή
   Ευελπίδων, απ' όπου αποφοίτησε με τον βαθμό του ανθυπολοχαγού του
   Πυροβολικού. Το 1920 παραιτήθηκε από τον Στρατό, για να εκλεγεί βουλευτής
   Χανίων στις εκλογές της 1ης Νοεμβρίου του ίδιου έτους, όμως με την ήττα
   των Φιλελευθέρων στις εκλογές αυτές ο Σοφοκλής Βενιζέλος ακολούθησε τον
   πατέρα του στην Νίκαια της Γαλλίας.

   Μετά την Μικρασιατική καταστροφή και την επάνοδο του Ελευθερίου Βενιζέλου
   στην Ελλάδα το 1922, ο Σοφοκλής Βενιζέλος επανήλθε στο στράτευμα και
   διορίσθηκε στρατιωτικός ακόλουθος στο Παρίσι, όπου παρέμεινε επί οκτώ
   χρόνια, για να αποστρατευθεί τελικά με τον βαθμό του συνταγματάρχη. Το
   1936, μετά τον θάνατο του πατέρα του, εκλέχθηκε στην διοικούσα επιτροπή
   του Κόμματος των Φιλελευθέρων.

   Στον πόλεμο του 1940 ζήτησε να καταταγεί, όμως, η αίτησή του δεν έγινε
   δεκτή. Με την εισβολή των Γερμανών στην Ελλάδα, ακολούθησε την εξόριστη
   ελληνική κυβέρνηση στην Αίγυπτο. Στις 7 Μαΐου του 1943 ανέλαβε το
   Υπουργείο Ναυτικού στην εξόριστη κυβέρνηση του Τσουδερού. Όταν ξέσπασε το
   κίνημα του Ναυτικού, ο Εμμανουήλ Τσουδερός παραιτήθηκε και έτσι ο Σοφοκλής
   Βενιζέλος ανέλαβε την πρωθυπουργία της εξόριστης κυβέρνησης στις 14
   Απριλίου του 1944. Μέσα σε τρεις ημέρες, ο Σοφοκλής Βενιζέλος κατέστειλε
   το κίνημα του Ναυτικού, αλλά με μεγάλο πολιτικό κόστος για τον ίδιο.
   Έχοντας χάσει την ευρύτερη λαϊκή αποδοχή που απολάμβανε μέχρι τότε, ο
   Σοφοκλής Βενιζέλος αναγκάσθηκε να παραιτηθεί δώδεκα ημέρες αργότερα (26
   Απριλίου 1944), προκειμένου να σχηματισθεί η κυβέρνηση εθνικής ενότητας
   υπό τον Γεώργιο Παπανδρέου και να επέλθει ηρεμία στην ελληνική πολιτική
   σκηνή. Στην κυβέρνηση εθνικής ενότητας, παρέμεινε ως αντιπρόεδρος έως τον
   Αύγουστο του 1944. Στις 3 Σεπτεμβρίου του 1944, ο Σοφοκλής Βενιζέλος
   συμμετείχε στην τελευταία εξόριστη κυβέρνηση εθνικής ενότητας, στην οποία
   συμμετείχαν και έξι υπουργοί της «κυβέρνησης του βουνού» (ΠΕΕΑ).

   Μετά την απελευθέρωση, ο Σοφοκλής Βενιζέλος επέστρεψε στην Ελλάδα. Στις 30
   Αυγούστου του 1945 ανακηρύχθηκε υπαρχηγός των Φιλελευθέρων, με αρχηγό τον
   Θεμιστοκλή Σοφούλη. Τον Φεβρουάριο του 1946, το Κόμμα των Φιλελευθέρων
   διασπάσθηκε, και ο Σοφοκλής Βενιζέλος ανέλαβε την ηγεσία του Κόμματος των
   Βενιζελικών Φιλελευθέρων, ενώ στις πρώτες μετακατοχικές εκλογές, ένα μήνα
   αργότερα, πολιτεύθηκε με τον κόμμα Εθνική Πολιτική Ένωσις(ΕΠΕ),
   συνυποψήφιος με τον Γεώργιο Παπανδρέου και τον Παναγιώτη Κανελλόπουλο. Τον
   Απρίλιο του 1946, ανέλαβε υπουργός άνευ χαρτοφυλακίου στην ολιγοήμερη
   κυβέρνηση του Παναγιώτη Πουλίτσα, από την οποία παραιτήθηκε μαζί με τον
   Παπανδρέου και τον Κανελλόπουλο, επειδή οι τρεις τους διαφώνησαν με την
   πρόθεση της κυβέρνησης να επισπεύσει το δημοψήφισμα για την επαναφορά της
   βασιλείας.

   Οι Φιλελεύθεροι επανενώθηκαν το 1947 και ο Σοφοκλής Βενιζέλος έγινε εκ
   νέου υπαρχηγός και κατόπιν αρχηγός του κόμματος (Νοέμβριος 1948). Από τον
   Αύγουστο του 1950 έως τον Οκτώβριο του 1951, ο Σοφοκλής Βενιζέλος
   σχημάτισε τρεις διαδοχικές κυβερνήσεις, αρχικά σε συνεργασία με τον
   Κωνσταντίνο Τσαλδάρη και τον Παναγιώτη Κανελλόπουλο, και κατόπιν σε
   συνεργασία με τον Γεώργιο Παπανδρέου και τον Νικόλαο Πλαστήρα, ως
   πρωθυπουργός και υπουργός Εξωτερικών.

   Στην κυβέρνηση Πλαστήρα (1951–1952) μετείχε ως αντιπρόεδρος και υπουργός
   Εξωτερικών, και αναπλήρωσε τον Πλαστήρα μετά την ασθένειά του (11 Μαρτίου
   1952). Κατά την περίοδο αυτή, ο Σοφοκλής Βενιζέλος διαπραγματεύτηκε την
   ένταξη της Ελλάδας στο ΝΑΤΟ (εισδοχή στις 20 Σεπτεμβρίου 1951, επικύρωση
   από την Βουλή των Ελλήνων στις 18 Φεβρουαρίου 1952), αποδέχθηκε την
   συμμετοχή της χώρας στον πόλεμο της Κορέας μετά από πρόσκληση του ΟΗΕ, και
   έδωσε το δικαίωμα τού εκλέγειν και εκλέγεσθαι και στις γυναίκες (Νόμος
   2159/1952).

   Μετά την ήττα των Φιλελευθέρων στις εκλογές του 1954 από τον Ελληνικό
   Συναγερμό του Παπάγου, ο Σοφοκλής Βενιζέλος αποσύρθηκε προσωρινά από την
   πολιτική. Επανήλθε λίγο καιρό αργότερα για να ιδρύσει την Φιλελεύθερη
   Δημοκρατική Ένωση (ΦΔΕ), αφού πρώτα διαφώνησε με τον Γεώργιο Παπανδρέου.

   Στις εκλογές του 1956, η ΦΔΕ εξέλεξε 46 βουλευτές, και ο ίδιος ο Σοφοκλής
   Βενιζέλος εκλέχθηκε βουλευτής Δωδεκανήσων. Το 1958 εξομάλυνε τις σχέσεις
   του με τον Γεώργιο Παπανδρέου, για να ιδρύσουν μαζί την Ένωση Κέντρου. Το
   1961 οι σχέσεις του με τον Παπανδρέου πέρασαν άλλη μία κρίση και, για ένα
   σύντομο διάστημα, ο Σοφοκλής Βενιζέλος φλέρταρε πολιτικά με την ΕΡΕ του
   Καραμανλή.

   [IMG]
   [IMG]
                         Το πορθμείο Σοφοκλής Βενιζέλος

   Γρήγορα όμως οι σχέσεις του με τον Παπανδρέου εξομαλύνθηκαν και πάλι.
   Έτσι, μετά την εκλογική νίκη της Ενώσεως Κέντρου στις 3 Νοεμβρίου του
   1963, ανέλαβε αντιπρόεδρος της κυβέρνησης και υπουργός Εξωτερικών. Δέκα
   μέρες πριν από τις εκλογές της 16ης Φεβρουαρίου 1964, κατά την οποία η
   Ένωση Κέντρου κέρδισε την απόλυτη πλειοψηφία, ο Σοφοκλής Βενιζέλος πέθανε
   από καρδιακή προσβολή πάνω στο επιβατικό πλοίο «Ελλάς», το οποίο έπλεε από
   τα Χανιά στον Πειραιά. Τάφηκε στο Ακρωτήρι Χανίων δίπλα στον πατέρα του.

     • Προς τιμή του η ναυτιλιακή εταιρία ΑΝΕΚ lines έδωσε το όνομά του σ΄
       ένα από τα πορθμεία της.

[Επεξεργασία] Ιστορικό θανάτου

   Το απόγευμα της παραμονής του θανάτου του, ακριβώς 10 ημέρες πριν τις
   εκλογές που χάρισαν τη συντριπτική πλειοψηφία στην Ένωση Κέντρου, ο
   Σοφοκλής Βενιζέλος την ώρα που εκφωνούσε πολιτικό λόγο στον λαό των Χανίων
   αισθάνθηκε μια ελαφρά αδιαθεσία με δύσπνοια που ξεπέρασε με χάπια και
   νερό. Συνέχισε όμως την ομιλία του, με το πέρας της οποίας κατευθύνθηκε
   στη Σούδα όπου τον ανέμενε το Ε/Γ Α/Π ΕΛΛΑΣ με το οποίο και
   πραγματοποιούσε την περιοδεία του στη Κρήτη. Στις 21.00 δόθηκε επί του
   πλοίου γεύμα και στις 23.00 το πλοίο αναχώρησε για Πειραιά.

   Λίγο μετά τα μεσάνυχτα ζήτησε επειγόντως από τον καμαρότο, που τον
   αντίκρισε χλωμό με έντονη δύσπνοια, τον γιατρό του, καρδιολόγο Γ. Καρούζο,
   που τον συνόδευε στη περιοδεία. Ο γιατρός αντιλήφθηκε ότι είχε οξύ
   πνευμονικό οίδημα και προσπάθησε να το αντιμετωπίσει με ενέσεις, ωστόσο
   παρά τις προσπάθειές του ο μεγάλος πολιτικός κάποια στιγμή έχασε τις
   αισθήσεις του και πέθανε. Το πλοίο αμέσως άλλαξε πορεία και επέστρεψε στη
   Σούδα. Στο ημερολόγιο Γέφυρας του πλοίου ο Πλοίαρχος προέβη στη λακωνική
   καταχώρηση:
   -"01.05 της Παρασκευής 7ης Φεβρουαρίου 1964. Επί του πλοίου και καθ΄ ον
   χρόνον επεστρέφαμεν εις Πειραιά εκ Χανίων, απεβίωσε ο κ. Σοφοκλής
   Βενιζέλος. Εις τον ασθενήσαντα αρχηγόν, παρέσχε τας πρώτας βοηθείας ο
   προσωπικός του ιατρός κ. Καρούζος". Στο ιατρικό ανακοινωθέν γράφτηκε απλώς
   ότι "ο πρόεδρος έφυγε από βαρύτατο κολάπσους και εκ κοιλιακής
   μαρμαρυγής".^[1]
   Το μεσημέρι της επομένης ο Σοφοκλής Βενιζέλος κηδεύτηκε στο Ακρωτήρι
   Χανίων, ακριβώς δίπλα στον πατέρα του, ενώ ολόκληρη η Κρήτη είχε βυθιστεί
   στο πένθος. Στη κηδεία του, τον ασθενούντα Βασιλέα Παύλο εκπροσώπησε ο
   διάδοχος τότε Κωνσταντίνος.

   Για πολύ καιρό οργίαζαν οι φήμες ότι ο εκλιπών πολιτικός είχε δολοφονηθεί,
   μέχρι που οδηγήθηκε η υπόθεση στα δικαστήρια για να ξεκαθαριστεί. Τα
   σημεία βέβαια που συνέτειναν σ΄ αυτή τη διάδοση ήταν:

    1. Ο Σοφοκλής Βενιζέλος ήταν ο υπαρχηγός της Ένωσης Κέντρου, μετά τον
       Γεώργιο Παπανδρέου.
    2. Ο θάνατός του ήρθε σε μια απρόσμενη χρονικά συγκυρία προεκλογικής
       περιόδου.
    3. Κατά ομολογία του ανιψιού του Κ. Μητσοτάκη ο Σοφοκλής Βενιζέλος είχε
       ετοιμάσει ήδη τον νικητήριο λόγο του για μετά τις εκλογές ενώ, πάντα
       κατά τον Κ. Μητσοτάκη στις ιδιωτικές του συνομιλίες φέρεται να είχε
       δηλώσει πως "ο Παπανδρέου θα είναι καταστροφή για την
       Ελλάδα".^[εκκρεμεί παραπομπή]
    4. Ένα άλλο κρυφό σημείο που ναι μεν δημοσιεύθηκε αλλά δεν δόθηκε ποτέ
       συνέχεια ήταν το γεγονός ότι ο Σοφοκλής Βενιζέλος είχε παραλάβει μαζί
       του στο πλοίο κάποιο "κίτρινο φάκελλο" που περιείχε ονόματα Ελλήνων
       στρατιωτικών που μετά την εκπαίδευση και επιστροφή τους από τις ΗΠΑ
       είχαν μεταβεί στην Αίγυπτο και είχαν γίνει αντιληπτοί από την
       Αιγυπτιακή αντικατασκοπεία.^[εκκρεμεί παραπομπή] Για το περιεχόμενο
       του φακέλλου αυτού ο Σοφοκλής Βενιζέλος θα ενημέρωνε με την επιστροφή
       του στην Αθήνα τον Βασιλέα και τον Γεώργιο Παπανδρέου. Στην εκδίκαση
       του θανάτου ουδέν αναφέρθηκε και σε δημοσιογραφική έρευνα ουδείς
       φάκελλος βρέθηκε στη καμπίνα του.
    5. Τέλος μια άλλη εκδοχή πλανάται γύρω από τον θάνατό του, ότι επειδή
       είχε ειδοποιήσει τον Κωνσταντίνο Καραμανλή ότι κινδύνευε η ζωή του από
       το Παλάτι και αυτός διέφυγε στην Γαλλία, η Φρειδερίκη είχε διατάξει
       την δολοφονία του και γιαυτό σκοπίμως δεν φορτώθηκε στο πλοίο το
       οξυγόνο, που πάντοτε τον συνόδευε στα ταξίδια
       του.^[εκκρεμεί παραπομπή]

   Έτσι, οι υποθέσεις περί δολοφονίας του Βενιζέλου θα πρέπει να αναχθούν
   στις θεωρίες συνωμοσίας.

[Επεξεργασία] Παραπομπές

    1. ↑ http://www.kairatos.com.gr/venizelossof/thansofvenizeloy.htm Ο
       θάνατος του Σοφοκλή Βενιζέλου - 40 χρόνια μετά

[Επεξεργασία] Δείτε επίσης

     • Κυβέρνηση Σοφοκλή Βενιζέλου 1950 (Μάρτιος - Αύγουστος - Σεπτέμβριος -
       Νοέμβριος)

[Επεξεργασία] Εξωτερικοί σύνδεσμοι

     • «Η "ωραία ζωή" του Σοφ. Βενιζέλου» — Ημιτελές βιογραφικό του Σοφοκλή
       Βενιζέλου.
     • «Τα γεγονότα 1964» — Άρθρο-χρονικό του Θανάση Αντωνόπουλου με αναφορά
       στον ξαφνικό θάνατο του Σοφοκλή Βενιζέλου· από την εφημερίδα Τα Νέα,
       Δευτέρα 27 Δεκεμβρίου 1999.
     • Σοφοκλής Βενιζέλος Βιογραφικό του Σοφοκλή Βενιζέλου.
     • Φωτογραφίες του Σοφοκλή Βενιζέλου, Ίδρυμα Ιστορίας Ελευθερίου
       Βενιζέλου.

      Προηγούμενος:         Πρωθυπουργός της Ελλάδας           Επόμενος:
   Εμμανουήλ Τσουδερός 13 Απριλίου 1944–26 Απριλίου 1944  Γεώργιος Παπανδρέου
      Προηγούμενος:         Πρωθυπουργός της Ελλάδας           Επόμενος:
    Ιωάννης Θεοτόκης    23 Μαρτίου 1950–15 Απριλίου 1950  Νικόλαος Πλαστήρας
      Προηγούμενος:         Πρωθυπουργός της Ελλάδας           Επόμενος:
   Νικόλαος Πλαστήρας  21 Αυγούστου 1950–1 Νοεμβρίου 1951 Νικόλαος Πλαστήρας

   π • σ • ε
                            Πρωθυπουργοί της Ελλάδας
   Πρώτη Ελληνική         Αλ. Μαυροκορδάτος^3 · Αθ. Κανακάρης^3 · Π.
   Δημοκρατία             Μαυρομιχάλης^3 · Γ. Κουντουριώτης^3 · Ανδρ.
   (1822 - 1832)          Ζαΐμης^3 · Ι. Καποδίστριας^3 · Α. Καποδίστριας^3
                          Θ. Κολοκοτρώνης^3 · Ι. Κωλέττης^3 · Σπ.
                          Τρικούπης^3 · Κόμης Ι. Λ. Άρμανσμπεργκ^3 · Ι. φον
                          Ρούντχαρτ^3 · Βασιλεύς Όθων^3 · Α. Π. Μεταξάς · Κ.
                          Κανάρης · Κ. Τζαβέλας · Αντ. Κριεζής · Δ.
                          Βούλγαρης · Αθ. Μιαούλης · Ι. Κολοκοτρώνης · Αρ.
                          Μοραϊτίνης · Ζ. Βάλβης · Δ. Κυριάκος · Μπ. Ρούφος ·
                          Αλ. Κουμουνδούρος · Επ. Δεληγιώργης · Θρ. Ζαΐμης ·
   Βασίλειον της Ελλάδος  Χ. Τρικούπης · Θ. Δηλιγιάννης · Δ. Βάλβης · Κ.
   (1832 - 1924)          Κωνσταντόπουλος · Σ. Σωτηρόπουλος · Ν.
                          Δηλιγιάννης · Δ. Ράλλης · Αλ. Ζαΐμης · Γ.
                          Θεοτόκης · Κ. Π. Μαυρομιχάλης · Σ. Δραγούμης · Ελ.
                          Βενιζέλος · Δ. Γούναρης · Στ. Σκουλούδης · Ν.
                          Καλογερόπουλος · Σπ. Λάμπρος · Ν. Στράτος · Π.
                          Πρωτοπαπαδάκης · Ν. Τριανταφυλλάκος · Αν.
                          Χαραλάμπης · Σ. Κροκιδάς · Στ. Γονατάς · Γ.
                          Καφαντάρης
                          Αλ. Παπαναστασίου · Θ. Σοφούλης · Ανδρ.
   Δεύτερη Ελληνική       Μιχαλακόπουλος · Στρατηγός Θ. Πάγκαλος^1 · Αθ.
   Δημοκρατία             Ευταξίας^1 · Γ. Κονδύλης · Αλ. Ζαΐμης · Ελ.
   (1924 - 1935)          Βενιζέλος · Αλ. Παπαναστασίου · Ελ. Βενιζέλος · Π.
                          Τσαλδάρης · Ελ. Βενιζέλος · Αλ. Οθωναίος · Π.
                          Τσαλδάρης · Γ. Κονδύλης
                          Κ. Δεμερτζής · Ι. Μεταξάς^1 · Αλ. Κορυζής^1 · Εμ.
                          Τσουδερός^2 · Γ. Τσολάκογλου^4 · Κ.
                          Λογοθετόπουλος^4 · Ι. Ράλλης^4 · Ευρ.
                          Μπακιρτζής^2 · Σ. Βενιζέλος^2 · Αλ. Σβώλος^2 · Γ.
                          Παπανδρέου^2 · Ν. Πλαστήρας · Π. Βούλγαρης ·
   Βασίλειον της Ελλάδος  Αρχιεπίσκοπος Δαμασκηνός · Π. Κανελλόπουλος · Π.
   (1935 - 1967/74)       Πουλίτσας · Κ. Τσαλδάρης · Δ. Μάξιμος · Αλ.
                          Διομήδης · Ι. Θεοτόκης · Δ. Κιουσόπουλος · Αλ.
                          Παπάγος · Κ. Γ. Καραμανλής · Κ. Γεωργακόπουλος · Κ.
                          Δόβας · Π. Πιπινέλης · Σ. Μαυρομιχάλης · Ι.
                          Παρασκευόπουλος · Γ. Αθανασιάδης-Νόβας · Ηλ.
                          Τσιριμώκος · Στ. Στεφανόπουλος
   Στρατιωτική Χούντα     Κ. Κόλλιας^1 · Γ. Παπαδόπουλος^1 · Σπ. Μαρκεζίνης ·
   (1967 - 1974)          Αδ. Ανδρουτσόπουλος^1
   Τρίτη Ελληνική         Κ. Γ. Καραμανλής · Γ. Ράλλης · Ανδρ. Παπανδρέου ·
   Δημοκρατία             Τζ. Τζαννετάκης · Ι. Γρίβας · Ξ. Ζολώτας · Κ.
   (από το 1974)          Μητσοτάκης · Κ. Σημίτης · Κ. Α. Καραμανλής · Γ. Α.
                          Παπανδρέου
   ^1Πρωθυπουργός πραξικοπηματικής κυβέρνησης. ^2Πρωθυπουργός κυβέρνησης που
   δεν ελέγχει την Αθήνα.
   ^3Υπό διαφορετικό τίτλο. ^4Πρωθυπουργός κατά τη διάρκεια της γερμανικής
   κατοχής.

   Ανακτήθηκε από
   "http://el.wikipedia.org/wiki/%CE%A3%CE%BF%CF%86%CE%BF%CE%BA%CE%BB%CE%AE%CF%82_%CE%92%CE%B5%CE%BD%CE%B9%CE%B6%CE%AD%CE%BB%CE%BF%CF%82"
   Κατηγορίες: Πρωθυπουργοί της Ελλάδας | Βουλευτές εκλεγμένοι με το κόμμα
   των Φιλελευθέρων | Βουλευτές εκλεγμένοι με την Ένωση Κέντρου | Βουλευτές
   εκλεγμένοι με την ΕΠΕΚ | Έλληνες αρχηγοί κομμάτων | Βουλευτές Δωδεκανήσου
   | Βουλευτές Χανίων | Έλληνες στρατιωτικοί | Έλληνες πρωταγωνιστές του Β'
   Παγκοσμίου Πολέμου | Έλληνες υπουργοί Άνευ Χαρτοφυλακίου | Έλληνες
   υπουργοί Εξωτερικών | Οικογένεια Βενιζέλου | Χανιώτες (πόλη) | Γεννήσεις
   το 1894 | Θάνατοι το 1964
   Κρυμμένη κατηγορία: Άρθρα που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Deutsch
     • English
     • Español
     • Eesti
     • Français
     • Italiano
     • Latina
     • Português
     • Türkçe
     • Yorùbá

     • Τελευταία τροποποίηση 18:46, 26 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
