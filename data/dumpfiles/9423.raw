   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Κουφώματα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Κουφώματα γενικά ονομάζονται όλα εκείνα τα στοιχεία, τα οποία
   χρησιμοποιούνται για να κουφώσουν (κλείσουν) τα ανοίγματα των τοίχων ενός
   κτηρίου.

   Πίνακας περιεχομένων

     • 1 Διάκριση

          • 1.1 Εξωτερικά κουφώματα
          • 1.2 Εσωτερικά κουφώματα

     • 2 Ξύλινα Κουφώματα

          • 2.1 Σύγχρονα ξύλινα κουφώματα
          • 2.2 Συντήρηση σύγχρονων ξύλινων κουφωμάτων

     • 3 Κουφώματα αλουμινίου

          • 3.1 Οι διαστάσεις των κουφωμάτων αλουμινίου
          • 3.2 Η μόνωση στα κουφώματα αλουμινίου

[Επεξεργασία] Διάκριση

   Διακρίνονται σε εξωτερικά κουφώματα, τα οποία χρησιμοποιούνται στους
   εξωτερικούς τοίχους του κτηρίου και οριοθετούν το εξωτερικό με το
   εσωτερικό μέρος του κτίσματος, και τα εσωτερικά τα οποία οριοθετούν και
   χωρίζουν τις διαιρέσεις, δηλαδή χωρίζουν τα δωμάτια του κτίσματος.

  [Επεξεργασία] Εξωτερικά κουφώματα

   Τα εξωτερικά κουφώματα διακρίνονται σε πολλές κατηγορίες κυρίως βάσει του
   υλικού κατασκευής τους. Τα κυριότερα είναι:

     • Ξύλινα Κουφώματα.
     • Κουφώματα Αλουμινίου.
     • Κουφώματα PVC ή Πλαστικά Κουφώματα.

   Αυτά μπορεί να περιλαμβάνουν Τζαμιλίκια, Κασώματα, Παντζούρια, Ρολά,
   Σκιάδια, Καίτια. Χωρίζονται σε παράθυρα, μπαλκονόπορτες, και πόρτες
   εισόδου.

  [Επεξεργασία] Εσωτερικά κουφώματα

   Τα εσωτερικά κουφώματα διακρίνονται, επίσης, βάσει του τρόπου κατασκευής
   τους. Τα κυριότερα είναι:

     • Συμπαγείς (Μασίφ) Πόρτες.
     • Πρεσαριστές Πόρτες.
     • Ημι-συμπαγείς Πόρτες.

[Επεξεργασία] Ξύλινα Κουφώματα

   Τα ξύλινα κουφώματα είναι ο παλαιότερος τύπος κουφώματος. Καλύπτουν τα
   ξύλινα παράθυρα, τις ξύλινες μπαλκονόπορτες και πόρτες. Αυτά συνήθως
   αποτελούνται από τα επιμέρους συστατικά τους τζαμιλίκι, πατζούρι, κάσωμα.
   Μέχρι την σημερινή εποχή διασώζονται τέτοια κουφώματα από πολύ παλαιότερες
   εποχές.

  [Επεξεργασία] Σύγχρονα ξύλινα κουφώματα

   Τα Σύγχρονα Ξύλινα κουφώματα, έπειτα από πολλά χρόνια εξέλιξης, είναι
   δομικά στοιχεία υπερσύγχρονων προδιαγραφών και τεχνολογίας. Παρέχουν
   ανάκληση για αερισμό, διπλά και τριπλά κρύσταλλα με περιεκτικότητα ειδικών
   αερίων argon , kripton συμπεριλαμβάνουν έως και τετραπλή μόνωση (λάστιχο),
   Βάφονται με υψηλής αντοχής Υδροδιαλυτά οικολογικά βερνίκια εμποτισμού. Δεν
   χρειάζονται συντήρηση παλαιού τύπου (ξύσιμο βάψιμο), η ξυλεία τους είναι
   τρικολλητή (τρεις "φέτες" ξύλου αντίθετα κολλημένες) και οι "ταμπλάδες"
   τους πλέον κατασκευάζονται από ειδικό κόντρα πλακέ θαλάσσης υψηλής
   αντοχής.

   Τα ξύλα που χρησιμοποιούνται κυρίως είναι meranti, δρυς, τικ, πεύκο τα
   οποία έχουν υποστεί ξήρανση και απεντομωμένα. Περιλαμβάνουν, επίσης,
   ρυθμιζόμενους μεντεσέδες και περιμετρικούς μηχανισμούς προηγμένης
   τεχνολογίας.

  [Επεξεργασία] Συντήρηση σύγχρονων ξύλινων κουφωμάτων

   Τα Σύγχρονα Ξύλινα κουφώματα Δεν χρειάζονται συντήρηση παλαιού τύπου τύπου
   (ξύσιμο βάψιμο), αντί αυτού θέλουν απλώς καλό πλύσιμο άφοβα με άφθονο νερό
   (λάστιχο) και ανα 1-2 χρόνια υπάρχουν υλικά με βάση το νερό με τα ποια
   μπορούν να εφαρμοστούν με βαμβακερό πανί ι σφουγκαρι στο επίπεδο του
   καθαρισμού.

[Επεξεργασία] Κουφώματα αλουμινίου

   Τα κουφώματα αλουμινίου πρωτοεμφανίστηκαν στην Ελλάδα την δεκαετία του
   ’60. Η εξέλιξη στην τεχνολογία της παραγωγής προφίλ (διατομών) αλουμινίου,
   η δυνατότητα κατασκευής σύνθετων διατομών και η ευρηματικότητα στον τομέα
   σχεδιασμού συστημάτων συνέβαλαν στην γρήγορη εξάπλωσή τους. Η ασφάλεια των
   κατασκευών και οι απαιτήσεις ποιότητας, οι ανάγκες χρήσης και η αισθητική
   εμφάνιση οδήγησαν στο σχεδιασμό ολοκληρωμένων κουφωμάτων αλουμινίου, τα
   γνωστά «συστήματα», τα οποία συνδυάζουν κατάλληλα προφίλ αλουμινίου,
   ειδικά εξαρτήματα, μηχανισμούς λειτουργίας, τζάμια και υλικά στεγάνωσης.
   Σήμερα, τα συστήματα αλουμινίου κυριαρχούν στα κουφώματα καθώς κυκλοφορούν
   στην αγορά σε μεγάλη ποικιλία και συνδυάζουν κατάλληλα τεχνικά
   χαρακτηριστικά που εναρμονίζονται πλήρως με τις κλιματολογικές συνθήκες
   της χώρας μας. Το αλουμίνιο έχει μάλιστα κατοχυρωθεί ως το πλέον ιδανικό
   υλικό κατασκευής κουφωμάτων στη χώρα μας και προτιμάτε από το 75% των
   καταναλωτών χάρις στα αδιαμφισβήτητα προτερήματα που προσφέρει σε σχέση με
   άλλα υλικά. Κι αυτό γιατί το αλουμίνιο δεν αντιδρά σοβαρά στις αλλαγές
   κλίματος και θερμοκρασίας σε αντίθεση με το ξύλο στο οποίο προκαλούνται
   διαβρώσεις και το PVC που γίνεται πιο εύθραυστο στις χαμηλές θερμοκρασίες
   και πιο εύκαμπτο στις υψηλές. Επίσης, είναι πιο ανθεκτικό στις
   παραμορφώσεις και δεν απαιτεί ενίσχυση όπως τα πλαστικά κουφώματα. Τα
   λεπτότερα και κομψότερα πλαίσια αλουμινίου δίνουν μεγαλύτερες επιφάνειες
   γυαλιού χωρίς να μειώνεται η αντοχή και η ακαμψία τους καθώς
   κατασκευάζονται με τη χρήση διελασμένων προφίλ. Τα συστήματα αλουμινίου
   σχεδιάζονται από εταιρείες και κυκλοφορούν στην αγορά με εμπορικές
   ονομασίες και πιστοποιούνται από τις QUALANOD και QUALICOAT (Ευρωπαϊκοί
   φορείς ελέγχου και απονομής πιστοποιητικών ποιότητας σε ανοδιωμένα
   προϊόντα και αντίστοιχα σε πούδρες και προϊόντα ηλεκτροστατικής βαφής).
   Στην Ελλάδα, εξουσιοδοτημένος Οργανισμός για την διενέργεια των ελέγχων
   και την απονομή των σημάτων QUALANOD και QUALICOAT είναι η Ελληνική Ένωση
   Αλουμινίου ενώ ο Σύνδεσμος Ελλήνων Κατασκευαστών Αλουμινίου (Σ.Ε.Κ.Α.)
   έχει αναπτύξει και εφαρμόσει το σήμα ποιότητος ΣΕΚΑ-RAL για τις
   επιχειρήσεις κατασκευής κουφωμάτων.

  [Επεξεργασία] Οι διαστάσεις των κουφωμάτων αλουμινίου

   Τα κουφώματα αλουμινίου, που υπάρχουν στην ελληνική αγορά, προσφέρονται
   στους καταναλωτές σε μεγάλη ποικιλία. Η επιλογή του κατάλληλου συστήματος
   εξαρτάται από πολλούς παράγοντες, όπως οι διαστάσεις και ο τύπος του
   ανοίγματος που θα δεχθεί το κούφωμα, η εμφάνιση, η ασφάλεια, το κόστος
   κλπ. Εκείνο που χρειάζεται να διασφαλίζεται κατά την επιλογή των
   κατάλληλων κουφωμάτων είναι τα ανοίγματα στα οποία θα τοποθετηθεί το
   κούφωμα. Ασφαλώς οι επιλογές μας είναι συγκεκριμένες όταν ανακαινίζουμε
   ένα κτίριο αλλά δεν είναι σωστό να περιορίζονται όταν κατασκευάζεται μια
   νέα οικοδομή γιατί τα ανοίγματα που έχουν προβλεφθεί δεν είναι κατάλληλα
   να υποδεχθούν το κούφωμα των απαιτήσεων μας. Οι ελάχιστες διαστάσεις που
   πρέπει να έχουν εξασφαλιστεί σε ύψος είναι:

     • Κουφώματα με ρολά: για παράθυρα 140 εκατοστά και για πόρτες 240
       εκατοστά.
     • Κουφώματα με παντζούρια: για παράθυρα 135 εκατοστά και για πόρτες 230
       εκατοστά.
     • Κουφώματα τοξωτά: για παράθυρα 145 εκατοστά και για πόρτες 265
       εκατοστά.

   Παράλληλα, θα πρέπει να προβλεφθούν οι ελάχιστες διαστάσεις σε πλάτος:

     • Πόρτες ανοιγόμενες:

          • μονόφυλλες 90 εκατοστά
          • δίφυλλες 135 εκατοστά.

     • Πόρτες συρόμενες χωνευτές στον τοίχο:

          • μονόφυλλες 100 εκατοστά
          • δίφυλλες 140 εκατοστά.

     • Πόρτες επάλληλες: 150 εκατοστά.
     • Παράθυρα ανοιγόμενα:

          • μονόφυλλα 60 εκατοστά
          • δίφυλλα 125 εκατοστά.

     • Παράθυρα συρόμενα, χωνευτά:

          • μονόφυλλα 90 εκατοστά
          • δίφυλλα 130 εκατοστά.

     • Παράθυρα επάλληλα: 135 εκατοστά.
     • Κεντρική είσοδος: 100 εκατοστά ή 140 εκατοστά, όταν υπάρχει δίπλα της
       σταθερό.

   Τα κουφώματα αλουμινίου χωρίζονται με βάση τη μορφή και τον τρόπο
   λειτουργίας τους στις σε διάφορες κατηγορίες.

  [Επεξεργασία] Η μόνωση στα κουφώματα αλουμινίου

   Σημαντικός παράγοντας κατά την επιλογή των συστημάτων αλουμινίου που
   πρόκειται να χρησιμοποιηθούν σε νέο ή ανακαινισμένο κτίριο είναι η μόνωση
   που αυτά προσφέρουν και η οποία εξαρτάται από την επιλογή των υλικών και
   την συναρμολόγηση και τοποθέτηση στην οικοδομή. Κατασκευαστικά, τα
   σύγχρονα συστήματα κουφωμάτων αλουμινίου έχουν ικανοποιητική
   αεροστεγανότητα και υδατοστεγανότητα καθώς διαθέτουν περιμετρικά λάστιχα
   και μάκτρα, συγκολλημένα στις γωνίες, προβλέπουν διόδους απορροής των
   νερών, κτλ.. Η αεροστεγανότητα επηρεάζει άμεσα τόσο την θερμομόνωση όσο
   και την ηχομόνωση των κτηρίων. Η ικανότητα των κουφωμάτων να εμποδίζουν
   την διάδοση της θερμότητας εξαρτάται από την αεροπερατότητα της επιφάνειας
   του κουφώματος, που απαλείφεται, όταν τοποθετείται σωστά το κούφωμα, τον
   τύπο του υαλοπίνακα και τον τύπο του προφίλ αλουμινίου. Σήμερα υπάρχουν
   ειδικά σχεδιασμένα προφίλ, τα θερμομονωτικά, των οποίων το εσωτερικό μέρος
   χωρίζεται από το εξωτερικό με κάποιο υλικό διαφορετικής υφής χαμηλής
   θερμικής αγωγιμότητας, το οποίο εμποδίζει την άμεση μεταβίβαση της
   θερμότητας από μέσα προς τα έξω και αντιστρόφως. Ο κύριος, όμως,
   παράγοντας για τη θερμομόνωση είναι το διάκενο που υπάρχει μεταξύ των
   τζαμιών, όταν χρησιμοποιούνται διπλά παράθυρα και όχι το πάχος των
   τζαμιών. Το διάκενο των 12 mm, που χρησιμοποιείται στην ελληνική αγορά,
   μειώνει τις θερμικές απώλειες στο 50% σε σχέση με τη χρήση απλών τζαμιών.
   Σε αντίθεση με την θερμομόνωση, η ακουστική μόνωση (ηχομόνωση), που είναι
   αναγκαία σε όλα τα κτήρια των αστικών περιοχών, ρόλο παίζει το πάχος του
   τζαμιού. Η χρήση διπλών παράθυρων απλών τζαμιών τα οποία απέχουν μεταξύ
   τους 12 mm επιτυγχάνουν ηχομόνωση που ικανοποιεί τις απαιτήσεις κτηρίων
   που βρίσκονται κοντά σε αεροδρόμια.

        Το άρθρο βασίστηκε αρχικά σε αντίστοιχο άρθρο της Live-Pedia.
        (ιστορικό).
    LP 
        Η εισαγωγή έγινε πριν την 1 Νοεμβρίου 2008, συνεπώς ισχύει η διπλή
        αδειοδότηση υπό την άδεια CC-BY-SA 3.0 και την GFDL.

   Ανακτήθηκε από
   "http://el.wikipedia.org/wiki/%CE%9A%CE%BF%CF%85%CF%86%CF%8E%CE%BC%CE%B1%CF%84%CE%B1"
   Κατηγορία: Κτίρια

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 11:26, 30 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
