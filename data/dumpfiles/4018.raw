   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ελβετία

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 46°48′00″N 8°13′60″E﻿ / ﻿46.8,
   8.2333

                        Schweizerische Eidgenossenschaft
                             Confédération suisse
                            Confederazione Svizzera
                              Confederaziun svizra
                            Confoederatio Helvetica
                  Ελβετική Συνομοσπονδία
   Σημαία                         Εθνόσημο
   Σημαία της Ελβετίας Εθνόσημο της
                                        Ελβετίας
   Εθνικό σύνθημα: Unus pro omnibus, omnes pro uno
   (Ένας για όλους, όλοι για έναν)
   Εθνικός ύμνος: Schweizerpsalm (Ελβετικός
   ψαλμός)

   Τοποθεσία της χώρας στον κόσμο

   Πρωτεύουσα                 Βέρνη
    • Συντεταγμένες      46°57′09″N 7°26′23″E﻿ /
                                        ﻿46.9524, 7.4396
   Μεγαλύτερη πόλη        Ζυρίχη
                                        Γερμανικά

   Επίσημες γλώσσες      Γαλλικά
                                        Ιταλικά
                                        Ραιτορομανικά
                                        Άμεση δημοκρατία,
   Πολίτευμα                   Ομοσπονδιακή
                                        κοινοβουλευτική
                                        δημοκρατία
               Ομοσπονδιακό Ντόρις Λόιτχαρτ
                     Συμβούλιο (πρόεδρος)
   Ανεξαρτησία               1η Αυγούστου 1291
   • Ίδρυση                     24 Οκτωβρίου 1648
   • Αναγνωρίστηκε       12 Σεπτεμβρίου 1848
   • Ομοσπονδία             1η Ιανουαρίου 2000
   • Ισχύον Σύνταγμα    (αναθεώρηση του
                                        Συντ. του 1874)
   Έκταση                         41.284 km^2 (135η)
    • Σύνολο                    4,2
    • % Νερό                      1.852 χμ.
    • Σύνορα
   Πληθυσμός                   7.700.200^[1] (94η)^
    • Εκτίμηση 2008^          7.255.600^[1] ^
    • Απογραφή 2001^          186 κατ./km² (64η)^
    • Πυκνότητα^
   Α.Ε.Π. (PPP)                      314,437 δισ. $^[2] (37η) ^
    • Ολικό^  (2009)             42.948 $^[2] (7η)^
    • Κατά κεφαλή^
   Α.Ε.Π. (Ονομαστικό)     484,132 δισ. $^[2] (19η) ^
    • Ολικό^  (2009)             66.127 $^[2] (4η)^
    • Κατά κεφαλή^
   ΔΑΑ (2007)                        Green Arrow Up Darker.svg0,960
                                        (9η) – πολύ υψηλός
   Νόμισμα                       Ελβετικό Φράγκο (CHF)
   Ζώνη ώρας                    CET (UTC +1)
    • Θερινή ώρα             (UTC +2)
   Internet TLD                         .ch
   Κωδικός κλήσης          +41







   Η Ελβετία, με επίσημο όνομα Ελβετική
   Συνομοσπονδία (Schweizerische Eidgenossenschaft,
   Confédération suisse, Confederazione Svizzera, Confederaziun svizra,
   Confoederatio Helvetica) είναι μια χώρα της δυτικής
   Ευρώπης. Συνορεύει δυτικά με τη Γαλλία,
   νότια και νοτιοανατολικά με την Ιταλία,
   βόρεια και βορειοανατολικά με τη
   Γερμανία και ανατολικά με την Αυστρία
   και το Λιχτενστάιν. Είναι μία μικρή χώρα,
   με έκταση 41.285 τ.χλμ. και πληθυσμό 7.780.200
   (εκτίμηση Δεκέμβριος 2008)^[1].

   Πρωτεύουσα της Ελβετίας είναι η Βέρνη
   (128.041 κάτοικοι το 2007) ενώ μεγαλύτερη πόλη
   η Ζυρίχη. Άλλες σημαντικές πόλεις είναι
   η Βασιλεία, η Γενεύη και η Λωζάνη.
   Νόμισμα έχει το ελβετικό Φράγκο. Είναι
   χώρα με υψηλό βιοτικό επίπεδο και
   ανεπτυγμένο τουρισμό.

   Πίνακας περιεχομένων

     * 1 Φυσική γεωγραφία

          * 1.1 Μορφολογία
          * 1.2 Κυριότερα ποτάμια
          * 1.3 Κυριότερες λίμνες
          * 1.4 Έδαφος
          * 1.5 Κλίμα

     * 2 Οικονομία

          * 2.1 Βιομηχανία
          * 2.2 Εμπόριο
          * 2.3 Φορολογία

     * 3 Διοικητικές υποδιαιρέσεις
     * 4 Εκπαιδευτικό σύστημα
     * 5 Πολιτισμός
     * 6 Δημογραφία

          * 6.1 Θρησκεία
          * 6.2 Γλώσσες

     * 7 Διακυβέρνηση
     * 8 Μεταφορές
     * 9 Παραπομπές
     * 10 Εξωτερικές Συνδέσεις

[Επεξεργασία] Φυσική γεωγραφία

   Στις 19 Αυγούστου του 2009 εγκρίθηκε από το
   κοινοβούλιο η επέκταση των συνόρων της
   Ελβετίας έως και 150 μέτρα μέσα στο έδαφος
   της Ιταλίας, καθώς τις τελευταίες
   δεκαετίες έχουν υποχωρήσει σημαντικά οι
   παγετώνες που οριοθετούν τη χώρα ψηλά
   στις Άλπεις^[3].

  [Επεξεργασία] Μορφολογία

   Χωρίζεται μορφολογικά σε δυο ζώνες. Η
   πρώτη είναι η αλπική ζώνη που
   κυριαρχείται, όπως λέει και τ' όνομά της,
   από το συγκρότημα των Άλπεων και τις
   διακλαδώσεις του και καταλαμβάνει τα 3/5
   της χώρας. Αυτή η ορεινή περιοχή έχει
   σχήμα πετάλου και περικλείνει μέσα της
   τη ζώνη του οροπεδίου. Η αλπική περιοχή
   σχηματίζεται από 3 διακλαδώσεις των
   Κεντρικών Άλπεων κι απ' την οροσειρά του
   Ιούρα, που βρίσκεται στα δυτικά και κατά
   μήκος των συνόρων με τη Γαλλία. Οι τρεις
   αυτές διακλαδώσεις των Άλπεων είναι: οι
   Πεννικές Άλπεις, οι Βερνικές Άλπεις και
   οι Ραιτικές Άλπεις.

   Στο νοτιοδυτικό τμήμα της χώρας, σαν
   συνέχεια του Λευκού όρους, είναι οι
   Πεννικές Άλπεις (ή Βαλαίσιες Άλπεις) με
   ψηλότερη κορυφή την Μόντε Ρόζα (4.638 μ.).
   Στο ανατολικό άκρο τους βρίσκεται η
   σήραγγα του Σεμπλόν, ιδιαίτερα
   σημαντική για το ευρωπαϊκό
   σιδηροδρομικό δίκτυο, και στα Δ. η
   σήραγγα του Αγίου Βερνάρδου. Άλλες
   υψηλές κορυφές των Πεννικών Άλπεων
   είναι το Μάτερχορν (4.505 μ.), η Βάισχορν (4.512
   μ.) και η Νομ (4.500 μ.). Από το Ν.Δ. τμήμα της
   χώρας ξεκινούν και οι Βερνικές Άλπεις,
   που προχωρούν όμως προς τα βόρεια,
   καταλαμβάνοντας, με τον όγκο τους, το
   κέντρο της χώρας. Έχουν σαν υψηλότερη
   κορυφή το Φινστεράαχορν με ύψος 4.275 μ.

   Στο ανατολικό τμήμα προβάλλει ο όγκος
   των Ραιτικών Άλπεων, που σχηματίζουν
   προς τα Ν.Α. δυο άλλες διακλαδώσεις: τις
   Άλπεις του Γκριζόν και τις Άλπεις
   Αμπούλα. Στην περιοχή αυτή υπάρχει το
   περίφημο τουριστικό κέντρο Σαιντ
   Μόριτς, το αναπαυτήριο του Νταβός και τα
   χιονοδρομικά κέντρα της Κουρ και της
   Αρόζα.

   Το μέσο ύψος της αλπικής ζώνης ξεπερνά
   τα 2.100 μ, ενώ το μέσο ύψος της περιοχής
   του οροπεδίου βρίσκεται γύρω στα 900 μ.
   Για το λόγο αυτό ολόκληρη σχεδόν η
   οικονομική ζωή της χώρας συγκεντρώνεται
   στη ζώνη του οροπεδίου. Εκεί βρίσκονται
   οι κυριότερες πόλεις κι εκεί παράγεται
   το 85% των βιομηχανικών και το 75% των
   αγροτικών προϊόντων.

   Οι ορεινοί αυτοί όγκοι, που
   καταλαμβάνουν τα 3/5 της χώρας, είναι
   σκεπασμένοι όλο το χρόνο με χιόνι. Από
   εδώ ξεκινούν τα μεγάλα ποτάμια της
   Ευρώπης, ο Ρήνος κι ο Δούναβης, κι εδώ
   έχει τις πηγές του ο Ροδανός. Τα ποτάμια
   αυτά, καθώς και οι μεγάλες λίμνες της
   Ελβετίας, τροφοδοτούνται με τα νερά από
   το λιώσιμο του χιονιού και των
   παγετώνων, καθώς κι από τα νερά των
   βροχών που είναι συχνές και δυνατές σ'
   ένα τέτοιο υψόμετρο. Το όρος Άγιος
   Γοτθάρδος, στις Κεντρικές Άλπεις, είναι
   η κυριότερη πηγή τροφοδοσίας των
   ποταμών της Ευρώπης.

  [Επεξεργασία] Κυριότερα ποτάμια

     * Ο Ρήνος, που τη διαρρέει σε μήκος 375
       χλμ. Πηγάζει απ' τους παγετώνες στο
       καντόνι του Γκράου Μπίντεν και, κατά
       την πορεία του, ενισχύεται με τα νερά
       των μικρών ποταμών Τουρ, Τες και Βιρ,
       καθώς και του Άαρ που εκβάλουν σ'
       αυτόν. Ο Άαρ είναι ο πιο σημαντικός
       ελβετικός ποταμός, αφού ολόκληρη η
       πορεία του γίνεται μέσα στο έδαφος της
       Ελβετίας.
     * Ο Ροδανός, που τη διαρρέει σε μήκος 252
       χιλ. Πηγάζει απ' την Β.Α. άκρη των
       Πεννικών Άλπεων, κυλάει προς τα Ν.Δ.,
       μετά στρέφεται Β.Δ., σχηματίζει τη
       λίμνη της Γενεύης και συνεχίζει την
       πορεία του στο γαλλικό έδαφος. Σ' αυτόν
       χύνονται και οι μικροί ποταμοί Βιέζ
       και Ντρανς.

   Οι ποταμοί της Ελβετίας, επειδή πηγάζουν
   από παγετώνες, είναι χειμαρρώδεις και
   γι' αυτό το λόγο δεν είναι πλωτοί. Μόνες
   εξαιρέσεις είναι ο Ρήνος, που για ένα
   μικρό διάστημα είναι πλωτός, καθώς κι ο
   Άαρ σ' ένα σημείο που μια διώρυγα τον
   συνδέει με τη λίμνη Βιέν. Αυτή η διώρυγα
   είναι πλωτή και χρησιμεύει στο
   διακανονισμό των νερών του Άαρ, όταν
   αυτός κινδυνεύει να ξεχειλίσει.

  [Επεξεργασία] Κυριότερες λίμνες

     * Μποντενζέε (Bodensee)ή Λίμνη Κοστάντς(lac de
       Constance)στα γαλλικά: βορειοανατολικό
       όριο της χώρας,στα σύνορα με την
       Γερμανία
     * Λίμνη Λεμάν (ή λίμνη Γενεύης) (Lac Leman):
       Στη βόρεια όχθη βρίσκεται η Λωζάνη
       (Lausanne) και στη νοτιοδυτικό άκρο της η
       Γενεύη.
     * Λίμνη Νεσατέλ (Lac de Neuchatel) από την πόλη
       Νεσατέλ που είναι κτισμένη στην
       βόρεια όχθη της.
     * Λίμνη Λουγκάνο (Lugano) στα σύνορα με την
       Ιταλία με την ομώνυμη πόλη κτισμένη
       στις όχθες της.
     * Λίμνη της Ζυρίχης

   Υπάρχει, επίσης, πληθώρα μικρότερων
   λιμνών. Οι λίμνες της Ελβετίας
   καταλαμβάνουν συνολικά έκταση 1.520 τετρ.
   χιλιομέτρων^[4]. Οι περισσότερες απ' τις
   λίμνες αυτές είναι και φημισμένα
   τουριστικά κέντρα, γιατί παρουσιάζουν
   ιδιαίτερο ενδιαφέρον εξαιτίας της
   φυσικής τους καλλονής.

  [Επεξεργασία] Έδαφος

   Το έδαφος της Ελβετίας είναι ορεινό,
   καθώς καλύπτεται σχεδόν εξ ολοκλήρου
   από την οροσειρά των Άλπεων και την
   οροσειρά του Ιούρα στα βορειοδυτικά.
   Χαμηλότερό του σημείο (υψόμ. 195 μ.) είναι
   στη λίμνη Ματζιόρε (Lago Maggiore) στα
   ιταλοελβετικά σύνορα. Υψηλότερη κορυφή
   η Ντυφουρσπίτσε (Dufourspitze), ύψους 4.634 μ. Η
   οροσειρά των Άλπεων στην περιοχή της
   Ελβετίας σχηματίζει ένα μεγάλο οροπέδιο
   περίπου στο κέντρο της χώρας.

  [Επεξεργασία] Κλίμα

   Το κλίμα της Ελβετίας είναι ψυχρό και,
   κατά βάση ξηρό, αν και σε ορισμένες
   περιοχές βρέχει 160 με 180 μέρες το χρόνο.
   Το κλίμα παρουσιάζει μεγάλες
   ανομοιομορφίες από περιοχή σε περιοχή,
   αλλά είναι γενικά υγιεινό. Την ιδιότητα
   αυτή, του κλίματος της χώρας τους,
   εκμεταλλεύτηκαν οι Ελβετοί με τον
   καλύτερο τρόπο. Ίδρυσαν πολλά σανατόρια,
   αναπαυτήρια, ψυχιατρικές κλινικές και
   έτσι παλαιότερα η Ελβετία αποτέλεσε
   θεραπευτικό κέντρο για τις παθήσεις των
   πνευμόνων (όπως η φυματίωση) και των
   νεύρων.

[Επεξεργασία] Οικονομία

   Η οικονομία της χώρας αναπτύσσεται γύρω
   από τρεις πόλους: τη βιομηχανία, τον
   τουρισμό και το εμπόριο. Λόγω του
   εδάφους και του κλίματος, η Ελβετία δεν
   μπόρεσε ν' αναπτύξει σε ικανοποιητικό
   βαθμό τη γεωργία της. Τα κυριότερα
   γεωργικά της προϊόντα είναι το σιτάρι,
   το κριθάρι, η βρώμη, οι πατάτες, τα
   ζαχαρότευτλα και λίγα φρούτα και
   λαχανικά. Αντίθετα η κτηνοτροφία της,
   ευνοημένη από το κλίμα αλλά και τη
   συστηματική και επιστημονική
   προσπάθεια των Ελβετών, είναι ιδιαίτερα
   αναπτυγμένη.

  [Επεξεργασία] Βιομηχανία

   Η βιομηχανία είναι πολύ περισσότερο
   αναπτυγμένη και είναι ο κυριότερος
   εξαγωγικός τομέας της οικονομίας της.
   Έχει αναπτύξει τόσο τη βαριά βιομηχανία
   (μεταλλουργία, κατασκευή μηχανών), όσο
   και την ελαφριά βιομηχανία, όπως η
   βιομηχανία χημικών και φαρμακευτικών
   προϊόντων, ρολογιών, υφαντουργία,
   σοκολάτας και η βιομηχανία επεξεργασίας
   γεωργικών και κτηνοτροφικών προϊόντων.
   Επίσης, ιδιαίτερα αναπτύχθηκε, κατά τα
   τελευταία χρόνια, η βιομηχανία των
   ηλεκτρονικών συσκευών, που βασίζεται
   στην υψηλή τεχνολογία και στη
   συστηματική επιστημονική έρευνα. Η
   Ελβετία είναι γενικά μια χώρα με υψηλό
   βιοτικό αλλά και πνευματικό επίπεδο, και
   η οικονομική της ανάπτυξη στηρίζεται,
   κατά ένα μεγάλο μέρος, στο υψηλό
   πνευματικό και επιστημονικό επίπεδο της
   χώρας. Στα Γαλλοελβετικά σύνορα και
   κοντά στην Γενεύη εδρεύει το CERN, ο
   Ευρωπαϊκός Οργανισμός Πυρηνικής
   Έρευνας.

  [Επεξεργασία] Εμπόριο

   Το εμπόριό της είναι επίσης πολύ
   αναπτυγμένο. Εξάγει χημικά και
   φαρμακευτικά προϊόντα, μηχανές,
   ηλεκτρικές συσκευές, ρολόγια κ.ά.
   βιομηχανικά προϊόντα και εισάγει κυρίως
   τρόφιμα, καύσιμα και πρώτες ύλες. Επίσης,
   εξάγει γαλακτοκομικά και σοκολάτα.

   Ο τρίτος και ο πιο σημαντικός πόλος από
   ορισμένη άποψη της οικονομίας της είναι
   ο τουρισμός. Η φυσική ομορφιά, το υγιεινό
   της κλίμα, ή ήσυχη ζωή της Ελβετίας
   προσελκύουν κάθε χρόνο εκατομμύρια
   τουρίστες στα διάφορα τουριστικά
   θέρετρα που είτε βρίσκονται στις
   πλαγιές των Άλπεων, όπως το Σαιντ -
   Μόριτς, η Κουρ, η Αρόζα, το Νταβός είτε
   στις όχθες των γραφικών της λιμνών.

  [Επεξεργασία] Φορολογία

   Η χώρα μέχρι πρόσφατα θεωρούνταν
   φορολογικός παράδεισος. Στις 25
   Σεπτεμβρίου 2009 αφαιρέθηκε από τον
   κατάλογο του ΟΟΣΑ (γκρι κατάλογος).

[Επεξεργασία] Διοικητικές υποδιαιρέσεις

           Κύριο άρθρο: Καντόνια της Ελβετίας

   [IMG]
   [IMG]
   Χάρτης της Ελβετίας. Αναγράφονται τα
   καντόνια, οι κυριότεροι ποταμοί και οι
   λίμνες.

   Η χώρα υποδιαιρείται διοικητικά σε 26
   καντόνια και ημικαντόνια. Η ύπαρξη των
   ημικαντονιών έχει ιστορικούς λόγους.
   Τρία από τα 23 καντόνια αποτελούνται από
   δύο ημικαντόνια. Τα καντόνια είναι τα
   εξής:

                   Καντόνια της Ελβετικής Ομοσπονδίας σε επίσημη σειρά
                                          Έτος
Σήμα       Καντόνι          ένταξης      Πρωτεύουσα   Έκταση Πληθυσμός Κοινότητες
                                          στην                                   χμ^2
                                    ομοσπονδία
ZH       Ζυρίχη               1351                 Ζυρίχη                   1728,8          1.242.488                  171
BE       Βέρνη                 1353                 Βέρνη                     5958,9            950.209                  398
LU       Λουκέρνη           1332                 Λουκέρνη               1493,5            352.311                  103
UR       Ούρι                   1291                 Άλτντορφ               1076,6             35.246                   20
SZ       Σβύτς                 1291                 Σβύτς                      908,3            133.358                   30
OW       Όμπβαλντεν       1291                 Ζάρνεν                    490,5             32.999                    7
NW       Νίντβαλντεν     1291                 Στανς                      276,1             38.897                   11
GL       Γκλάρους           1352                 Γκλάρους                685,2             38.380                   27
ZG       Τσούγκ               1352                 Τσούγκ                    238,8            102.247                   11
FR       Φράιμπουργκ     1481                 Φράιμπουργκ         1670,8            242.679                  182
SO       Σόλοτουρν         1481                 Σόλοτουρν              790,7            246.504                  126
BS       Μπάζελ-Στάτ      1501                 Βασιλεία                037,1            186.871                    3
BL       Μπάζελ-Λάντ      1501                 Λίζταλ                    517,5            263.194                   86
SH       Σαφχάουζεν       1501                 Σαφχάουζεν            298,5             73.916                   33
AR       Άπεντσελ           1513                 Χέρισαου                243,0             53.189                   20
         Άουσερχοντεν
AI       Άπεντσελ           1513                 Άπεντσελ                172,5             14.995                    6
         Ίνερχοντεν
SG       Σανκτ Γκάλλεν  1803                 Σανκτ                     2025,6            455.193                   89
                                                         Γκάλλεν
GR       Γκραουμπύντεν 1803                 Χουρ                       7105,2            186.105                  208
AG       Άργκαου             1803                 Άραου                     1403,7            556.229                  231
TG       Τούργκαου         1803                 Φραουενφέλντ        990,9            229.882                   80
TI       Τιτσίνο             1803                 Μπελιντζόνα         2812,5            314.563                  201
VD       Βω                       1803                 Λωζάνη                   3212,1            631.999                  382
VS       Βαλαί                 1815                 Σιόν                       5224,5            281.020                  158
NE       Νέσατελ             1815                 Νέσατελ                  803,1            166.949                   62
GE       Γενεύη               1815                 Γενεύη                    282,2            419.254                   45
JU       Γιούρα               1979                 Ντελεμόντ              838,6             69.196                   83


   Το καθένα από αυτά έχει δική του
   κυβέρνηση και, κατά κάποιο τρόπο,
   αποτελεί ξεχωριστό κράτος. Αλλά οι
   αντιπρόσωποι των καντονίων σχηματίζουν
   το κεντρικό ομοσπονδιακό συμβούλιο, που
   ο πρόεδρός του είναι και πρόεδρος της
   ομοσπονδιακής δημοκρατίας.

   Όλοι σχεδόν οι κάτοικοι είναι Ελβετοί
   και οι πιο πολλοί μιλούν γερμανικά, αν
   και σ' ορισμένες περιοχές, στα νότια και
   στα νοτιοανατολικά, μιλάνε ιταλικά και
   γαλλικά. Η πλειοψηφία είναι χριστιανοί,
   κυρίως Προτεστάντες και Καθολικοί.

   Το 1815 το Συνέδριο της Βιέννης αναγνώρισε
   την ανεξαρτησία, αλλά και την
   ουδετερότητα της Ελβετίας. Από τότε και
   μέχρι σήμερα η Ελβετία κατόρθωσε να
   διατηρήσει την ουδετερότητά της, παρά το
   γεγονός ότι πολλές φορές βρέθηκε στο
   μέσο μιας ευρωπαϊκής ή παγκόσμιας
   σύρραξης.

   Η ουδετερότητα είχε εκτός των άλλων
   θετικές συνέπειες και στην οικονομία
   της χώρας. Η Ελβετία έγινε χώρα όπου
   διοχετεύονται καταθέσεις και κεφάλαια
   από χώρες που αντιμετωπίζουν οικονομική
   ή πολιτική αστάθεια. Σ' αυτό βοήθησε και
   το Ελβετικό τραπεζικό σύστημα που
   εξασφαλίζει την απόλυτη μυστικότητα για
   τις καταθέσεις, αλλά και γιατί επιτρέπει
   την ελεύθερη μετατρεψιμότητα των
   νομισμάτων.

   Τα καντόνια υλοποιούν επίσης ιδιαίτερα
   ευνοϊκό φορολογικό σύστημα για τους
   ξένους που μεταναστεύουν σε αυτά, με
   αποτέλεσμα η Ελβετία να χαρακτηρίζεται
   ως φορολογικός παράδεισος, σύμφωνα με τα
   κριτήρια του ΟΟΣΑ.^[5] Για τους ιδιώτες
   πιο ευνοϊκή μεταχείριση επιφυλάσσει το
   καντόνι Βο^[6], ενώ για εταιρείες το
   καντόνι Τσουγκ.^[7]

[Επεξεργασία] Εκπαιδευτικό σύστημα

   Η κατώτερη εκπαίδευση είναι υποχρεωτική
   και δίνεται δωρεάν σ' όλα τα καντόνια. Το
   επόμενο στάδιο, της μέσης, χωρίζεται
   στην επαγγελματική (τεχνικές σχολές) και
   στην ακαδημαϊκή (Λύκεια) που οδηγεί στα
   πανεπιστήμια και στα πολυτεχνεία. Σε
   σύγκριση με τις άλλες χώρες της Ευρώπης
   η Ελβετία έχει τα περισσότερα
   πανεπιστήμια και πολυτεχνεία, ανάλογα
   φυσικά με το μικρό πληθυσμό της χώρας.
   Περίφημο είναι το πολυτεχνείο της
   Ζυρίχης, καθώς και η Οικονομική Σχολή
   της Λωζάνης. Στα Ελβετικά πανεπιστήμια
   φοιτούν και χιλιάδες ξένοι σπουδαστές
   που πηγαίνουν κυρίως για μεταπτυχιακές
   σπουδές, λόγω του υψηλού επιστημονικού
   επιπέδου που παρέχουν αυτά τα
   πανεπιστήμια.

[Επεξεργασία] Πολιτισμός

   Επίσης πολύ αναπτυγμένα είναι τα
   γράμματα και οι τέχνες. Από το 17ο αιώνα η
   Ελβετία ήταν σπουδαίο πνευματικό
   κέντρο, αν και η έλλειψη εθνικής γλώσσας
   ταύτισε ιστορικά την ελβετική φιλολογία
   και σκέψη με τη γερμανική και τη γαλλική.
   Η Ελβετία είναι η πατρίδα του φιλόσοφου
   και κοινωνιολόγου Ζαν Ζακ Ρουσσώ, του
   οικονομολόγου και κοινωνιολόγου Παρέτο,
   του ποιητή Βριντέλ. Από τους νεότερους
   ξεχωρίζουν οι γνωστοί θεατρικοί
   συγγραφείς Μ. Φρις και Φρίντριχ
   Ντύρρενματ που γράφουν γερμανικά και το
   γαλλόφωνο πεζογράφο Κ. Ραμύζ. O Έρμαν
   Έσσε και ο Καρλ Σπίττελερ τιμήθηκαν με
   το Βραβείο Νόμπελ Λογοτεχνίας, ενώ
   Γιόχαν Χάινριχ Πεσταλότσι έθεσε την
   παιδαγωγική σε νέες βάσεις. Στο χώρο των
   εικαστικών τεχνών μπορούμε ν'
   αναφέρουμε τ' όνομα του Λε Κορμπυζιέ, που
   υπήρξε ο μεγαλύτερος ίσως αρχιτέκτονας
   του 20ου αιώνα και τα ονόματα του Πάουλ
   Κλέε, διάσημου ζωγράφου και του γλύπτη
   Αλμπέρτο Τζιακομμέτι. Η Ελβετία ήταν η
   χώρα η οποία φιλοξένησε τον 1ο κατά
   χρονολογική σειρά διαγωνισμό
   τραγουδιού της Eurovision, το 1956 στο Λουγκάνο,
   ενώ το 1989 διεξήχθη ο 34ος διαγωνισμός στη
   Λωζάνη.

[Επεξεργασία] Δημογραφία

   O πληθυσμός της χώρας, σύμφωνα με
   εκτιμήσεις του 2009 είναι 7.604.467 κάτοικοι.
   ^[4]. Όπως καταδεικνύεται από την γλωσσική
   ποικιλία της χώρας, οι κάτοικοι είναι
   κυρίως γερμανικής, γαλλικής και
   ιταλικής καταγωγής. Γύρω στο 7% του
   πληθυσμού είναι Σερβοκροάτες, Τούρκοι,
   Αλβανοί, Ισπανοί και άλλες εθνότητες.

   Το προσδόκιμο ζωής στο σύνολο του
   πληθυσμού ήταν σύμφωνα με εκτιμήσεις
   του 2009 τα 80,85 χρόνια (78,03 χρόνια οι άνδρες
   και 83,83 οι γυναίκες).^[4]

  [Επεξεργασία] Θρησκεία

   [IMG]
   [IMG]
   Χάρτης των θρησκευτικών δογμάτων στην
   Ελβετία το 2008 (με πράσινο: Προτεστάντες,
   με ερυθρό: Ρωμαιοκαθολικοί)

   Το 42% του πληθυσμού ασπάζονται το
   ρωμαιοκαθολικισμό και το 35% είναι
   Προτεστάντες. Με την εισροή μεταναστών
   στη χώρα ζουν και περί το 4% Μουσουλμάνοι,
   ενώ υπάρχουν και άλλα χριστιανικά
   δόγματα και μειονότητα Εβραίων. Το 11%
   ήταν άθεοι το 2000.^[8]

  [Επεξεργασία] Γλώσσες

   Επίσημες γλώσσες είναι η γερμανική
   (ομιλούμενη από το 63% του πληθυσμού,
   σύμφωνα με έρευνα του 2000), η γαλλική (20,4%),
   η ιταλική(6,5%) και η ρετορομανική (< 0.5%),
   γλώσσα που μιλούν οι κάτοικοι του
   νοτιοανατολικού καντονιού
   Γκράουμπιντεν (γερμ. Graubünden).

[Επεξεργασία] Διακυβέρνηση

           Δείτε επίσης: Πολιτικά της Ελβετίας

   Η χώρα διοικείται με ομοσπονδιακό
   σύστημα διακυβέρνησης. Ο Πρόεδρος της
   Ομοσπονδίας εκλέγεται κάθε χρόνο (το
   Δεκέμβριο) για θητεία ενός έτους. Στις
   βουλευτικές εκλογές του 2007 κέρδισε νίκη
   το Λαϊκό Κόμμα.Δικαίωμα ψήφου στις
   εκλογές έχουν όσες και όσοι είναι
   ηλικίας 18 ετών και άνω.^[4].

[Επεξεργασία] Μεταφορές

   [IMG]
   [IMG]
   Εσωτερικό του αεροδρομίου της Ζυρίχης.

   Οι συγκοινωνίες είναι από τις πιο
   ανεπτυγμένες στον κόσμο, εξαιτίας της
   ευνοϊκής γεωγραφικής θέσης στη χώρα. Οι
   Ρωμαίοι είχαν προβεί στη διάνοιξη οδών
   στο Σπλίγκεν και στον Μεγάλο Άγιο
   Βερνάρδο, για να διευκολύνουν την κίνηση
   των λεγεώνων τους^[9]. H οδήγηση γίνεται
   στα δεξιά. Η επικοινωνία με την ανοικτή
   θάλασσα γίνεται μέσω Βασιλείας. Τα
   κυριότερα αεροδρόμια είναι της Ζυρίχης,
   της Βασιλείας, της Γενεύης και της
   Βέρνης. Σήμερα λειτουργούν περισσότερα
   από 40 αεροδρόμια.

[Επεξεργασία] Παραπομπές

    1. ↑ ^1,0 ^1,1 ^1,2 Στοιχεία της Ομοσπονδιακής
       Στατιστικής Υπηρεσίας
    2. ↑ ^2,0 ^2,1 ^2,2 ^2,3 Εκτίμηση Οκτωβρίου 2009
       ΔΝΤ
    3. ↑ in.gr, Οι παγετώνες λιώνουν, η Ελβετία
       μεγαλώνει σε βάρος της Ιταλίας, 19
       Αυγούστου 2009.
    4. ↑ ^4,0 ^4,1 ^4,2 ^4,3 CIA World Factbook
    5. ↑ Στους «μη συνεργάσιμους»
       φορολογικούς παραδείσους κατατάσσει
       ο ΟΟΣΑ την Ελβετία. in.gr (12/03/09)
       (ανακτήθηκε 10/07/2009 )
    6. ↑ Expert says Vaud tax relief leaves canton uncompetitive
       (Αγγλικά)
    7. ↑ Jorn Madslien (25/10/2004). Zug: from bull market to cash cow.
       Business. BBC News (ανακτήθηκε 10/07/2009 ) (Αγγλικά)
    8. ↑ Ομοσπονδιακή Στατιστική Υπηρεσία,
       στοιχεία για το 2000.
    9. ↑ Συλλογικό έργο, Παγκόσμιος
       Γεωγραφικός Άτλας, τ. 2, σελ. 84, εκδ. ΔΟΜΗ
       2007.

[Επεξεργασία] Εξωτερικές Συνδέσεις

   Commons logo
   Τα Κοινά έχουν πολυμέσα σχετικά με το
   θέμα
   Ελβετία

     * Πύλη "Ηλεκτρονικής Κυβέρνησης" από την
       Καγκελαρία
     * Κυβέρνηση της Ελβετίας
     * Ελβετικό Κοινοβούλιο

   π • σ • ε
                        Χώρες της Ευρώπης
                              Άγιος Μαρίνος ·
                              Αζερμπαϊτζάν^1 · Αλβανία ·
                              Ανδόρρα · Αρμενία^2 ·
                              Αυστρία · Βατικανό ·
                              Βέλγιο · Βοσνία και
                              Ερζεγοβίνη · Βουλγαρία ·
                              Γαλλία · Γερμανία ·
                              Γεωργία^2 · Δανία ·
                              Ελβετία · Ελλάδα ·
                              Εσθονία · Ηνωμένο
                              Βασίλειο · Ιρλανδία ·
                              Ισλανδία · Ισπανία ·
   Ανεξάρτητα       Ιταλία · Καζακστάν^4 ·
   κράτη                 Κροατία · Κύπρος^2 ·
                              Λεττονία · Λευκορωσία ·
                              Λιθουανία · Λιχτενστάιν ·
                              Λουξεμβούργο · Μάλτα ·
                              Μαυροβούνιο · Μολδαβία ·
                              Μονακό · Νορβηγία ·
                              Ολλανδία · Ουγγαρία ·
                              Ουκρανία · ΠΓΔΜ ·
                              Πολωνία · Πορτογαλία ·
                              Ρουμανία · Ρωσία^1 ·
                              Σερβία · Σλοβακία ·
                              Σλοβενία · Σουηδία ·
                              Τουρκία^1 · Τσεχία ·
                              Φινλανδία
                                                   Ακρωτήρι^3  ·
                                                   Δεκέλεια^3  ·
                              Ηνωμένο       Γιβραλτάρ  ·
                              Βασίλειο     Γκέρνσεϊ  ·
                                                   Τζέρσεϊ  ·
   Κτήσεις                                  Νήσος Μαν
                              Δανία           Νήσοι Φερόες
                              Φινλανδία   Ώλαντ
                              Νορβηγία     Σβάλμπαρντ
                              Πορτογαλία Αζόρες
                              Μολδαβία     Γκαγκαουζία
   Μη                       Αμπχαζία^2  · Κοσσυφοπέδιο
   αναγνωρισμένα  · Υπερδνειστερία
   κράτη
   1. Κράτος μερικώς σε ασιατικό έδαφος. 2.
   Γεωγραφικά ανήκει στην Ασία, αλλά
   θεωρείται ευρωπαϊκό κράτος για
   ιστορικούς και πολιτισμικούς λόγους. 3.
   Βρετανικό έδαφος μέσα στην Κυπριακή
   Δημοκρατία. 4. Κράτος μερικώς σε
   ευρωπαϊκό έδαφος.

        Το άρθρο βασίστηκε αρχικά σε
        αντίστοιχο άρθρο της Live-Pedia.
        (ιστορικό).
    LP
        Η εισαγωγή έγινε πριν την 1 Νοεμβρίου
        2008, συνεπώς ισχύει η διπλή
        αδειοδότηση υπό την άδεια CC-BY-SA 3.0 και
        την GFDL.

   Ανακτήθηκε από
   "http://el.wikipedia.org/wiki/%CE%95%CE%BB%CE%B2%CE%B5%CF%84%CE%AF%CE%B1"
   Κατηγορίες: Ελβετία | Ευρωπαϊκά κράτη |
   Μεσόγεια κράτη

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Перем Коми
     * Acèh
     * Afrikaans
     * Alemannisch
     * አማርኛ
     * Aragonés
     * Ænglisc
     * العربية
     * ܐܪܡܝܐ
     * مصرى
     * Asturianu
     * Azərbaycanca
     * Башҡорт
     * Boarisch
     * Žemaitėška
     * Bikol Central
     * Беларуская
     * Беларуская (тарашкевіца)
     * Български
     * বাংলা
     * བོད་ཡིག
     * ইমার ঠার/বিষ্ণুপ্রিয়া
       মণিপুরী
     * Brezhoneg
     * Bosanski
     * Català
     * Нохчийн
     * Cebuano
     * Soranî / کوردی
     * Corsu
     * Qırımtatarca
     * Česky
     * Kaszëbsczi
     * Словѣ́ньскъ / ⰔⰎⰑⰂⰡⰐⰠⰔⰍⰟ
     * Чӑвашла
     * Cymraeg
     * Dansk
     * Deutsch
     * Zazaki
     * Dolnoserbski
     * ދިވެހިބަސް
     * ཇོང་ཁ
     * Eʋegbe
     * Emiliàn e rumagnòl
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Võro
     * Føroyskt
     * Français
     * Arpetan
     * Nordfriisk
     * Furlan
     * Frysk
     * Gaeilge
     * Gàidhlig
     * Galego
     * ગુજરાતી
     * Gaelg
     * Hak-kâ-fa
     * Hawai`i
     * עברית
     * हिन्दी
     * Fiji Hindi
     * Hrvatski
     * Hornjoserbsce
     * Kreyòl ayisyen
     * Magyar
     * Հայերեն
     * Interlingua
     * Bahasa Indonesia
     * Interlingue
     * Ilokano
     * Ido
     * Íslenska
     * Italiano
     * 日本語
     * Lojban
     * Basa Jawa
     * ქართული
     * Qaraqalpaqsha
     * Kongo
     * Қазақша
     * Kalaallisut
     * ಕನ್ನಡ
     * 한국어
     * Къарачай-Малкъар
     * Ripoarisch
     * Kurdî
     * Коми
     * Kernewek
     * Кыргызча
     * Latina
     * Ladino
     * Lëtzebuergesch
     * Limburgs
     * Líguru
     * Lumbaart
     * Lingála
     * Lietuvių
     * Latviešu
     * Мокшень
     * Malagasy
     * Олык Марий
     * Македонски
     * മലയാളം
     * Монгол
     * मराठी
     * Bahasa Melayu
     * Malti
     * Dorerin Naoero
     * Nāhuatl
     * Nnapulitano
     * Plattdüütsch
     * Nedersaksisch
     * नेपाली
     * Nederlands
     * ‪Norsk (nynorsk)‬
     * ‪Norsk (bokmål)‬
     * Novial
     * Nouormand
     * Diné bizaad
     * Occitan
     * Иронау
     * Pangasinan
     * Kapampangan
     * Papiamentu
     * Deitsch
     * Norfuk / Pitkern
     * Polski
     * Piemontèis
     * پنجابی
     * Ποντιακά
     * پښتو
     * Português
     * Runa Simi
     * Rumantsch
     * Romani
     * Română
     * Русский
     * संस्कृत
     * Саха тыла
     * Sardu
     * Sicilianu
     * Scots
     * Sámegiella
     * Srpskohrvatski / Српскохрватски
     * Simple English
     * Slovenčina
     * Slovenščina
     * Soomaaliga
     * Shqip
     * Српски / Srpski
     * SiSwati
     * Seeltersk
     * Basa Sunda
     * Svenska
     * Kiswahili
     * Ślůnski
     * தமிழ்
     * తెలుగు
     * Tetun
     * Тоҷикӣ
     * ไทย
     * Türkmençe
     * Tagalog
     * Tok Pisin
     * Türkçe
     * Татарча/Tatarça
     * Удмурт
     * ئۇيغۇرچە / Uyghurche‎
     * Українська
     * اردو
     * O'zbek
     * Vèneto
     * Tiếng Việt
     * Volapük
     * Winaray
     * Wolof
     * 吴语
     * Хальмг
     * ייִדיש
     * Yorùbá
     * Zeêuws
     * 中文
     * 文言
     * Bân-lâm-gú
     * 粵語

     * Τελευταία τροποποίηση 02:52, 23 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
