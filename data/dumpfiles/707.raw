   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Ολυμπιακοί Αγώνες

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Για τους αρχαίους αγώνες, δείτε:
           Ολυμπιακοί αγώνες στην αρχαιότητα.

   [IMG]
   [IMG]
   Το σύμβολο των Ολυμπιακών Αγώνων

   Οι Ολυμπιακοί Αγώνες είναι αθλητική
   διοργάνωση πολλών αγωνισμάτων που
   γίνεται κάθε τέσσερα χρόνια. Η καταγωγή
   των αγώνων είναι η Αρχαία Ελλάδα, και
   έχουν αναβιωθεί από τον Γάλλο βαρώνο
   Πιέρ ντε Κουμπερτέν στα τέλη του 19ου
   αιώνα. Οι Αγώνες της Ολυμπιάδας, γνωστοί
   και ως Θερινοί Ολυμπιακοί, τελούνται
   κάθε τέσσερα χρόνια από το 1896 και μετά,
   με εξαίρεση τις χρονιές κατά τη διάρκεια
   των Παγκόσμιων πολέμων. Το 1924 άρχισαν
   ειδικοί Ολυμπιακοί Αγώνες, οι
   Χειμερινοί Ολυμπιακοί, για χειμερινά
   αθλήματα. Από το 1994 οι χειμερινοί αγώνες
   δεν γίνονται πια την ίδια χρονιά με τους
   Θερινούς Ολυμπιακούς.

   Πίνακας περιεχομένων

     * 1 Αρχαίοι Ολυμπιακοί Αγώνες
     * 2 Αναβίωση των Aγώνων
     * 3 Σύγχρονοι Ολυμπιακοί Αγώνες

          * 3.1 Χειμερινοί Αγώνες
          * 3.2 Πολιτική παρέμβαση
          * 3.3 Ολυμπιακοί Αγώνες Νέων

     * 4 Διοργανώτριες Πόλεις

          * 4.1 Θερινοί Αγώνες
          * 4.2 Χειμερινοί Αγώνες
          * 4.3 Μελλοντικοί Ολυμπιακοί Αγώνες

     * 5 Ολυμπιακά Σύμβολα

          * 5.1 Τελετές Έναρξης
          * 5.2 Τελετές Λήξης

     * 6 Ολυμπιακά Αθλήματα
     * 7 Αναφορές
     * 8 Δείτε επίσης
     * 9 Εξωτερικοί σύνδεσμοι

[Επεξεργασία] Αρχαίοι Ολυμπιακοί Αγώνες

           Κύριο άρθρο: Ολυμπιακοί αγώνες στην
           αρχαιότητα

   Ο πρώτος καταγραμμένος εορτασμός των
   Ολυμπιακών Αγώνων στην αρχαιότητα ήταν
   στην Ολυμπία, το 776 π.Χ. Είναι σχεδόν
   σίγουρο ότι αυτή δεν ήταν και η πρώτη
   φορά που γίνονταν οι Αγώνες. Τότε οι
   Αγώνες ήταν μόνο τοπικοί και διεξαγόταν
   μόνο ένα αγώνισμα, η κούρσα του σταδίου.

   Από το 776 π.Χ. και μετά οι Αγώνες,
   σιγά-σιγά, έγιναν πιο σημαντικοί σε
   ολόκληρη την αρχαία Ελλάδα φτάνοντας
   στο απόγειο τους κατά τον πέμπτο και
   έκτο αιώνα π.Χ. Οι Ολυμπιακοί είχαν
   επίσης θρησκευτική σημασία αφού
   γίνονταν προς τιμή του θεού Δία, του
   οποίου το τεράστιο άγαλμα στεκόταν στην
   Ολυμπία. Ο αριθμός των αγωνισμάτων έγινε
   είκοσι και ο εορτασμός γινόταν στην
   διάρκεια μερικών ημερών. Οι νικητές των
   αγώνων θαυμάζονταν και γίνονταν
   αθάνατοι μέσα από ποιήματα και αγάλματα.
   Το έπαθλο για τους νικητές ήταν ένα
   στεφάνι από κλαδιά ελιάς.

   Οι Αγώνες σιγά σιγά έχασαν την σημασία
   τους όταν οι Ρωμαίοι κατέλαβαν την
   Ελλάδα και όταν ο Χριστιανισμός έγινε η
   επίσημη θρησκεία της Ρωμαϊκής
   αυτοκρατορίας, οι Ολυμπιακοί θεωρούνταν
   πια σαν μία παγανιστική γιορτή, και το 393
   μ.Χ. ο αυτοκράτορας Θεοδόσιος απαγόρευσε
   την διεξαγωγή τους. Με αυτό τον τρόπο
   τελείωσε μια περίοδος χιλίων χρόνων
   κατά την οποία οι Ολυμπιακοί
   διεξάγονταν συνέχεια κάθε τέσσερα
   χρόνια.

[Επεξεργασία] Αναβίωση των Aγώνων

   Είναι γνωστό ότι κατά τον 17ο αιώνα
   γινόταν κάποια γιορτή η οποίο έφερε το
   όνομα "Ολυμπιακοί αγώνες" στην Αγγλία.
   Παρόμοιες εκδηλώσεις ακολούθησαν στους
   επόμενους αιώνες στην Γαλλία και Ελλάδα
   οι οποίες όμως ήταν μικρής έκτασης και
   σίγουρα όχι διεθνείς. Το ενδιαφέρον για
   τους Ολυμπιακούς μεγάλωσε όταν
   ανακαλύφθηκαν τα ερείπια της αρχαίας
   Ολυμπίας από Γερμανούς αρχαιολόγους στα
   μέσα του 19ου αιώνα.

   Ο Εδεσσαίος λόγιος Μηνάς Μηνωίδης, που
   τότε δίδασκε την αρχαία ελληνική γλώσσα
   σε πανεπιστήμιο του Παρισίου, μετέφρασε
   και δημοσίευσε στη γαλλική το
   "Γυμναστικό" του Φιλόστρατου (1858), και τη
   συνόδευσε με κείμενό του, περί της
   ανάγκης αναβίωσης των Ολυμπιακών
   Αγώνων^[1].

   [IMG]
   [IMG]
   Πιέρ ντε Κουμπερτέν

   Λίγο αργότερα, ο βαρώνος Πιέρ ντε
   Κουμπερτέν προσπαθούσε να
   δικαιολογήσει την ήττα των Γάλλων στον
   Γαλλοπρωσικό πόλεμο (1870-1871). Πίστευε ότι
   ο λόγος της ήττας ήταν επειδή οι Γάλλοι
   δεν είχαν αρκετή φυσική διαπαιδαγώγηση
   και ήθελε να την βελτιώσει. Ο Κουμπερτέν
   ήθελε επίσης να ενώσει της εθνότητες και
   να φέρει μαζί την νεολαία με τον
   αθλητισμό παρά να γίνονται πόλεμοι.
   Πίστευε ότι η αναβίωση των Ολυμπιακών
   Αγώνων θα πετύχαινε και τους δύο πιο
   πάνω σκοπούς του.

   Σε ένα συνέδριο στο πανεπιστήμιο της
   Σορβόνης στο Παρίσι που έγινε από τις 16
   μέχρι τις 23 Ιουνίου, το 1894 παρουσίασε τις
   ιδεές του σε ένα διεθνές ακροατήριο. Την
   τελευταία μέρα του συνεδρίου
   αποφασίστηκε να διεξαχθούν οι πρώτοι
   μοντέρνοι Ολυμπιακοί αγώνες το 1896 στην
   Αθήνα, την πόλη και την χώρα που τους
   γέννησε. Έτσι γεννήθηκε η Διεθνής
   Ολυμπιακή Επιτροπή (ΔΟΕ) για να
   διοργανώσει τους Αγώνες με πρώτο
   πρόεδρο τον Έλληνα Δημήτριο Βικέλα.

   Οι πρώτοι σύγχρονοι Ολυμπιακοί Αγώνες
   γνώρισαν μεγάλη επιτυχία. Αν και οι
   αθλητές που πήραν μέρος δεν ξεπερνούσαν
   τους 250, ήταν η μεγαλύτερη αθλητική
   διοργάνωση που έγινε ποτέ. Οι Έλληνες
   αξιωματούχοι και το κοινό ήταν
   ενθουσιασμένοι και ζήτησαν να έχουν το
   μονοπώλιο των αγώνων. Η ΔΟΕ όμως
   αποφάσισε διαφορετικά και οι δεύτεροι
   Ολυμπιακοί Αγώνες έγιναν το 1900 στο
   Παρίσι (Γαλλία).

[Επεξεργασία] Σύγχρονοι Ολυμπιακοί Αγώνες

   Σχετικά άρθρα: Θερινοί Ολυμπιακοί
   Αγώνες και Χειμερινοί Ολυμπιακοί Αγώνες

   Μετά, όμως από την αρχική επιτυχία, οι
   Ολυμπιακοί είχαν σοβαρά προβλήματα.
   Στους εορτασμούς στο Παρίσι (1900) και στο
   Σεντ Λούις (1904) οι αγώνες επισκιάστηκαν
   από τις διεθνείς εκθέσεις στις οποίες
   είχαν περιληφθεί. Οι επόμενοι
   Μεσολυμπιακοί Αγώνες έγιναν το 1906 για να
   γιορτάσουν τα δέκατα γενέθλια των
   αγώνων. Αν και είχαν διοργανωθεί από την
   ΔΟΕ, μια μετέπειτα απόφαση της κήρυξε
   ότι δεν ήταν επίσημοι Ολυμπιακοί αγώνες.
   Οι αγώνες του 1906 όμως ξανά προσέλκυσαν
   ένα μεγάλο αριθμό από παγκόσμιες
   συμμετοχές. Το 1904 το 80% των συμμετοχών
   ήταν Αμερικάνοι αθλητές και
   σηματοδοτούν την αρχή της ανάπτυξης των
   αγώνων σε δημοσιότητα και μέγεθος.

  [Επεξεργασία] Χειμερινοί Αγώνες

   Όταν εγκαθιδρύθηκε η ΔΟΕ, ένα από τα
   αγωνίσματα που προτάθηκαν για το
   πρόγραμμα αγώνων ήταν η πατινάζ
   ταχύτητας. Όμως το αγώνισμα αυτό δεν
   διεξήχθη μέχρι τους Θερινοί Ολυμπιακοί
   Αγώνες 1908 στο Λονδίνο, στους οποίους
   διεξήχθησαν τέσσερα αγωνίσματα
   καλλιτεχνικού πατινάζ. Η ιδέα για την
   οργάνωση ξεχωριστών Ολυμπιακών αγώνων
   για χειμερινά αγωνίσματα προτάθηκε αλλά
   απορρίφθηκε από Σκανδιναβικές χώρες που
   προτιμούσαν την δική τους διοργάνωση
   Νορβηγικοί Αγώνες. Όμως, χειμερινά
   αγωνίσματα ήταν στο πρόγραμμα των
   αγώνων του 1916 που ακυρώθηκαν, και στους
   Ολυμπιακούς Αγώνες του 1920.

   Για το 1924 αποφασίσθηκε να οργανωθεί ένα
   μια "Διεθνής εβδομάδα χειμερινών αγώνων"
   (Semaine des Sports d'Hiver) στο Σαμονί της Γαλλίας
   υπό την προστασία της ΔΟΕ, και σε
   συνδυασμό με τους Θερινοί Ολυμπιακοί
   Αγώνες 1924 στο Παρίσι. Αυτή η "Εβδομάδα"
   είχε μεγάλη επιτυχία και το 1925 η ΔΟΕ
   αποφάσισε να δημιουργήσει ξεχωριστή
   διοργάνωση για Χειμερινούς Ολυμπιακούς
   Αγώνες η οποία δεν θα συνδέεται με τους
   Θερινούς Αγώνες. Η διοργάνωση του 1924
   χαρακτηρίστηκε, αργότερα στην συνάντηση
   της ΔΟΕ το 1926, ως οι πρώτοι Χειμερινοί
   Ολυμπιακοί.

   Όλα τα αθλήματα στους Χειμερινούς
   Ολυμπιακούς διεξάγονται πάνω σε πάγο ή
   χιόνι όπως επιβάλλει το καταστατικό των
   Ολυμπιακών, το σύνταγμα της ΔΟΕ. Ο
   αριθμός των αθλητών σε χειμερινούς
   Ολυμπιακούς είναι κατά πολύ μικρότερος
   από αυτό των θερινών. Στο Σολτ Λέικ Σίτι
   2,400 αθλητές αγωνίστηκαν στους
   Χειμερινούς Ολυμπιακούς του 2002 σε 78
   αγωνίσματα.

   Μέχρι το 1992, οι Χειμερινοί Ολυμπιακοί
   αγώνες διεξάγονταν την ίδια χρονιά με
   τους Θερινούς αγώνες. ΤΟ 1986 η ΔΟΕ
   αποφάσισε οι Χειμερινοί Ολυμπιακοί να
   γίνονται κάθε τέσσερα χρόνια αλλά δύο
   χρόνια μετά τους Θερινούς. Έτσι οι
   Χειμερινοί Ολυμπιακοί Αγώνες του 1994
   έγιναν δύο χρόνια μόνο μετά τους
   προηγούμενους.

   [IMG]
   [IMG]
   Δρομέας μεταφέρει την Ολυμπιακή φλόγα

  [Επεξεργασία] Πολιτική παρέμβαση

   Σε αντίθεση με τα τι πίστευε ο
   Κουμπερτέν, οι Ολυμπιακοί δεν απέτρεψαν
   τους πολέμους και έτσι διακόπηκε η
   διεξαγωγή τους κατά τον πρώτο και
   δεύτερο Παγκόσμιο Πόλεμο. Πολιτικά
   ζητήματα επηρέασαν επίσης αρκετές
   Ολυμπιάδες. Το 1936 στο Βερολίνο οι
   Ολυμπιακοί χρησιμοποιήθηκαν για
   πολιτική προπαγάνδα από τον Αδόλφο
   Χίτλερ και τους Ναζί. Κατά τις δεκαετίες
   του '70 και '80, επηρεάστηκαν από μποϋκοτάζ.
   Αφρικανικά κράτη μποϊκόταραν τους
   Ολυμπιακούς του 1976 επειδή η Νέα Ζηλανδία
   μετείχε σε αγώνες rugby στην Νότια Αφρική.
   Οι Ηνωμένες Πολιτείες της Αμερικής και
   άλλα κράτη του δυτικού κόσμου αρνήθηκαν
   να αγωνιστούν στους Ολυμπιακούς του 1980
   στη Μόσχα επειδή η Σοβιετική Ένωση
   εισέβαλε στο Αφγανιστάν. Η Σοβιετική
   Ένωση και άλλες ανατολικές χώρες
   μποϊκόταραν τους Ολυμπιακούς του 1984 στο
   Λος Άντζελες. Η Βόρειος και η Νότιος
   Κορέα συμμετείχαν με κοινή αποστολή
   στους Ολυμπιακούς Αγώνες το 2000 και 2004.

  [Επεξεργασία] Ολυμπιακοί Αγώνες Νέων

   Στις 6 Ιουλίου 2007, στη συνδιάσκεψη της
   ΔΟΕ που έγινε στη Γουατεμάλα, έπειτα από
   πρόταση του προέδρου Ζακ Ρογκ,
   αποφασίστηκε η διεξαγωγή Ολυμπιακών
   Αγώνων Νέων για αθλητές και αθλήτριες
   από 14 ως 18 ετών από το 1910. Οι Αγώνες Νέων
   έχουν αρκετά κοινά στοιχεία στο
   αγωνιστικό και τελετουργικό μέρος με
   τους Θερινούς και Χειμερινούς
   Ολυμπιακούς Αγώνες. Στο πρόγραμμα
   περιλαμβάνονται τα ίδια αθλήματα αλλά
   τα αγωνίσματά τους είναι προσαρμοσμένα
   στις ηλικίες των αθλητών. Σε ορισμένα
   ομαδικά αγωνίσματα (π.χ. ομαδικό
   μοντέρνου πεντάθλου, ομαδικό
   τοξοβολίας, διπλός τέννις) προβλέπεται η
   δημιουργία ηπειρωτικών αντί εθνικών
   ομάδων, με αθλητές από διαφορετικές
   χώρες. Επίσης, δεν ανακρούονται οι
   εθνικοί ύμνοι των χωρών των νικητών,
   ούτε γίνεται έπαρση σημαιών. Κατά τα
   άλλα υπάρχει το τελετουργικό με τη
   φλόγα, η τελετή έναρξης στην οποία η
   Ελλάδα παρελαύνει πρώτη τιμής ένεκεν, η
   τελετή λήξης, το ολυμπιακό χωριό, η
   απονομή χρυσών, ασημένιων και χάλκινων
   μεταλλίων κλπ.

   Οι 1οι Θερινοί Ολυμπιακοί Αγώνες Νέων
   διεξήχθησαν στη Σιγκαπούρη από 14 ως 26
   Αυγούστου 2010 και οι επόμενοι θα γίνουν
   το 2014 στο Ναντζίνγκ της Κίνας. Οι 1οι
   Χειμερινοί Ολυμπιακοί Αγώνες Νέων θα
   γίνουν το 1912 στο Ίνσμπρουκ της Αυστρίας.

[Επεξεργασία] Διοργανώτριες Πόλεις

           Κύριο άρθρο: Διοργανώτριες Πόλεις
           Ολυμπιακών Αγώνων

  [Επεξεργασία] Θερινοί Αγώνες

     * Αθήνα 1896
     * Παρίσι 1900
     * Σεντ Λούις (ΗΠΑ) 1904
     * Λονδίνο 1908
     * Στοκχόλμη 1912
     * Αμβέρσα Βέλγιο 1916
     * Παρίσι 1924
     * Άμστερνταμ 1928
     * Λος Άντζελες (ΗΠΑ) 1932
     * Βερολίνο 1936
     * Λονδίνο 1948
     * Ελσίνκι 1952
     * Μελβούρνη / Στοκχόλμη 1956
     * Ρώμη 1960
     * Τόκυο 1964
     * Πόλη του Μεξικού 1968
     * Μόναχο 1972
     * Μοντρεάλ (Καναδάς) 1976
     * Μόσχα 1980
     * Λος Άντζελες 1984
     * Σεούλ (Νότια Κορέα) 1988
     * Βαρκελώνη 1992
     * Ατλάντα (ΗΠΑ) 1996
     * Σίδνεϊ (Αυστραλία) 2000
     * Αθήνα 2004
     * Πεκίνο 2008
     * Λονδίνο 2012
     * Ρίο ντε Τζανέιρο 2016

  [Επεξεργασία] Χειμερινοί Αγώνες

     * Σαμονί (Γαλλία) 1924
     * Σεν Μόριτζ (Ελβετία) 1928
     * Λέικ Πλάσιντ (ΗΠΑ) 1932
     * Γκάρμις-Παρτενκίρχεν (Γερμανία) 1936
     * Σεν Μόριτζ (Ελβετία) 1948
     * Όσλο (Νορβηγία) 1952
     * Κορτίνα Νταμπέτσο (Ιταλία) 1956
     * Σκουά Βάλλεϊ (ΗΠΑ) 1960
     * Ίνσμπρουκ (Αυστρία) 1964
     * Γκρενόμπλ (Γαλλία) 1968
     * Σαπόρο (Ιαπωνία) 1972
     * Ίνσμπρουκ 1976
     * Λέικ Πλάσιντ 1980
     * Σαράγεβο (Γιουγκοσλαβία) 1984
     * Κάλγκαρυ (Καναδάς) 1988
     * Αλμπερβίλ (Γαλλία) 1992
     * Λίλεχαμερ (Νορβηγία) 1994
     * Ναγκάνο (Ιαπωνία) japan 1998
     * Σολτ Λέικ Σίτυ (ΗΠΑ) 2002
     * Τορίνο (Ιταλία) 2006
     * Βανκούβερ (Καναδάς) 2010
     * Σότσι (Ρωσία) 2014

  [Επεξεργασία] Μελλοντικοί Ολυμπιακοί
  Αγώνες

   Το Λονδίνο έχει επιλεγεί για την
   διοργάνωση των Ολυμπιακών Αγώνων 2012.

   Το Σότσι της Ρωσίας έχει επιλεγεί για
   την διοργάνωση των Χειμερινών
   Ολυμπιακών Αγώνων 2014.

   Το Ρίο ντε Τζανέιρο πρόκειται να
   διοργανώσει τους Ολυμπιακούς Αγώνες του
   2016.

[Επεξεργασία] Ολυμπιακά Σύμβολα

   Σχετικό άρθρο: Ολυμπιακά σύμβολα

  [Επεξεργασία] Τελετές Έναρξης

   H τελετή έναρξης των Ολυμπιακών Αγώνων
   θεωρείται πλέον ως η μεγαλύτερη γιορτή
   κάθε 4 χρόνια. Κάθε πόλη που τους
   φιλοξενεί, μέσα από αυτή προσπαθεί να
   περάσει την ιστορία της στον υπόλοιπο
   κόσμο. Έχει πλέον καθιερωθεί οι τελετές
   να γίνονται Παρασκευή πριν το πρώτο
   Σαββατοκύριακο των Αγώνων.

   Το πρωτόκολλο που ακολουθεί την τελετή
   είναι αυστηρό και θα το συναντήσουμε
   παντού το ίδιο. Έτσι:

   - Ο Πρόεδρος της Διεθνούς Ολυμπιακής
   Επιτροπής ΔΟΕ μαζί με τον πρόεδρο της
   Οργανωτικής Επιτροπής, υποδέχονται τον
   αρχηγό του κράτους που τους διοργανώνει
   μέσα στο στάδιο.

   - Η παρέλαση των αθλητών. Πριν από κάθε
   αποστολή προηγείται μια ταμπέλα με το
   όνομα της συμμετέχουσας χώρας και η
   σημαία της. Η παρουσίαση γίνεται σύμφωνα
   με το αλφάβητο της διοργανώτριας χώρας.
   Εξαίρεση αποτελούν η Ελλάδα που πάντα
   εισέρχεται πρώτη στο στάδιο και η
   διοργανώτρια χώρα που εισέρχεται
   τελευταία.

   - Ο λόγος του προέδρου της Οργανωτικής
   Επιτροπής, πάντα τελειώνει με την φράση
   "I have the honour of inviting ..., President of the International Olympic
   Committee, to speak."

   - Ο λόγος του προέδρου της ΔΟΕ, πάντα
   τελειώνει με την φράση, , "I have the honour of
   inviting ... (the Head of State) to proclaim open the Games of the…
   Olympiad of the modern era."

   - Ο αρχηγός του κράτους που κυρήσσει την
   έναρξη των αγώνων λέγοντας στην μητρική
   του γλώσσα τα παρακάτω "I declare open the Games of ...
   (name of City) celebrating the ... Olympiad of the modern era." (πχ
   Κυρησσω την έναρξη των Ολυμπιακών
   Αγώνων της Αθήνας και τον εορτασμό της
   28ης Ολυμπιάδος της σύγχρονης εποχής).

   - Η Ολυμπιακή σημαία και ο Ολυμπιακός
   Ύμνος. Κατά την διάρκεια του Ολυμπιακού
   ύμνου, η σημαία εισέρχεται (οριζόντια)
   στο στάδιο και υψώνεται σε ιστό μέσα σε
   αυτό.

   - Η Ολυμπιακή Λαμπαδηδρομία και το
   άναμμα του βωμού. Αθλητές φέρνουν την
   Ολυμπιακή φλόγα μέσα στο στάδιο και
   δίνοντας ο ένας στον άλλον την δάδα
   τελικά ανάβουν τον βωμό.

   - Ο όρκος των αθλητών και των κριτών.

   - Απελεύθερωση περιστεριών (σημ. Μετά
   τους Ολυμπιακούς της Σεούλ το 1988 και τα
   περιστέρια που κάηκαν επειδή κάθισαν
   στον βωμό, ακολουθείται πιο ελεύθερο
   πρωτόκολο. Στην Ατλάντα παιδιά
   κρατούσαν κοντάρια που πάνω είχαν
   χάρτινα περιστέρια, στην Αθήνα παιδιά με
   κλαδιά ελιάς εισήλθαν στο στάδιο).

   - Ο ύμνος της διοργανώτριας χώρας

   - Το καλλιτεχνικό πρόγραμμα.

  [Επεξεργασία] Τελετές Λήξης

   Η τελετή λήξης σε αντίθεση με αυτή της
   έναρξης έχει έναν πιο χαλαρό χαρακτήρα.

   Κύρια σημεία της είναι:

     * Καλλιτεχνικό πρόγραμμα

     * Η είσοδος των σημαίων των χωρών που
       συμμετείχαν. Συνήθως μπαίνουν όλες
       μαζί, αλλά στην κορυφή της πομπής
       βρίσκονται οι σημαίες της
       διοργανώτριας χώρας, της επόμενης
       χώρας που θα τους διοργανώσει αλλά και
       της Ελλάδας.

     * Η είσοδος των αθλητών που συμμετείχαν.
       Αυτή δεν γίνεται με κάποια σειρά, αλλά
       μπερδερμένα.

     * Η ανάκρουση των Εθνικών Ύμνων της
       Ελλάδας (ως φόρος τιμής για την χώρα
       που γέννησε τους Αγώνες-καθιερώθηκε
       το 1928), της χώρας που διοργανώθηκαν και
       της χώρας που θα διοργανωθούν οι
       Αγώνες.

     * Η είσοδος της Ολυμπιακής σημαίας της
       Αμβέρσας. Την φέρνει μέσα στο στάδιο ο
       δήμαρχος της διοργανώτριας πόλης, ο
       οποίος την παραδίδει στον πρόεδρο της
       ΔΟΕ.

     * Η παράδοση της Ολυμπιακής σημαίας
       στην επόμενη διοργανώτρια πόλη. Ο
       πρόεδρος της ΔΟΕ την παραδίδει στον
       δήμαρχο της πόλης.

     * Η παρουσίαση ενός μικρού
       καλλιτεχνικού δρόμενου από την
       επόμενη διοργανώτρια πόλη.

     * Ο Πρόεδρος της ΔΟΕ κηρύσσει την λήξη
       των Ολυμπιακών Αγώνων και καλεί όλη
       την νεολαία της γης να συγκεντρωθεί
       στην επόμενη διοργανώτρια πόλη και
       τον εορτασμό των Αγώνων της
       Ολυμπιάδας.

     * Το σβήσιμο της Ολυμπιακής φλόγας στον
       βωμό.

     * Καλλιτεχνικό πρόγραμμα.

[Επεξεργασία] Ολυμπιακά Αθλήματα

   Σχετικό άρθρο: Ολυμπιακά Αθλήματα

   Στους Ολυμπιακούς του 2000 οι αθλητές
   αγωνίστηκαν σε 28 κύριες κατηγορίες
   αθλημάτων σύμφωνα με τη ΔΟΕ. Αυτές οι
   κύριες κατηγορίες όμως αντιπροσωπεύουν
   στην πραγματικότητα 34 διαφορετικά
   αθλήματα. Μόνο πέντε από αυτά τα
   αθλήματα ήταν συνέχεια στο πρόγραμμα
   των Ολυμπιάδων από το 1896: στίβος,
   ποδηλασία, ξιφασκία, γυμναστική και
   κολύμβηση. Αν το 1896 η κωπηλασία δεν
   ακυρωνόταν λόγω άσχημου καιρού, θα ήταν
   επίσης σε αυτόν τον κατάλογο.

   Στους χειμερινούς Ολυμπιακούς υπάρχουν
   7 αθλήματα, ή 15 εάν καταμετρήσουμε τα
   αθλήματα που υπάρχουν σε γενικές
   κατηγορίες όπως skiing και πατινάζ. Από
   αυτά τα cross country skiing, Καλλιτεχνικό
   πατινάζ, χόκεϋ επί πάγου, nordic combined, ski jumping
   και speed skating έχουν διεξαχθεί σε όλους
   τους χειμερινούς Ολυμπιακούς. Επίσης το
   Καλλιτεχνικό πατινάζ και το χόκεϋ επί
   πάγου διεξήχθησαν σαν μέρος των θερινών
   Ολυμπιακών πριν ακόμα καθιερωθούν οι
   χειμερινοί Ολυμπιακοί.

   Τα τελευταία χρόνια η ΔΟΕ έχει προσθέσει
   καινούργια αθλήματα στο πρόγραμμα για
   να προσελκύσει νέους θεατές. Μερικά
   παραδείγματα είναι το snowboarding και beach
   volleyball. Η ανάπτυξη των Ολυμπιακών
   σημαίνει ότι μερικά όχι και τόσο
   δημοφιλή αγωνίσματα, όπως τα (μοντέρνο
   πένταθλο), και άλλα "ακριβά" (white water canoeing)
   μπορεί να χάσουν την θέση τους στο
   Ολυμπιακό πρόγραμμα. Από το 1920 μέχρι
   σήμερα η ΔΟΕ δεν έχει αφαιρέσει κανένα
   αγώνισμα από το πρόγραμμα, αλλά αυτό
   είναι μια πιθανότητα μετά τους
   Ολυμπιακούς του 2004 αν αυτά δεν μπορέσουν
   να μπουν στο πρόγραμμα.

   Μέχρι το 1992 οι Ολυμπιακοί περιλάμβαναν
   επίσης και αγωνίσματα "επίδειξης". Η
   προσπάθεια ήταν αυτά τα αγωνίσματα, τα
   οποία δεν ήταν στο πρόγραμμα των
   Ολυμπιακών, να μπορέσουν να
   παρουσιαστούν σε ένα μεγάλο ακροατήριο.
   Οι νικητές των αγωνισμάτων αυτών δεν
   θεωρούνται επισήμως Ολυμπιονίκες.
   Συνήθως τα αγωνίσματα αυτά ήταν
   δημοφιλή μόνο στην φιλοξενούσα χώρα,
   υπάρχουν όμως περιπτώσεις που διεθνώς
   γνωστά αθλήματα έχουν επιδειχθεί.
   Μερικά από αυτά τα αγωνίσματα όπως το
   μπέιζμπολ και το curling κατάφεραν να μπουν
   τελικά στο επίσημο πρόγραμμα των αγώνων.

[Επεξεργασία] Αναφορές

    1. ↑ Δημήτριος Νικολάου, "Πνευματική Ζωή
       της Έδεσσας", άρθρο στην Εφημερίδα
       Καθημερινή, 1999

[Επεξεργασία] Δείτε επίσης

     * Παραολυμπιακοί Αγώνες

[Επεξεργασία] Εξωτερικοί σύνδεσμοι

     * http://www.sporting-heroes.net/

     * http://www.olympic.org/ Επίσημος ιστοτόπος ΔΟΕ

   π • σ • ε
                       Ολυμπιακοί αγώνες
                        1896  · 1900  · 1904  ·
                        (1906)  · 1908  · 1912  ·
                        1916  · 1920  · 1924  · 1928
   Θερινοί        · 1932  · 1936  · 1940  ·
   Ολυμπιακοί 1944  · 1948  · 1952  · 1956
   Αγώνες          · 1960  · 1964  · 1968  ·
                        1972  · 1976  · 1980  · 1984
                         · 1988  · 1992  · 1996  ·   Ολυμπιακοί
                        2000  · 2004  · 2008  · 2012  κύκλοι
                         · 2016
                        1924  · 1928  · 1932  · 1936
                         · 1940  · 1944  · 1948  ·
   Χειμερινοί 1952  · 1956  · 1960  · 1964
   Ολυμπιακοί  · 1968  · 1972  · 1976  ·
   Αγώνες         1980  · 1984  · 1988  · 1992
                         · 1994  · 1998  · 2002  ·
                        2006  · 2010  · 2014

   Ανακτήθηκε από
   "http://el.wikipedia.org/wiki/%CE%9F%CE%BB%CF%85%CE%BC%CF%80%CE%B9%CE%B1%CE%BA%CE%BF%CE%AF_%CE%91%CE%B3%CF%8E%CE%BD%CE%B5%CF%82"
   Κατηγορίες: Αθλητικές διοργανώσεις |
   Ολυμπιακοί Αγώνες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Аҧсуа
     * Afrikaans
     * Aragonés
     * Ænglisc
     * العربية
     * Asturianu
     * Azərbaycanca
     * Башҡорт
     * Žemaitėška
     * Bikol Central
     * Беларуская
     * Беларуская (тарашкевіца)
     * Български
     * বাংলা
     * Brezhoneg
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Võro
     * Français
     * Frysk
     * Gaeilge
     * Gàidhlig
     * Galego
     * עברית
     * हिन्दी
     * Hrvatski
     * Magyar
     * Interlingua
     * Bahasa Indonesia
     * Interlingue
     * Íslenska
     * Italiano
     * 日本語
     * ქართული
     * Qaraqalpaqsha
     * Қазақша
     * ភាសាខ្មែរ
     * ಕನ್ನಡ
     * 한국어
     * Кыргызча
     * Latina
     * Lëtzebuergesch
     * Limburgs
     * Lietuvių
     * Latviešu
     * Basa Banyumasan
     * Олык Марий
     * Македонски
     * മലയാളം
     * Монгол
     * मराठी
     * Bahasa Melayu
     * မြန်မာဘာသာ
     * Nāhuatl
     * नेपाल भाषा
     * Nederlands
     * ‪Norsk (nynorsk)‬
     * ‪Norsk (bokmål)‬
     * Nouormand
     * Occitan
     * Polski
     * Piemontèis
     * Português
     * Runa Simi
     * Rumantsch
     * Română
     * Русский
     * Саха тыла
     * Sicilianu
     * Srpskohrvatski / Српскохрватски
     * සිංහල
     * Simple English
     * Slovenčina
     * Slovenščina
     * Gagana Samoa
     * Српски / Srpski
     * Svenska
     * Kiswahili
     * தமிழ்
     * తెలుగు
     * Тоҷикӣ
     * ไทย
     * Tagalog
     * Türkçe
     * Татарча/Tatarça
     * Удмурт
     * Українська
     * اردو
     * O'zbek
     * Vèneto
     * Tiếng Việt
     * Walon
     * Winaray
     * 吴语
     * ייִדיש
     * Yorùbá
     * 中文
     * 文言
     * Bân-lâm-gú
     * 粵語

     * Τελευταία τροποποίηση 18:15, 13 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
