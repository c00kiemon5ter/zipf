   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    ΕΜΔΥΔΑΣ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   H Ένωση Μηχανικών Δημοσίων Υπαλλήλων Διπλωματούχων Ανωτάτων Σχολών
   (ΕΜΔΥΔΑΣ) είναι δευτεροβάθμιο συνδικαλιστικό όργανο των Διπλωματούχων
   Μηχανικών του Δημοσίου που είναι απόφοιτοι Ανωτάτων Σχολών. Συγκροτείται
   από 18 πρωτοβάθμιες συνδικαλιστικές οργανώσεις με δυναμικότητα 10800
   περίπου Διπλωματούχους Μηχανικούς (το έτος 2006). Δεν είναι μέλος της
   ΑΔΕΔΥ αλλά ούτε και κάποιας άλλης τριτοβάθμιας συνδικαλιστικής οργάνωσης.
   Ιδρύθηκε το 1947 και εκδίδει το τριμηνιαίο περιοδικό ΑΡΜΟΣ

   Πίνακας περιεχομένων

     • 1 Σκοποί της Ομοσπονδίας
     • 2 Όργανα της Ομοσπονδίας
     • 3 Σημαντικές ημερομηνίες
     • 4 Σχετικές συνδέσεις

[Επεξεργασία] Σκοποί της Ομοσπονδίας

    1. Η συνένωση όλων των πρωτοβάθμιων συλλόγων Μηχανικών Διπλωματούχων
       Ανωτάτων Σχολών, μελών του ΤΕΕ, που υπηρετούν ως μόνιμοι πολιτικοί
       υπάλληλοι, ή ως πολιτικοί υπάλληλοι με σχέση εργασίας ιδιωτικού
       δικαίου αορίστου χρόνου, στο Δημόσιο, τα Ν.Π.Δ.Δ., την Περιφερειακή
       Διοίκηση και τους Οργανισμούς Τοπικής και Νομαρχιακής Αυτοδιοίκησης, ή
       ως πολιτικοί υπάλληλοι των ανωτέρω κατηγοριών που υπηρετούσαν σε
       Ν.Π.Δ.Δ. τα οποία μετατρέπονται κατ’ εφαρμογή του Ν.2414/1996 σε
       Ανώνυμες Εταιρείες.
    2. Η οργάνωση των παραπάνω συλλόγων ώστε μέσα από τη συνεργασία,
       αλληλεγγύη, τις κοινές ενέργειες και προσπάθειες να προωθηθεί η
       προστασία και προαγωγή των επαγγελματικών και οικονομικών συμφερόντων
       των μελών και η βελτίωση των όρων εργασίας τους και των συνθηκών ζωής
       τους.
    3. Η βελτίωση της οργάνωσης και λειτουργίας των Τεχνικών αλλά και
       γενικότερα όλων των Υπηρεσιών του Δημοσίου, Ν.Π.Δ.Δ. και Ο.Τ.Α.
    4. Η μελέτη και επεξεργασία όλων των επαγγελματικών και επιστημονικών
       ζητημάτων που αφορούν τους μηχανικούς του Δημοσίου, αλλά και
       γενικότερα τον κλάδο των μηχανικών.
    5. Η εξύψωση της επιστημονικής στάθμης των μελών καθώς και η ανάπτυξη
       πνεύματος συνεργασίας και αλληλεγγύης ανάμεσα στα μέλη.
    6. Η ενεργοποίηση των μελών και η συνεργασία με άλλους συνδικαλιστικούς
       φορείς του Δημοσίου για τη νομοθετική κατοχύρωση της σύναψης
       συλλογικών συμβάσεων εργασίας για τους υπαλλήλους του Δημοσίου,
    7. Η εκπροσώπηση των σωματείων-μελών στη σύναψη τέτοιων συλλογικών
       συμβάσεων εργασίας για τους μηχανικούς του Δημοσίου, Ν.Π.Δ.Δ. και
       Ο.Τ.Α.
    8. Η συμβολή στην αναπτυξιακή προσπάθεια της χώρας και στην αντιμετώπιση
       γενικότερων θεμάτων του κοινωνικού συνόλου καθώς και η καλλιέργεια,
       ανάπτυξη και περιφρούρηση των ιδεών της Ελευθερίας, της Ειρήνης και
       της Δημοκρατίας.

[Επεξεργασία] Όργανα της Ομοσπονδίας

    1. Το Πανελλαδικό Συνέδριο των αντιπροσώπων (Γενική Συνέλευση των
       συλλόγων-μελών της), που αποτελεί το κυρίαρχο και αποφασιστικό όργανο.
       (διοργανώνεται κάθε χρόνο)
    2. Το 15μελές Διοικητικό Συμβούλιο (εκλέγεται κάθε δύο χρόνια με μυστική
       ψηφοφορία από το Συνέδριο)
    3. Το Γενικό Συμβούλιο (αποτελείται από το 15μελές Διοικητικό Συμβούλιο
       και τα τριμελή Προεδρεία -Πρόεδρο, Αντιπρόεδρο, Γενικό Γραμματέα- των
       συλλόγων-μελών της Ομοσπονδίας)
    4. Η 5μελής Εξελεγκτική Επιτροπή (ασκεί έλεγχο και εποπτεία των
       οικονομικών της Ομοσπονδίας)

[Επεξεργασία] Σημαντικές ημερομηνίες

     • 1947 Ίδρυση της ΕΜΔΥΔΑΣ
     • 1948 Εκλέγεται πρόεδρος της ΑΔΕΔΥ μέλος της ΕΜΔΥΔΑΣ
     • Μετά το 1985 και το ενιαίο μισθολόγιο η ΕΜΔΥΔΑΣ ουσιαστικά δεν ανήκει
       στην ΑΔΕΔΥ. Τυπικά συμμετέχει μέσω της ΠΟΤΕΔΥ μέχρι το 1990
     • Μετά το 1990 και τη διάλυση της ΠΟΤΕΔΥ δεν ανήκει ούτε τυπικά στην
       ΑΔΕΔΥ
     • 1993 Θεσμοθετείται η χορήγηση του 6 τοις χιλίοις
     • 1996 Θεσμοθετείται η χορήγηση του 7 τοις χιλίοις
     • 1998 1ο Ιδρυτικό συνέδριο της Πανελλήνιας Ομοσπονδίας (δευτεροβάθμιας)
       ΕΜΔΥΔΑΣ
     • 2002 Υπογραφή Ειδικής Συλλογικής Συμφωνίας και Ειδικής Συλλογικής
       Σύμβασης Εργασίας
     • Οκτώβριος 2004 Εκδίδεται το 1ο τεύχος του ΑΡΜΟΥ"
     • 9-11 Ιουνίου 2005 διοργανώνεται το 1ο Πανευρωπαϊκό Συνέδριο της
       ΕΜΔΥΔΑΣ στην Αθήνα

[Επεξεργασία] Σχετικές συνδέσεις

     • ΕΜΔΥΔΑΣ
     • Επίσης υπάρχουν και οι σελίδες της μεγαλύτερης πρωτοβάθμιας ένωσης της
       ΕΜΔΥΔΑΣ Αττικής και της ΕΜΔΥΔΑΣ Ανατολικής Μακεδονίας

   Ανακτήθηκε από
   "http://el.wikipedia.org/wiki/%CE%95%CE%9C%CE%94%CE%A5%CE%94%CE%91%CE%A3"
   Κατηγορία: Συνδικαλιστικές οργανώσεις

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 10:40, 14 Δεκεμβρίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
