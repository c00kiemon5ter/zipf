   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Ουράνιο Τόξο (κόμμα)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Το άρθρο αφορά το πολιτικό κόμμα.
           Για το μετεωρολογικό φαινόμενο
           δείτε ουράνιο τόξο.

   [IMG]
   [IMG]
   Το Έμβλημα του Ουράνιου Τόξου

   Το Ουράνιο Τόξο (σλαβομακεδονικά:
   Виножито, Vinožito) είναι ένα πολιτικό κόμμα
   στην Ελλάδα, με έδρα τη Φλώρινα που
   εκπροσωπεί μία ομάδα Σλαβόφωνων
   (δίγλωσων Σλαβομακεδόνων) της βόρειας
   Ελλάδας.

   Βασικός στόχος του κόμματος είναι η
   αναγνώριση αυτών των Σλαβόφωνων ως
   εθνική μακεδονική μειονότητα (ως
   Σλαβομακεδόνων) στην Ελλάδα. Το ελληνικό
   κράτος δεν αναγνωρίζει την ύπαρξη
   μακεδονικού έθνους ούτε και την ύπαρξη
   σλαβομακεδονικής μειονότητας στην
   ελληνική Μακεδονία.

   Πίνακας περιεχομένων

     * 1 Εντάσεις και επεισόδια στη Φλώρινα
     * 2 Αποφάσεις διεθνών οργανισμών
     * 3 Εκλογικά αποτελέσματα
     * 4 Εξωτερικοί σύνδεσμοι
     * 5 Αναφορές
     * 6 Εξωτερικοί σύνδεσμοι

[Επεξεργασία] Εντάσεις και επεισόδια στη
Φλώρινα

   H μη αναγνώριση της εθνικής ετερότητας
   έχει δημιουργήσει εντάσεις, κυρίως στην
   περιοχή της Φλώρινας. Ένας άλλος λόγος
   που προκαλεί εντάσεις ανάμεσα στους
   υποστηρικτές του κόμματος και τους
   γηγενείς Μακεδόνες είναι η ρητορική του
   κόμματος περί υποστήριξης της
   "γλωσσικής και πολιτιστικής
   ιδιαιτερότητας" που περιλαμβάνει κατ'
   αυτόν τον τρόπο το σύνολο των σλαβόφωνων
   Ελλήνων^[1]. Στις 6 Σεπτεμβρίου 1995, μέλη
   του κόμματος προπηλακίστηκαν, τα
   γραφεία του κόμματος πυρπολήθηκαν, ενώ
   κλάπηκε και εξοπλισμός. ^[2] ^[3] Η αφορμή
   ήταν η ανάρτηση πινακίδας από το κόμμα
   με την κυριλλική γραφή Виножито -
   Лерински Комитет (μεταφραζεται στα
   Ελληνικά ως Ουράνιο Τόξο - ΝΕ Φλώρινας). Η
   επιγραφή αυτή ήταν η αφορμή να δεχθούν
   επίθεση τα γραφεία τη νύχτα 13-14
   Σεπτεμβρίου 1995 από πολίτες, με την
   υποστήριξη του δημάρχου της πόλης μαζί
   με ένα μέρος του δημοτικού συμβουλίου.
   Στις 14 Σεπτεμβρίου 1995 ασκήθηκε δίωξη από
   την Εισαγγελία Φλώρινας εναντίων
   τεσσάρων μελών του Ουράνιου Τόξου για
   "πρόκληση και διέγερση πολιτών σε
   αμοιβαία διχόνοια, με αποτέλεσμα τη
   διατάραξη της κοινής ειρήνης". ^[4] Η
   υπόθεση αυτή έφτασε στο Ευρωπαϊκό
   Δικαστήριο Ανθρωπίνων Δικαιωμάτων με
   την καταδίκη της Ελλάδος στις 20
   Οκτωβρίου 2005.

   Το 2009 στην Αθήνα μέλη του Ουράνιου Τόξου
   και άλλοι παρευρισκόμενοι δέχθηκαν
   φραστική επίθεση από μέλη της Χρυσής
   Αυγής που εισέβαλαν σε μία αίθουσα όπου
   γινόταν παρουσίαση ενός λεξικού που
   ονομαζόταν Ελληνομακεδονικό^[5]. Άλλη
   θέση του κόμματος είναι ότι
   εναντιώνεται στο μοντέλο των
   ανεξάρτητων εθνικών κρατών και ζητάει
   από την Ευρωπαϊκή Ένωση τη συνταγματική
   κατοχύρωση ανεξάρτητων οικονομικά,
   «περιφερειακών εθνικών οντοτήτων», που
   θα ασκούν πολιτική και νομοθετική
   εξουσία^[6].

[Επεξεργασία] Αποφάσεις διεθνών οργανισμών

   Με αφορμή τη δράση του, το Ευρωπαϊκό
   Δικαστήριο Ανθρωπίνων Δικαιωμάτων
   καταδίκασε την ελληνική κυβέρνηση για
   παραβίαση δύο άρθρων της Ευρωπαϊκής
   Σύμβασης για τα Δικαιώματα του Ανθρώπου,
   συμπεριλαμβανομένης της ελευθερίας τoυ
   συvέρχεσθαι και συvεταιρίζεσθαι. Η
   απόφαση καταλόγισε ευθύνες στην
   Ελληνική Αστυνομία για την αδυναμία της
   να αποτρέψει ή να περιορίσει φαινόμενα
   βίας. Αφορμή για το επεισόδιο υπήρξε η
   αντίδραση μελών του δημοτικού
   συμβουλίου και ιερέων της περιοχής στην
   ανάρτηση επιγραφής στη σλαβομακεδονική
   γλώσσα έξω από τα γραφεία του
   κόμματος.^[7] Το 2006, με πρωτοβουλία του
   Ουράνιου Τόξου και υπό την αιγίδα της
   πρώην^[8] Μη Κυβερνητικής Οργάνωσης EBLUL
   («Ευρωπαϊκό Γραφείο για τις Λιγότερο
   Ομιλούμενες Γλώσσες»), επανατυπώθηκε το
   αλφαβητάριο Abecedar, το οποίο είχε
   κυκλοφορήσει για πρώτη φορά το Μάιο του
   1925 με σκοπό να χρησιμοποιηθεί στη
   διδασκαλία του σλαβόφωνου πληθυσμού σε
   περιοχές της Βόρειας Ελλάδας και να
   ελαχιστοποιήσει τη σερβική και
   βουλγαρική επιρροή στα εσωτερικά θέματα
   της χώρας.

   Το Ουράνιο Τόξο δέχεται συχνά κριτική
   από πληθώρα Μέσων Μαζικής Ενημέρωσης,^[2]
   κατηγορούμενο για ανθελληνικές θέσεις
   και ταύτιση με την πολιτική της
   κυβέρνησης της πρώην Γιουγκοσλαβικής
   Δημοκρατίας της Μακεδονίας. Εντούτοις, ο
   Παύλος Βοσκόπουλος, ένας από τους
   ιδρυτές του κόμματος και μέλος της
   πολιτικής του γραμματείας, δηλώνει^[9]
   πως «όσοι υποστηρίζουν ότι οι αρχαίοι
   Μακεδόνες δεν ήταν αρχαίοι Έλληνες κι
   ότι οι σημερινοί Μακεδόνες (αναφέρεται
   στους "εθνικά Μακεδόνες") είναι απόγονοι
   του Μεγάλου Αλεξάνδρου, δεν έχουν θέση
   στο κόμμα μας».

[Επεξεργασία] Εκλογικά αποτελέσματα

   Δεν έχει κατέλθει ποτέ αυτόνομα σε
   εθνικές εκλογές παρά μόνο σε συνεργασία
   με την ΟΑΚΚΕ το 1996, ενώ στις ευρωεκλογές
   του 2009 κατήλθε με την ονομασία
   «Ευρωπαϊκή Ελεύθερη Συμμαχία – Ουράνιο
   Τόξο» και έλαβε στο σύνολο της ελληνικής
   επικράτειας 4.530 ψήφους (0,09%), από τις
   οποίες οι 2.594 στις εκλογικές περιφέρειες
   της Μακεδονίας.^[10] Το 1994, το Ουράνιο τόξο,
   πριν τα γεγονότα του 1995 είχε αποσπάσει
   στο Νομό Φλώρινας 2.250 ψήφους - ποσοστό 5,7%.
   ^[11] Στις Ευρωεκλογές 2009 έλαβε 1.195 ψήφους,
   ποσοστό 3.69 %, στο Νομό Φλώρινας.^[12]

[Επεξεργασία] Εξωτερικοί σύνδεσμοι

     * Ουράνιο Τόξο

[Επεξεργασία] Αναφορές

    1. ↑ Μια βραδιά με το Ουράνιο Τόξο, Ιός
       της Ελευθεροτυπίας
    2. ↑ ^2,0 ^2,1 http://www.greekhelsinki.gr/pdf/rainbow-english.pdf
    3. ↑ Ευρωπαϊκό Δικαστήριο Ανθρώπινων
       Δικαιωμάτων Υπόθεση Ουράνιου Τόξου
       και λοιπών κατά Ελλάδας Προσφυγή αριθ.
       74989/01.
    4. ↑ Βιβλίο Τάσος Κωστόπουλος: Η
       απαγορευμένη γλώσσα - Κρατική
       Καταστολή των Σλαβικών Διαλέκτων στην
       Ελληνική Μακεδονία (σελ. 13-22).
    5. ↑ http://www.edugate.gr/ek-ty/04-06-09-21
    6. ↑ http://www.florina.org/rainbow/manifesto_new_g.asp
    7. ↑ Country Report on Human Rights Practices in Greece
    8. ↑
       http://www.eblul.org/index.php?option=com_content&task=view&id=260&Itemid=1
    9. ↑ http://www.makthes.gr/news/politics/48102/
   10. ↑ Αποτελέσματα Ευρωεκλογών 2009,
       Υπουργείο Εσωτερικών
   11. ↑ Βιβλίο Τάσος Κωστόπουλος: Η
       απαγορευμένη γλώσσα - Κρατική
       Καταστολή των Σλαβικών Διαλέκτων στην
       Ελληνική Μακεδονία (σελ. 14).
   12. ↑ Ευρωεκλογές 2009, Περιφέρεια
       Φλώρινας, Υπουργείο Εσωτερικών

[Επεξεργασία] Εξωτερικοί σύνδεσμοι

     * Ευρωπαϊκό Δικαστήριο Ανθρώπινων
       Δικαιωμάτων. Case of Sidiropoulos and others v. Greece
       (57/1997/841/1047) 10 Ιουλίου 1998. (pdf) (Αγγλικά)
     * Ευρωπαϊκό Δικαστήριο Ανθρώπινων
       Δικαιωμάτων-Πρώτο Τμήμα. Υπόθεση
       Ουράνιου Τόξου και λοιπών κατά
       Ελλάδας Προσφυγή αριθ. 74989/01 (μετάφραση
       στα ελληνικά από το Ελληνικό Νομικό
       Συμβούλιο του Κράτους), 9/09/2010. (pdf)

   Ανακτήθηκε από
   "http://el.wikipedia.org/wiki/%CE%9F%CF%85%CF%81%CE%AC%CE%BD%CE%B9%CE%BF_%CE%A4%CF%8C%CE%BE%CE%BF_(%CE%BA%CF%8C%CE%BC%CE%BC%CE%B1)"
   Κατηγορία: Ελληνικά πολιτικά κόμματα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Brezhoneg
     * Català
     * Deutsch
     * English
     * Français
     * Македонски

     * Τελευταία τροποποίηση 23:08, 25 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
