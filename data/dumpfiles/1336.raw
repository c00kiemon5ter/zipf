   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Μίκης Θεοδωράκης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Μίκης Θεοδωράκης
   Mikis2004.jpg
   Ο Μίκης Θεοδωράκης
   Πραγματικό όνομα Μιχάλης Θεοδωράκης
           Γέννηση          29 Ιουλίου 1925 (1925-07-29)
                                   (85 ετών) Χίος
        Εθνικότητα       Ελληνική
        Υπηκοότητα       Ελληνική
       Είδος Τέχνης     μουσικοσυνθέτης

   Ο Μίκης Θεοδωράκης αποτελεί έναν από
   τους σημαντικότερους σύγχρονους
   Έλληνες μουσικοσυνθέτες.

   Πίνακας περιεχομένων

     * 1 Βιογραφία
     * 2 Πολιτικη Δραστηριοτητα
     * 3 Μουσικό έργο

          * 3.1 Κυριότερα έργα

     * 4 Λογοτεχνικό έργο
     * 5 Βιβλιογραφία
     * 6 Εξωτερικοί σύνδεσμοι
     * 7 Σημειώσεις και παραπομπές

[Επεξεργασία] Βιογραφία

   Ο Μίκης Θεοδωράκης, Κρητικός στην
   καταγωγή, γεννήθηκε στις 29 Ιουλίου 1925
   στη Χίο. Τα παιδικά του χρόνια τα πέρασε
   σε διάφορες πόλεις της ελληνικής
   επαρχίας όπως στη Μυτιλήνη, Γιάννενα,
   Κεφαλλονιά, Πύργο, Πάτρα και κυρίως στην
   Τρίπολη.

   Από τότε φάνηκε καθαρά, ότι η ζωή του θα
   μοιραζόταν ανάμεσα στη μουσική και σε
   αγώνες για ανθρωπιστικές αξίες. Στην
   Τρίπολη, μόλις 17 ετών, δίνει την πρώτη
   του συναυλία παρουσιάζοντας το έργο του
   Κασσιανή και παίρνει μέρος στην
   αντίσταση κατά των κατακτητών. Στη
   μεγάλη διαδήλωση της 25ης Μαρτίου 1943
   συλλαμβάνεται για πρώτη φορά από τους
   Ιταλούς και βασανίζεται. Διαφεύγει στην
   Αθήνα, όπου οργανώνεται στο ΕΑΜ και
   αγωνίζεται κατά των Γερμανών
   κατακτητών. Συγχρόνως σπουδάζει στο
   Ωδείο Αθηνών με καθηγητή τον Φιλοκτήτη
   Οικονομίδη. Μετά την απελευθέρωση ξεσπά
   ο Εμφύλιος. Ο Θεοδωράκης λόγω των
   προοδευτικών του ιδεών καταδιώκεται από
   τις αστυνομικές αρχές. Για ένα διάστημα
   ζει παράνομος στην Αθήνα χωρίς να
   σταματήσει την επαναστατική του δράση.
   Τελικά συλλαμβάνεται και στέλνεται
   εξορία στην αρχή στην Ικαρία και στη
   συνέχεια στο επονομαζόμενο στρατόπεδο
   θανάτου, τη Μακρόνησο. Τελικά αποφοιτά
   από το Ωδείο το 1950 με δίπλωμα στην
   αρμονία, αντίστιξη και φούγκα.

   Το 1954 πηγαίνει με υποτροφία στο Παρίσι,
   όπου εγγράφεται στο Conservatoire και
   σπουδάζει για σύντομο χρονικό διάστημα
   ^[1] μουσική ανάλυση με τον Olivier Messiaen καθώς
   επίσης και διεύθυνση ορχήστρας με τον
   Eugène Bigot. Η περίοδος 1954-1960 είναι μια εποχή
   έντονης δραστηριότητας για τον
   Θεοδωράκη στο χώρο της Ευρωπαϊκής
   μουσικής. Συνθέτει μουσική για το
   μπαλέτο της Ludmila Tcherina, το Covent Garden, το Stuttgart
   Ballet και επίσης για τον κινηματογράφο. Το
   1957 του απονέμεται το πρώτο βραβείο του
   Φεστιβάλ της Μόσχας από τον Σοστακόβιτς
   για το έργο του Suite No 1 για πιάνο και
   ορχήστρα. Συγχρόνως συνθέτει πολλά έργα
   συμφωνικής μουσικής και μουσικής
   δωματίου.

   Το 1960 επιστρέφει στην Ελλάδα. ΄Έχει ήδη
   μελοποιήσει τον Επιτάφιο του Γιάννη
   Ρίτσου, που σηματοδοτεί την στροφή του
   προς το λαϊκό τραγούδι. Συνθέτει δεκάδες
   κύκλους τραγουδιών που βρίσκουν
   βαθύτατη απήχηση μέσα στον ελληνικό λαό.
   Ιδρύει την Μικρή Συμφωνική Ορχήστρα
   Αθηνών και δίνει πολλές συναυλίες σ' όλη
   την Ελλάδα προσπαθώντας να εξοικειώσει
   τον κόσμο με τα αριστουργήματα της
   συμφωνικής μουσικής. Το 1964 αποκτά διεθνή
   αναγνώριση με τη σύνθεση της μουσικής
   για την ταινία του Μιχάλη Κακογιάννη, Zorba
   the Greek.

   Το 1963 μετά τη δολοφονία του Γρηγόρη
   Λαμπράκη ιδρύεται η «Νεολαία Λαμπράκη»,
   της οποίας εκλέγεται Πρόεδρος. Την ίδια
   εποχή εκλέγεται βουλευτής της ΕΔΑ.

   Την 21η Απριλίου του 1967 περνά στην
   παρανομία και απευθύνει την πρώτη
   έκκληση για αντίσταση κατά της
   Δικτατορίας στις 23 Απριλίου. Τον Μάιο
   του 1967 ιδρύει μαζί με άλλους την πρώτη
   αντιστασιακή οργάνωση κατά της
   Δικτατορίας, το ΠΑΜ και εκλέγεται
   πρόεδρός του.

   Συλλαμβάνεται τον Αύγουστο του 1967.
   Ακολουθεί η φυλάκισή του στην οδό
   Μπουμπουλίνας, η απομόνωση, οι φυλακές
   Αβέρωφ, η μεγάλη απεργία πείνας, το
   νοσοκομείο, η αποφυλάκιση και ο κατ'
   οίκον περιορισμός, η εκτόπιση με την
   οικογένειά του στη Ζάτουνα Αρκαδίας, και
   τέλος το στρατόπεδο Ωρωπού. Όλο αυτό το
   διάστημα συνθέτει συνεχώς. Πολλά από τα
   καινούργια έργα του κατορθώνει με
   διάφορους τρόπους να τα στέλνει στο
   εξωτερικό, όπου τραγουδιούνται από τη
   Μαρία Φαραντούρη και τη Μελίνα Μερκούρη.

   Στον Ωρωπό η κατάσταση της υγείας του
   επιδεινώνεται επικίνδυνα. Στο εξωτερικό
   ξεσηκώνεται θύελλα διαμαρτυριών.
   Προσωπικότητες, όπως οι Ντμίτρι
   Σοστακόβιτς, Arthur Miller, Laurence Olivier, Yves Montand
   και άλλοι, δημιουργούν επιτροπές για την
   απελευθέρωσή του. Τελικά υπό την πίεση
   αυτή αποφυλακίζεται και βρίσκεται στο
   Παρίσι τον Απρίλιο του 1970.

   Στο εξωτερικό αφιερώνει όλο το χρόνο του
   σε περιοδείες σε όλο τον κόσμο με
   συναυλίες, συναντήσεις με αρχηγούς
   κρατών και προσωπικότητες,
   συνεντεύξεις, δηλώσεις για την πτώση της
   δικτατορίας και την επαναφορά της
   Δημοκρατίας στην Ελλάδα. Οι συναυλίες
   του γίνονται βήμα διαμαρτυρίας και
   διεκδίκησης και για τους άλλους λαούς
   που αντιμετωπίζουν παρόμοια προβλήματα:
   Ισπανούς, Πορτογάλους, Ιρανούς,
   Κούρδους, Τούρκους, Χιλιανούς,
   Παλαιστίνιους.

   Το 1972 επισκέπτεται το Ισραήλ δίνοντας
   συναυλίες. Συναντάται με τον τότε
   αντιπρόεδρο της ισραηλινής κυβέρνησης
   Αλόν, που του ζητά να μεταφέρει μήνυμα
   στον Γιάσερ Αραφάτ. Πραγματικά αμέσως
   μετά συναντάται με τον Αραφάτ, στον
   οποίο επιδίδει το μήνυμα της ισραηλινής
   κυβέρνησης και προσπαθεί να τον πείσει
   να αρχίσει συζητήσεις με την άλλη
   πλευρά. Από τότε συνέβη πολλές φορές να
   παίξει τον ρόλο του άτυπου πρεσβευτή
   μεταξύ των δύο πλευρών.

   Είναι χαρακτηριστικό, ότι το 1994
   γιορτάσθηκε πανηγυρικά στο Όσλο η
   υπογραφή της συμφωνίας μεταξύ
   Ισραηλινών και Παλαιστινίων παρουσία
   των Πέρες και Αραφάτ με την παρουσίαση
   του Μαουτχάουζεν -που στο μεταξύ έχει
   γίνει εθνικό τραγούδι του Ισραήλ- και
   του Ύμνου για την Παλαιστίνη που έγραψε
   ο Θεοδωράκης, ως αναγνώριση και της
   δικής του συμβολής στην υπόθεση της
   ειρήνης στην περιοχή αυτή. Επισκέπτεται
   επίσης την Αλγερία, Αίγυπτο, Τύνιδα,
   Λίβανο και Συρία προσπαθώντας να
   ενισχύσει τον διάλογο μεταξύ
   αντιμαχομένων πλευρών.

   Το 1974 με την πτώση της Δικτατορίας
   γυρίζει στην Ελλάδα. Συνθέτει πάντα
   μουσική. Δίνει πολλές συναυλίες τόσο στο
   εσωτερικό όσο και στο εξωτερικό.
   Παράλληλα συμμετέχει στα κοινά είτε ως
   απλός πολίτης, είτε ως βουλευτής (τις
   περιόδους 1981-86 και 1989-92) είτε ως υπουργός
   Επικρατείας (1990-92), θέσεις από τις οποίες
   τελικά παραιτείται.

   Το 1976 ιδρύει το Κίνημα «Πολιτισμός της
   Ειρήνης» και δίνει διαλέξεις και
   συναυλίες σ' όλη την Ελλάδα. Το 1983 του
   απονέμεται το Βραβείο Λένιν για την
   Ειρήνη.

   Το 1986 γίνεται πραγματικότητα κάτι που
   από το 1970 ακόμα έχει υποστηρίξει σε
   συνεντεύξεις του: η δημιουργία
   επιτροπών ελληνοτουρκικής φιλίας στην
   Ελλάδα με πρόεδρο τον ίδιο και στην
   Τουρκία με τη συμμετοχή γνωστών
   πνευματικών ανθρώπων όπως ο Αζίζ Νεσίν,
   ο Γιασάρ Κεμάλ και ο Ζυλφύ Λιβανελί. Ο
   Θεοδωράκης δίνει πολλές συναυλίες στην
   Τουρκία, που τις παρακολουθούν κυρίως
   νέοι με συνθήματα υπέρ της φιλίας μεταξύ
   των δύο λαών. Αργότερα παίζει και πάλι το
   ρόλο του άτυπου πρεσβευτή ειρήνης,
   μεταφέροντας μηνύματα των ελλήνων
   πρωθυπουργών, του Ανδρέα Παπανδρέου και
   του Κωνσταντίνου Μητσοτάκη προς την
   τουρκική κυβέρνηση.

   Επίσης το 1986 (μετά την καταστροφή στο
   Τσερνομπίλ) πραγματοποιεί μεγάλη
   περιοδεία με συναυλίες σ' όλη την Ευρώπη
   κατά της ατομικής ενέργειας.

   [IMG]
   [IMG]
   Ο Θεοδωράκης στην Ανατολική Γερμανία το
   1989.

   Το 1988 διοργανώνονται με δική του
   πρωτοβουλία δύο συνέδρια για την ειρήνη
   στο Τύμπιγκεν και την Κολωνία.
   Συμμετέχουν πολιτικοί όπως ο Όσκαρ
   Λαφοντέν και ο Γιοχάνες Ράου, φιλόσοφοι
   όπως ο Φρίντιχ Ντίρενματ, συγγραφείς,
   πολιτειολόγοι και καλλιτέχνες. Εκεί
   έχει την ευκαιρία να αναπτύξει τη θεωρία
   του για τον ελεύθερο χρόνο και τη
   σημασία του στη διαμόρφωση ελεύθερων
   ανθρώπων.

   Το 1990 δίνει 36 συναυλίες σ΄ολη την Ευρώπη
   υπό την αιγίδα της Διεθνούς Αμνηστείας.
   Συνεχίζει δίνοντας συναυλίες για την
   ηλιακή ενέργεια (υπό την αιγίδα της
   Εurosolar), κατά του αναλφαβητισμού, κατά των
   ναρκωτικών κ.λπ.

   Παράλληλα αγωνίζεται και για τα
   ανθρώπινα δικαιώματα σε άλλες χώρες και
   κυρίως στις γειτονικές Αλβανία (που την
   επισκέπτεται και ως Υπουργός για τα
   δικαιώματα της ελληνικής μειονότητας)
   και Τουρκία. Ως πρόεδρος Διεθνούς
   Επιτροπής στο Παρίσι καταβάλλει
   προσπάθειες για την απελευθέρωση των
   τούρκων ηγετών της αντιπολίτευσης
   Κουτλού και Σαργκίν, κάτι που τελικά
   πετυχαίνεται.

   Προτείνει τη διοργάνωση Πανευρωπαϊκού
   Συνεδρίου Ειρήνης στους Δελφούς και
   υποβάλλει στην κυβέρνηση σχέδιο για μια
   «Ολυμπιάδα του Πνεύματος». Ιδρύει
   επιτροπή συμπαράστασης και βοήθειας
   προς τον κουρδικό λαό.

   Το 1993 αναλαμβάνει Γενικός Διευθυντής
   Μουσικών Συνόλων της ΕΡΤ, όμως
   παραιτείται τον επόμενο χρόνο.

   Σε περιοδεία του στην Αμερική και τον
   Καναδά το 1994 για την ενίσχυση
   Πολιτιστικού Κέντρου των ομογενών
   Ελλήνων, η Εθνοσυνέλευση του Κεμπέκ τον
   υποδέχεται με ομόφωνο ψήφισμά της, με το
   οποίο τον τιμά για την προσφορά του στον
   πολιτισμό και τους αγώνες του για τον
   Άνθρωπο.

   Τα επόμενα χρόνια παρουσιάζονται οι
   όπερές του Ηλέκτρα (1995) και Αντιγόνη (1999),
   ενώ παράλληλα αναπτύσσει μεγάλη
   δραστηριότητα στο εξωτερικό (Ευρώπη,
   Νότια Αφρική, Αμερική) και παίρνει
   δυναμικά θέση σε όλα τα σημαντικά
   γεγονότα της εποχής (ελληνοτουρκική
   φιλία, σεισμοί, βομβαρδισμοί στην
   Γιουγκοσλαβία, υπόθεση Οτσαλάν, πόλεμος
   στο Αφγανιστάν, πόλεμος στο Ιράκ κ.λπ.).

   Το 2000 είναι υποψήφιος για το Βραβείο
   Νόμπελ Ειρήνης. Το 2002 παρουσιάζεται η
   όπερά του Λυσιστράτη, ένας αληθινός
   ύμνος στην Ειρήνη.

[Επεξεργασία] Πολιτικη Δραστηριοτητα

   Ο Μίκης το 1974 κατέβηκε υποψήφιος με το
   ψηφοδέλτιο της Ενωμένης Αριστεράς, ομως
   δεν κατάφερε να εκλεγεί.Το 1978 μετα απο
   πρόταση που δέχτηκε αποφάσισε να
   κατέβει υποψήφιος Δήμαρχος Αθηνών, ομως
   παλι δεν κατάφερε να εκλεγεί.Το 1981
   καταφέρνει να εκλεγεί Βουλευτής με το
   ψηφοδέλτιο του ΚΚΕ,το ιδιο επανέλαβε και
   το 1985.Το 1990 μετα απο απορριψη των
   συντρόφων του αποφασίζει να εκλεγεί με
   το ψηφοδέλτιο Επικρατείας της Νεάς
   Δημοκρατίας και διατελεί υπουργός ανευ
   χαρτοφυλακίου και Επικρατείας.

[Επεξεργασία] Μουσικό έργο

   Ο Μίκης Θεοδωράκης έγραψε όλα τα είδη
   της μουσικής: όπερες, συμφωνική μουσική,
   μουσική δωματίου, ορατόρια, μπαλλέτα,
   χορωδιακή εκκλησιαστική μουσική,
   μουσική για αρχαίο δράμα, για θέατρο, για
   κινηματογράφο, έντεχνο λαϊκό τραγούδι,
   μετασυμφωνικά έργα.

  [Επεξεργασία] Κυριότερα έργα

     * Κύκλοι τραγουδιών: Τα παιδικά,
       Επιτάφιος, Επιφάνια, Πολιτεία Α΄, Β΄,
       Γ΄ και Δ΄, Λιποτάκτες, Μικρές Κυκλάδες,
       Μαουτχάουζεν, Romancero Gitano, Θαλασσινά
       φεγγάρια, Ο ήλιος και ο χρόνος, Δώδεκα
       λαϊκά, Νύχτα θανάτου, Αρκαδίες, Τα
       τραγούδια του Αγώνα, Τα τραγούδια του
       Ανδρέα, Δεκαοχτώ λιανοτράγουδα,
       Μπαλάντες, Στην Ανατολή, Τα λυρικά,
       Χαιρετισμοί, Επιβάτης, Ραντάρ,
       Διόνυσος, Φαίδρα, Καρυωτάκης, Τα
       πρόσωπα του ήλιου, Μνήμη της πέτρας, Ως
       αρχαίος άνεμος, Μήπως ζούμε σ' άλλη
       χώρα;, Μια θάλασσα γεμάτη μουσική, Η
       Βεατρίκη στην οδό Μηδέν, Ασίκικο
       Πουλάκη, Λυρικώτερα, Λυρικώτατα,
       Σερενάτες.

     * Μουσική για θέατρο: Το τραγούδι του
       νεκρού αδελφού, Ένας όμηρος, Εχθρός
       Λαός, Προδομένος Λαός, Καποδίστριας,
       Χριστόφορος Κολόμβος, Περικλής, Αυτό
       το δέντρο δεν το λέγανε υπομονή, Το
       θεριό του Ταύρου, Μάκβεθ.

     * Μουσική για αρχαίο δράμα: Ορέστεια
       (Αγαμέμνων, Χοηφόροι, Ευμενίδες),
       Αντιγόνη, Ιππής, Λυσιστράτη, Προμηθεύς
       Δεσμώτης, Οιδίπους Τύραννος, Εκάβη,
       Ικέτιδες, Τρωάδες, Φοίνισσες, Αίας.

     * Μουσική για κινηματογράφο: Ζορμπάς, Ζ,
       Σέρπικο, Ιφιγένεια, Ηλέκτρα, Το μπλόκο
       Όταν τα ψάρια βγήκαν στη στεριά,
       Σουτιέσκα (Τίτο), Μπιριμπί, Φαίδρα,
       Κατάσταση πολιορκίας, Actas de Marusia.

     * Ορατόρια: Άξιον εστί, Μαργαρίτα,
       Επιφάνια Αβέρωφ, Κατάσταση
       πολιορκίας, Πνευματικό εμβατήριο,
       Requiem, Canto General, Θεία Λειτουργία,
       Λειτουργία για τα παιδιά που
       σκοτώνονται στον πόλεμο.

     * Συμφωνικά έργα και Μουσική Δωματίου:
       1η, 2η, 3η 4η, 7η Συμφωνία, Κατά
       Σαδδουκαίων, Canto Olympico, Τρίο, Σεξτέτο, Το
       Πανηγύρι της Αση-Γωνιάς, Ελληνική
       Αποκριά, Κύκλος, Σονατίνα για πιάνο,
       Σουίτα αρ. 1, 2 και 3, Σονατίνα αρ. 1 και
       αρ. 2 για βιολί και πιάνο, Οιδίπους
       Τύραννος, Κοντσέρτο για πιάνο, Ραψωδία
       για τσέλλο και ορχήστρα, Sinfonietta, Adagio.

     * Μπαλέτα: Οι Εραστές του Τερουέλ,
       Αντιγόνη, Ζορμπάς.

     * Όπερες: Καρυωτάκης (Οι μεταμορφώσεις
       του Διονύσου), Μήδεια, Ηλέκτρα,
       Αντιγόνη, Λυσιστράτη.

[Επεξεργασία] Λογοτεχνικό έργο

   Ο Μίκης Θεοδωράκης έχει γράψει αρκετά
   βιβλία, που έχουν μεταφραστεί σε
   διάφορες γλώσσες.

     * Θεοδωράκης Μίκης, Ανατομία της
       μουσικής, εκδ. Αλφειός, 1990
     * Θεοδωράκης Μίκης, Μάνου Χατζιδάκι
       εγκώμιον, εκδ. Ιανός, 2004

[Επεξεργασία] Βιβλιογραφία

     * Jean Boivin, 'Messiaen's Teaching at the Paris Conservatoire: A
       Humanist Legacy', in Siglind Bruhn, Messiaen's Language of Mystical
       Love (New York, Garland, 1998), 5-31: 10
     * Για την αναλυτική καταλογράφηση των
       μουσικών έργων του συνθέτη δες την
       εργογράφια «Ο μουσικός Θεοδωράκης»
       (εκδόσεις Λιβάνη) από τον Αστέρη
       Κούτουλα

[Επεξεργασία] Εξωτερικοί σύνδεσμοι

     * Επίσημος Ιστοχώρος
     * Σελίδα του Μίκη Θεοδωράκη από τον Guy
       Wagner
     * Εκδόσεις «Romanos»
     * Ορχήστρα Μίκης Θεοδωράκης

[Επεξεργασία] Σημειώσεις και παραπομπές

    1. ↑ Jean Boivin, 'Messiaen's Teaching at the Paris Conservatoire: A
       Humanist Legacy', in Siglind Bruhn, Messiaen's Language of Mystical
       Love (New York, Garland, 1998), p.10

                     Στοιχεία προσώπου
   ΟΝΟΜΑ                            Θεοδωράκης Μίκης
   ΑΛΛΑ ΟΝΟΜΑΤΑ               Μίκης Θεοδωράκης,
   ΜΙΚΡΗ ΠΕΡΙΓΡΑΦΗ         Έλληνας συνθέτης
   ΗΜΕΡΟΜΗΝΙΑ ΓΕΝΝΗΣΗΣ 29 Ιουλίου
   ΕΤΟΣ ΓΕΝΝΗΣΗΣ             1925
   ΤΟΠΟΣ ΓΕΝΝΗΣΗΣ           Χίος, Ελλάδα
   ΗΜΕΡΟΜΗΝΙΑ ΘΑΝΑΤΟΥ
   ΕΤΟΣ ΘΑΝΑΤΟΥ
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%9C%CE%AF%CE%BA%CE%B7%CF%82_%CE%98%CE%B5%CE%BF%CE%B4%CF%89%CF%81%CE%AC%CE%BA%CE%B7%CF%82"
   Κατηγορίες: Γεννήσεις το 1925 | Έλληνες
   συνθέτες | Διευθυντές ορχήστρας |
   Έλληνες Αντιστασιακοί | Κάτοχοι του
   Βραβείου Ειρήνης Λένιν | Χιώτες |
   Βουλευτές εκλεγμένοι με τη Νέα
   Δημοκρατία | Βουλευτές εκλεγμένοι με το
   ΚΚΕ | Έλληνες υπουργοί Άνευ
   Χαρτοφυλακίου | Έλληνες υπουργοί
   Επικρατείας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Català
     * Dansk
     * Deutsch
     * English
     * Esperanto
     * Español
     * فارسی
     * Suomi
     * Français
     * עברית
     * Hrvatski
     * Magyar
     * Bahasa Indonesia
     * Italiano
     * 日本語
     * 한국어
     * Latina
     * Lëtzebuergesch
     * Nederlands
     * ‪Norsk (bokmål)‬
     * Polski
     * Português
     * Русский
     * Srpskohrvatski / Српскохрватски
     * Slovenčina
     * Српски / Srpski
     * Svenska
     * Türkçe
     * Українська
     * 中文

     * Τελευταία τροποποίηση 22:38, 11 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
