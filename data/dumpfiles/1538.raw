   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

              Εγκλήματα (τηλεοπτική σειρά)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                               Εγκλήματα
   Εγκλήματα.jpg
           Είδος          Μαύρη κωμωδία
          Εικόνα         4:3, έγχρωμη
        Διάρκεια       35' (1ος κύκλος) 45' (2ος
                               κύκλος)
      Δημιουργοί     Λευτέρης Παπαπέτρου,
                               Αντώνης Αγγελόπουλος
        Παραγωγή       Ανδρέας Τσάκωνας
                               Μαρία Καβογιάννη,
                               Κώστας Κόκλας,
                               Καίτη Κωνσταντίνου,
                               Υρώ Μανέ,
   Πρωταγωνιστές  Σταύρος Νικολαΐδης,
                               Χρήστος Χατζηπαναγιώτης,
                               Βασίλης Χαραλαμπόπουλος,
                               Σούλα Αθανασιάδου,
                               Αθηνόδωρος Προύσαλης
            Χώρα           Ελλάδα
     Τηλεοπτικός    Antenna
         Σταθμός
         Προβολή        1998 – 2000
         Αριθμος        66
      Επεισοδίων
   Μουσική τίτλων {{{Μουσική τίτλων}}}
   [ Επίσημη Ιστοσελίδα]
   Σελίδα IMDb

   Η τηλεοπτική σειρά " Εγκλήματα "
   προβλήθηκε από τον Αντέννα την περίοδο
   1998-1999 και 1999-2000. Σημείωσε μεγάλη
   επιτυχία^[εκκρεμεί παραπομπή] και είχε
   πολύ υψηλές θεαματικότητες.
   Σεναριογράφος ήταν ο Λευτέρης
   Παπαπέτρου και σκηνοθέτης ο Αντώνης
   Αγγελόπουλος (σκηνοθέτης της
   επιτυχημένης σειράς Στο Παρά Πέντε) . Ο
   πρώτος κύκλος της σειράς κυκλοφόρησε σε
   DVD (συνολικά 32 επεισόδια σε 11 DVD) από τις
   18/09/2009 έως τις 27/11/2009, μαζί με το περιοδικό
   ΤΗΛΕΡΑΜΑ.

   Πίνακας περιεχομένων

     * 1 Διανομή
     * 2 Έκτακτες Συμμετοχές
     * 3 Χαρακτήρες

          * 3.1 Φλώρα Μητροπούλου - Μουσουτσάνη

     * 4 Εξωτερικοί Σύνδεσμοι

[Επεξεργασία] Διανομή

              Ηθοποιός                         Ρόλος
   Μαρία Καβογιάννη         Κορίνα
                                           Μητροπούλου
   Κώστας Κόκλας               Αλέκος Παπαδήμας
   Καίτη Κωνσταντίνου     Σωσώ Παπαδήμα
   Υρώ Μανέ                         Φλώρα Μητροπούλου
                                           - Μουσουτσάνη
   Σταύρος Νικολαΐδης     Μιχάλης Ρούπακας
   Χρήστος                          Αχιλλέας
   Χατζηπαναγιώτης          Μητρόπουλος
   Βασίλης                          Γιάννης "Τζώνυ"
   Χαραλαμπόπουλος          Καραθάνος
   Σούλα Αθανασιάδου       Μάχη Καραθάνου -
                                           Μητροπούλου
   Αθηνόδωρος Προύσαλης Αριστείδης
                                           Μητρόπουλος
   Φωτεινή Μπαξεβάνη       Πέπη
   Βασίλης Ευταξόπουλος Παύλος Λογαράς
   Σταύρος Μαυρίδης         Φώτης Κουτσούμπας

[Επεξεργασία] Έκτακτες Συμμετοχές

     * Τάκης Ζαχαράτος (Τερέζα Καραβοκύρη)
     * Κώστας Μπάρ (Βαλάντης)
     * Κατερίνα Λέχου (Βίκυ)
     * Γιάννης Μποσταντζόγλου (Ηλίας
       Μητρόπουλος)
     * Λήδα Ματσάγγου
     * Δήμητρα Παπαδοπούλου
     * Βίκυ Σταυροπούλου (θαμώνας στο μαγαζί
       του Βαλάντη)
     * Γαλήνη Τσεβά
     * Γιώργος Κοτανίδης
     * Έρση Μαλικένζου
     * Δημήτρης Αλεξανδρής
     * Νίκος Ψαρράς
     * Μιχάλης Γιαννάτος
     * Σωκράτης Πατσίκας
     * Νίκος Πουρσανίδης
     * Θωμάς Παλιούρας
     * Εύα Κουμαριανού
     * Κρατερός Κατσούλης

[Επεξεργασία] Χαρακτήρες

  [Επεξεργασία] Φλώρα Μητροπούλου -
  Μουσουτσάνη

   Η Φλώρα είναι ένας από τους βασικούς
   χαρακτήρες της τηλεοπτικής σειράς
   "Εγκλήματα", τον οποίο υποδύθηκε η
   ηθοποιός Υρώ Μανέ. Η Φλώρα είναι γύρω στα
   35 και παντρεμένη με τον Αχιλλέα
   Μητρόπουλο, τον οποίο γνώρισε σε ένα
   εφηβικό πάρτυ που είχε διοργανώσει η
   φίλη της η Δέσποινα. Δουλεύει στο μαγαζί
   του Αχιλλέα στο οποίο πουλάει νυχτικά
   και εσώρουχα. Μένει σε ένα τριάρι στην
   Αθήνα μαζί με τον άντρα της, τον άρρωστο
   πεθερό της Αριστείδη Μητρόπουλο και την
   οικιακή βοηθό τους Μάχη
   Καραθάνου-Μητροπούλου. Η Φλώρα είναι
   απογοητευμένη από τη ζωή της και
   γενικότερα από τις επιλογές που έχει
   κάνει. Παντρεύτηκε έναν άντρα τον οποίο
   ποτέ δε συμπαθούσε ιδιαίτερα, ο πεθερός
   της την αντιπαθεί και μένει μαζί τους
   από τις πρώτες μέρες του γάμου της, δεν
   έχει παιδιά (καθώς ο Αχιλλέας είναι
   στείρος) και οι σχέσεις της με τον
   Αχιλλέα είναι χλιαρές. Από τα πρώτα
   επεισόδια της σειράς βλέπουμε ότι η
   Φλώρα έχει φτάσει στα όριά της, καθώς η
   ζωή με τον Αχιλλέα είναι μίζερη και
   μονότονη (χαρακτηριστικά στο πρώτο
   επεισόδιο βλέπουμε τον Αχιλλέα να
   πέφτει για ύπνο από τις 9 και την Φλώρα να
   παραπονιέται για το ότι δε βγαίνουνε
   ποτέ) και έχει να αντιμετωπίσει τα
   συνεχή προβλήματα που δημιουργούνται
   στο σπίτι εξαιτίας του άρρωστου πεθερού
   της. Κάποια στιγμή όμως αποφασίζει να
   αλλάξει τη ζωή της και να κερδίσει πίσω
   όσα είχε χάσει τόσα χρόνια όντας
   παντρεμένη με τον Αχιλλέα.

     * Η σχέση της Φλώρας με τον Αλέκο

   Η Φλώρα αποφασίζει να αλλάξει τη ζωή της
   όταν ο εφηβικός της έρωτας Αλέκος
   Παπαδήμας, και αφού είχαν να ειδωθούν
   πολλά χρόνια, προσπαθεί να
   επικοινωνήσει μαζί της. Η Φλώρα και ο
   Αλέκος γνωρίστηκαν όταν ήταν μικροί
   καθώς το κρεοπωλείο στο οποίο δούλευε ο
   Αλέκος ήτανε κοντά στο γυμνάσιο όπου
   πήγαινε η Φλώρα (σύμφωνα όμως με την
   εκδοχή που δίνεται στο πρώτο επεισόδιο
   της σειράς γνωρίστηκαν επειδή μένανε
   στην ίδια γειτονιά και μαλίστα ο Αλέκος
   ήτανε καλεσμένος στο πάρτυ στο οποίο η
   Φλώρα γνώρισε τον Αχιλλέα). Το ειδύλλιο
   τους δεν προχώρησε και έκτοτε δεν
   ξανασυναντήθηκαν ποτέ. Κάποια στιγμή
   όμως ο Αλέκος άρχισε να τηλεφωνεί στο
   σπίτι της Φλώρας προσπαθώντας να
   επικοινωνήσει μαζί της και έτσι
   κανονίζουν να συναντηθούνε. Όταν
   συναντιούνται αποκαλύπτουν ο ένας στον
   άλλο τα προβλήματα που αντιμετωπίζουν
   στο γάμο τους και στη ζωή τους. Έτσι
   ξεκινάει η σχέση της Φλώρας με τον Αλέκο
   η οποία κρατάει όλο τον πρώτο κύκλο της
   σειράς καθώς και τα πρώτα επεισόδια του
   δεύτερου.

   H παράνομη σχέση τους συνεχίζεται με μία
   σειρά από απρόοπτα και συμπτώσεις και
   στο τέλος του πρώτου κύκλου αποφασίζουν
   να φύγουν μαζί. Εμπόδιο στα σχέδια τους
   είναι η γυναίκα του Αλέκου, η Σωσώ η
   οποία είχε καταλάβει τη σχέση τους
   σχεδόν από την αρχή της και με ένα σωρό
   σχέδια (τα οποία συνεχώς αποτυγχάνουν ή
   έχουν άλλο αποτελέσμα από αυτό που
   περιμένει η Σωσώ) προσπαθεί να
   ξεφορτωθεί τον Αλέκο. Στο τέλος του
   πρώτου κύκλου τρυπάει το φουσκωτό
   σκάφος στο οποίο βρίσκονται η Κορίνα, ο
   Παύλος, το ζεύγος Παπαδήμα και το ζεύγος
   Μητροπούλου. Η Φλώρα και ο Αλέκος
   βρίσκονται ναυαγοί στο ίδιο μέρος και
   αποφασίζουν να φύγουν μαζί για Γερμανία
   όμως την τελευταία στιγμή ο Αλέκος
   δειλιάζει και επιστρέφει σπίτι του. Η
   Φλώρα βρίσκεται μόνη της και
   επικοινωνεί με τη Μάχη για να τη
   βοηθήσει να επιστρέψει στο σπίτι. Τότε ο
   Τζώνυ βάζει σε εφαρμογή ένα σχέδιο με το
   οποίο προσπαθούν να πείσουν τον Αχιλλέα
   ότι οι εξωγήινοι που είχαν "απαγάγει" τη
   Φλώρα την "επέστρεψαν". Έτσι η Φλώρα
   γυρίζει στο σπίτι της και έκτοτε δεν
   έχει καθόλου επικοινωνία με τον Αλέκο.

     * Μετά το χωρισμό με τον Αλέκο

   Λίγα επεισόδια αφού έχει επιστρέψει η
   Φλώρα στο σπίτι της, η Σωσώ της
   αποκαλύπτει ότι ο Αλέκος δημιούργησε
   καινούργια παράνομη σχέση με μία κυρία
   των βορείων προαστίων (Λήδα Ματσάγγου). Η
   Φλώρα συντετριμμένη αποφασίζει να
   βοηθήσει τη Σωσώ να εξοντώσει την
   αντίζηλο.

   Η Φλώρα και ο Αλέκος ξανασυναντιούνται
   μετά από καιρό καθώς συνεχίζουν να
   νιώθουν έντονα αισθήματα ο ένας για τον
   άλλο. Παρόλα αυτα αποφασίζουν να μην
   ξανασυναντηθούν και η Φλώρα μένει
   έγκυος από τον Αλέκο. Με τη βοήθεια του
   Τζώνυ και της Μάχης, η Φλώρα πείθει τον
   Αχιλλέα ότι το παιδί είναι δικό του και
   τελικά σε ένα από τα τελευταία επεισόδια
   γεννάει τον Αριστείδη (Αριστειδάκη)
   Μητρόπουλο.

   Τα χρόνια περνούν και ο Αριστειδάκης
   μεγαλώνοντας γίνεται ένα παχουλό
   αγοράκι που μοιάζει όλο και περισσότερο
   στον πατέρα του. Στο τελευταίο επεισόδιο
   της σειράς ο Αχιλλέας αποκαλύπτει στη
   Φλώρα ότι ήξερε για τη σχέση της με τον
   Αλέκο αλλά δεν είπε ποτέ τίποτα γιατί
   την αγαπούσε πάρα πολύ. Η Φλώρα
   μετανιωμένη του ζητάει συγγνώμη και
   χορεύουνε μαζί το "βαλς των χαμένων
   ονείρων". Στη συνέχεια η Φλώρα δέχεται
   ένα τηλεφώνημα από τον Αλέκο ο οποίος
   μετανιωμένος για την επιλογές που έκανε
   και σίγουρος για το ότι η Φλώρα είναι ο
   έρωτας της ζωής του, της ζητάει να
   συναντηθούν. Συναντιούνται σε ένα σπίτι
   (εξοχικό του Αλέκου) και ο Αλέκος της
   εξομολογείται αυτά που αισθάνεται. Στο
   σπίτι όμως καταφθάνουν ο Αχιλλέας, η
   Κορίνα και η Σωσώ και όλα
   αποκαλύπτονται. Η Σωσώ ανατινάζει το
   σπίτι και όλοι πεθαίνουν.

[Επεξεργασία] Εξωτερικοί Σύνδεσμοι

     * Καταχώρηση IMDb
     * [1]
     * [2]

   Television.svg  Αυτό το άρθρο σχετικό με την
   τηλεόραση χρειάζεται επέκταση. Βοηθήστε
   τη Βικιπαίδεια επεκτείνοντάς το!.

   Ανακτήθηκε από
   "http://el.wikipedia.org/wiki/%CE%95%CE%B3%CE%BA%CE%BB%CE%AE%CE%BC%CE%B1%CF%84%CE%B1_(%CF%84%CE%B7%CE%BB%CE%B5%CE%BF%CF%80%CF%84%CE%B9%CE%BA%CE%AE_%CF%83%CE%B5%CE%B9%CF%81%CE%AC)"
   Κατηγορία: Ελληνικές τηλεοπτικές σειρές
   Κρυμμένες κατηγορίες: Άρθρα που
   χρειάζονται παραπομπές με σχόλιο | Άρθρα
   που χρειάζονται παραπομπές |
   Τηλεόραση-επέκταση

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 02:21, 21 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
