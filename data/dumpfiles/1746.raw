   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Έλενα Παπαρίζου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Έλενα Παπαρίζου
   PaparizouLiveKalamata.jpg
   Η Έλενα Παπαρίζου στα πλαίσια της
   καλοκαιρινής της περιοδείας στην
   Καλαμάτα, 2008.
                            31 Ιανουαρίου 1982 (1982-01-31)
        Γέννηση      (28 ετών) Γκέτεμποργκ,
                            Σουηδία Country flag
     Εθνικότητα   Ελληνική Country flag
     Υπηκοότητα   Ελληνική Country flag
   Είδος Τέχνης  Τραγούδι, στιχουργία,
                            σύνθεση
   Καλλιτεχνικά Σύγχρονο λαϊκό, ποπ,
        ρεύματα      χορευτικό
                            Eurovision 2005, Αρίων, Mad Video Music
     Βραβεύσεις   Awards, European Border Breaker Award, OGAE,
                            Life&Style, MTV Best Greek Act
     Ιστοσελίδα   helenapaparizou.com

   Η Έλενα Παπαρίζου είναι Ελληνίδα
   τραγουδίστρια, η οποία γεννήθηκε στις 31
   Ιανουαρίου 1982 και μεγάλωσε στο
   Γκέτεμποργκ της Σουηδίας από Έλληνες
   γονείς μετανάστες.

   Πίνακας περιεχομένων

     * 1 Βιογραφία

          * 1.1 Τα πρώτα χρόνια
          * 1.2 Antique

     * 2 Solo καριέρα

          * 2.1 2003-2004: Προτεραιότητα
          * 2.2 2005: Eυρωπαικός διαγωνισμός
            τραγουδιού Eurovision
          * 2.3 2006: Υπάρχει Λόγος & The Game of Love
          * 2.4 2007: Υπάρχει Λόγος: Platinum Edition
          * 2.5 2008: Βρίσκω τον Λόγο να Ζω & Η πρώτη
            περιοδεία Το Πάρτυ Αρχίζει
          * 2.6 2009: Θα 'Mαι Aλλιώς (συνεργασία με
            την ΗΒΗ) & Thalassa People's Stage
          * 2.7 2010: Γύρω Από Τ' Όνειρο & Φυσικά
            μαζί Summer Tour 2010 με τους Onirama

     * 3 Albums στην Ελλάδα
     * 4 Επανακυκλοφορίες
     * 5 Albums στο εξωτερικό
     * 6 Video Clips
     * 7 Περιοδείες
     * 8 Δισκογραφία

          * 8.1 Άλμπουμ
          * 8.2 Single
          * 8.3 Επίσημες DVD κυκλοφορίες

     * 9 Βραβεύσεις
     * 10 Επίσημα websites
     * 11 Παραπομπές

[Επεξεργασία] Βιογραφία

  [Επεξεργασία] Τα πρώτα χρόνια

   Η Έλενα Παπαρίζου γεννήθηκε στις 31
   Ιανουαρίου, 1982 στο Borås, Västergötland, Σουηδία,
   από Έλληνες γονείς μετανάστες, Γεώργιος
   και Ευφροσύνη Παπαρίζου και μεγάλωσε
   στο Örgryte, Γκέτεμποργκ. Ο πατέρας της
   κατάγεται από το Βόλο και η μητέρα της
   από την Καρδίτσα. Έχει μια αδερφή, τη
   Ρίτα και έναν αδερφό, τον Ντίνο. Σαν
   παιδί δεν έκανε παρέα με πολλά παιδιά.
   Όπως δήλωσε, είχε ένα αναπνευστικό
   πρόβλημα από το οποίο υποφέρει μέχρι και
   σήμερα. Η Παπαρίζου είπε στο ελληνικό
   περιοδικό NITRO ότι θυμάται να πηγαίνει
   στο νοσοκομείο και ένιωσε σαν να άφηνε
   το σώμα της τουλάχιστον δύο φορές όταν
   ήταν νεότερη. Ακόμα και σήμερα δηλώνει
   πως μερικές φορές χάνει την αναπνοή της
   όταν βρίσκεται επάνω στη σκηνή, για αυτό
   και κρατάει έναν αναπνευστήρα.

   Οι καλλιτεχνικές της ανησυχίες
   εκδηλώθηκαν πολύ νωρίς και σύντομα
   άρχισε να τραγουδά, να χορεύει και να
   εκπαιδεύεται στην υποκριτική τέχνη σε
   συνδυασμό με τις ακαδημαϊκές σπουδές
   της στο σχολείο. Όταν ήταν 7 ετών, άρχισε
   να μαθαίνει πιάνο, μπαλέτο και
   παραδοσιακούς χορούς. Στα δεκατρία της
   χρόνια η Έλενα κατάλαβε πως ήθελε να
   γίνει τραγουδίστρια και αποφάσισε να
   προετοιμαστεί για αυτό. Οι πρώτες
   μουσικές εμπειρίες της ήταν με την
   ελληνική μουσική στο ελληνικό της
   σχολείο. Όταν ήταν 14 ετών, η Έλενα
   δημιούργησε την πρώτη της μπάντα με το
   όνομα "Soul Funkomatic" μαζί με άλλα 3 παιδιά από
   τη Λατινική Αμερική. Το group έπαιζε μόνο
   hip-hop και μάζευε χρήματα για την
   ηχογράφηση τραγουδιών. Δύο χρόνια
   αργότερα, όταν η Έλενα ήταν 16, η μπάντα
   διαλύθηκε και η Παπαρίζου δέχτηκε
   διάφορες προτάσεις αλλά η μητέρα της
   ισχυριζόταν πως ήταν πολύ μικρή για να
   φύγει από το σπίτι. Το 1998, 13 από τους
   στενούς της φίλους πέθαναν από μια φωτιά
   σε ένα hip-hop party σε νυχτερινό κέντρο
   διασκέδασης του Γκέτεμποργκ όπου
   ικέτευε τη μητέρα της να της επιτρέψει
   να πάει αλλά τελικά δεν πήγε.^[1] Αφού
   έχασε τους φίλους της, η Παπαρίζου
   αποφάσισε να εγκαταλείψει το τραγούδι
   και ξεκίνησε μαθήματα στο Art Performing School
   όπου σπούδασε θέατρο, υποκριτική,
   τηλεόραση, και σκηνοθεσία. Το 1999, κάποιοι
   DJs, φίλοι του αδερφού της, της ζήτησαν να
   ηχογραφήσει ένα demo του "Opa Opa".^[1] Η Έλενα
   τους είπε πως οι στίχοι είναι γραμμένοι
   για να ερμηνευθούν από άνδρα κι έτσι
   ζήτησε να το τραγουδήσει μαζί με έναν
   παιδικό της φίλο, τον Νίκο
   Παναγιωτίδη.^[1]^[2]

  [Επεξεργασία] Antique

   Παράλληλα με το σουηδικό και ελληνικό
   σχολείο (τα οποία παρακολουθούσε
   ταυτόχρονα), έκανε σπουδές στο θέατρο, το
   τραγούδι και το μιούζικαλ. Σε ηλικία
   δεκαεπτά ετών σχημάτισε μαζί με τον Νίκο
   Παναγιωτίδη το συγκρότημα Antique. Το πρώτο
   single του συγκροτήματος με τίτλο «Ώπα Ώπα»
   έγινε πλατινένιο και έγινε μεγάλη
   επιτυχία σε όλη την Σκανδιναβία. Στο
   διαγωνισμό της Eurovision του 2001, οι Antique
   κατέκτησαν την τρίτη θέση με το τραγούδι
   «I Would Die for You». Η μουσική ήταν του Νίκου
   Τερζή και οι στίχοι του Αντώνη Παππά. Το
   single έγινε δύο φορές πλατινένιο στην
   Ελλάδα εκτοξεύοντας την καριέρα του group
   στην χώρα. Επίσης, έγινε μεγάλη επιτυχία
   το καλοκαίρι στα Ευρωπαικά clubs και
   ηχογραφήθηκε σε πολλές γλώσσες.

[Επεξεργασία] Solo καριέρα

    [Επεξεργασία] 2003-2004: Προτεραιότητα

   Αν και το group σημείωσε μεγάλη επιτυχία,
   οι Antique διαλύθηκαν το 2003 και αποφάσισαν
   να κάνουν ένα διάλειμμα χωρίς να
   αποκλείσουν την πιθανότητα να
   επανενωθούν στο μέλλον. Η Έλενα δήλωσε
   πως το group έκανε τον κύκλο του και ότι θα
   ήταν καλό να δοκιμάσουν τις δυνατότητες
   τους, ο καθένας μόνος του. Υπέγραψε
   συμβόλαιο με τη Sony BMG Greece και κυκλοφόρησε
   το πρώτο της single με τίτλο Αναπάντητες
   Κλήσεις το Δεκέμβριο του 2003 (το οποίο
   ηχογραφήθηκε ξανά στα Αγγλικά με τίτλο I
   Don't Want You Here Anymore). Το τραγούδι έγραψε ο
   Χρήστος Δάντης αποκλειστικά για την
   Έλενα. Το τραγούδι έκανε τεράστια
   επιτυχία σε Ελλάδα και Κύπρο, τόσο στα
   ραδιόφωνα όσο και στα επίσημα charts.
   Τελικά μετά από πολλές εβδομάδες
   παραμονής στα charts, το single έγινε χρυσό
   δίνοντας στην Έλενα την πρώτη της μεγάλη
   επιτυχία.

   Το χειμώνα του 2003-2004, η Παπαρίζου άρχισε
   να κάνει εμφανίσεις με ονόματα του
   χώρου, όπως τον Αντώνη Ρέμο, στο
   νυχτερινό κέντρο Studio Πειραιώς. Την
   άνοιξη του 2004 κυκλοφόρησε τον πρώτο της
   solo δίσκο με τίτλο Προτεραιότητα. Από το
   δίσκο ξέχώρισαν πολλά κομμάτια, όπως τα
   Αντιθέσεις, Κάτσε Καλά και Στην Καρδιά
   Μου Μόνο Θλίψη, τα οποία αποτέλεσαν
   επιτυχίες της χρονιάς. Ο δίσκος έγινε
   διπλά πλατινένιος στην Ελλάδα και στην
   Κύπρο μετά τη μεγάλη νίκη της
   τραγουδίστριας στον Ευρωπαϊκό
   Διαγωνισμό Τραγουδιού της Eurovision.

   Η επιτυχία αυτή έδωσε ώθηση στην καριέρα
   της και την περίοδο 2004-2005, εμφανίσθηκε
   πλάι στον Σάκη Ρουβά στο νυχτερινό
   κέντρο Fever.

    [Επεξεργασία] 2005: Eυρωπαικός διαγωνισμός
    τραγουδιού Eurovision

   [IMG]
   [IMG]
   Η Έλενα Παπαρίζου στη Eurovision 2005.

   Αργότερα η Παπαρίζου δέχτηκε πρόταση
   για να εκπροσωπήσει την Ελλάδα στον
   ευρωπαϊκό διαγωνισμό τραγουδιού της
   Eurovision το 2005. Επιλέχθηκαν συνθέτες και
   γράφτηκαν 4 τραγούδια για την Έλενα, η
   οποία τα τραγούδησε στον εθνικό τελικό
   για την επιλογή του τραγουδιού. Τα
   τραγούδια ήταν τα εξής: My Number One, Let's Get Wild,
   The Light in Our Soul και OK. Τελικά, το τραγούδι My
   Number One ψηφίστηκε από το κοινό με μεγάλη
   διαφορά από τα υπόλοιπα. Το υποψήφιο
   τραγούδι The Light in Our Soul αποκλείστηκε,
   επειδή διέρευσε νωρίτερα στο διαδίκτυο.
   Αργότερα, ηχογραφήθηκε και η ελληνική
   εκδοχή του τραγουδιού με τον τίτλο Το
   Φως Στην Ψυχή. Η Παπαρίζου με το
   νικητήριο τραγούδι My Number One εκπροσώπησε
   τελικά την Ελλάδα και κατάφερε να
   κερδίσει την πρώτη θέση, φέρνοντας για
   πρώτη φορά στην ιστορία το διαγωνισμό
   στην Αθήνα. Επίσης, συγκέντρωσε τους
   περισσότερους ψήφους στα 50 χρόνια του
   διαγωνισμού. Μετά την επιτυχία της στη
   Eurovision επανακυκλοφόρησε το δίσκο
   Προτεραιότητα σε Ελλάδα και Κύπρο, με
   έναν επιπρόσθετο δίσκο που περιείχε τα 4
   τραγούδια του εθνικού τελικού και
   κάποιες αγγλικές εκδοχές παλαιότερων
   τραγουδιών μαζί με το τραγούδι
   Λουλούδια σε νέα εκδοχή. Συνολικά 10
   κομμάτια.

   Ωστόσο, ο δίσκος με τα 10 τραγούδια μόνο
   κυκλοφόρησε ξεχωριστά από τα τραγούδια
   που είχε ήδη ο δίσκος "Προτεραιότητα".
   Ύστερα, μια συλλογή με 16 τραγούδια εκ των
   οποίων τα 4 ήταν τα υποψήφια τραγούδια
   για την ελληνική συμμετοχή στον
   Ευρωπαικό Διαγωνισμό Τραγουδιού της
   Eurovision και μερικά τραγούδια από το πρώτο
   της δίσκο Προτεραιότητα κυκλοφόρησαν σε
   πολλές χώρες της Ευρώπης με τίτλο My Number
   One.

   Το καλοκαίρι του 2005 η Παπαρίζου
   περιόδευσε σε Αυστραλία και Βόρεια
   Αμερική μαζί με Έλληνες καλλιτέχνες
   όπως το Νίκο Κουρκούλη. Έλαβε επίσης τον
   τιμητικό τίτλο της Πρέσβειρας Του
   Ελληνικού Τουρισμού από το Υπoυργείο
   Τουρισμού της Ελλάδας και το τραγούδι My
   Number One χρησιμοποιήθηκε στα διαφημιστικά
   spot της χώρας διεθνώς. Το φθινόπωρο του 2005
   ηχογράφησε ένα νέο single με τίτλο Mambo!. To
   single περιείχε τα τραγούδια: Mambo! (στα
   ελληνικά και στα αγγλικά), Πάντα Σε
   Περίμενα, Αστέρια και Η Αγάπη Σου Δε
   Μένει Πια Εδώ. Το single έμεινε για 10
   συνεχόμενες εβδομάδες στην κορυφή του
   επίσημου ελληνικού chart και έγινε
   πλατινένιο. Κυκλοφόρησε επίσης και στη
   Σουηδία φτάνοντας το νούμερο 1 και έγινε
   χρυσό πουλώντας πάνω από 25,000 αντίτυπα. Ο
   πρώτος δίσκος της Έλενας Προτεραιότητα
   επανακυκλοφόρησε για τρίτη φορά στην
   Ελλάδα μαζί με την ευρωπαϊκή έκδοση και
   το single Mambo! με τίτλο Προτεραιότητα: Euro
   Edition + Mambo!.

    [Επεξεργασία] 2006: Υπάρχει Λόγος & The Game of Love

   Στα τέλη του 2005, η Παπαρίζου επέστρεψε
   στο στούντιο για να ηχογραφήσει το
   δεύτερο ελληνικό και ο πρώτος αγγλικός
   της δίσκος. Ο αγγλικός της δίσκος
   κυκλοφόρησε σε Ελλάδα, Κύπρο, Γερμανία,
   Ιαπωνία και Τουρκία.

   Ο δεύτερος δίσκος της Παπαρίζου στα
   Ελληνικά, Υπάρχει Λόγος, κυκλοφόρησε
   στην Ελλάδα στις 12 Απριλίου, 2006. Πριν από
   την κυκλοφορία του, η Παπαρίζου
   τραγούδησε το ομώνυμο τραγούδι στα
   μουσικά βραβεία Αρίων. Το άλμπουμ
   αποτελείται από δύο δίσκους. Ο πρώτος
   περιέχει 12 ολοκαίνουρια τραγούδια
   συμπεριλαμβανομένου του Mambo! και του
   Πάντα σε Περίμενα ενώ το δεύτερο
   περιέχει τέσσερα νέα τραγούδια, εννέα
   ζωντανά τραγούδια από το Mad Secret Concert της,
   και ένα remix του Υπάρχει Λόγος. Το video clip
   αυτού του τραγουδιού δόθηκε στα μουσικά
   κανάλια την ημέρα που κυκλοφόρησε το
   άλμπουμ. Το Gigolo κυκλοφόρησε αργότερα ως
   το τρίτο single από το άλμπουμ και τα πήγε
   καλά στα ελληνικά ραδιόφωνα. Το δίσκος
   Υπάρχει Λόγος πήγε στο #1 και έγινε
   πλατινένιο στην Ελλάδα.

   Στις 20 Μαΐου, 2006, η Έλενα ανέβηκε στη
   σκηνή της Eurovision και πάλι, για να ανοίξει
   τον διαγωνισμό με το τραγούδι My Number One.
   Αργότερα τραγούδησε το Mambo!, και ύστερα
   έδωσε το βραβείο στους τότε νικητές, Lordi.
   Κατά τη διάρκεια μιας συνέντευξης τύπου
   εκεί, ανέφερε πως οι Ευρωπαίοι θα πρέπει
   να περιμένουν να ακούσουν πολλές φορές
   το Mambo! και το Gigolo στα Αγγλικά κατά τη
   διάρκεια του καλοκαιριού, καθώς
   προσπαθεί να προωθήσει τη διεθνή της
   καριέρα. Η Παπαρίζου έχει ήδη
   κυκλοφορήσει το Mambo! στη Σουηδία σε ένα cd
   single με δύο τραγούδια, το οποίο έφτασε το
   νούμερο 5 στα charts. Η Σουηδία είναι η πρώτη
   από τις πολλές χώρες, στις οποίες η Έλενα
   θα κυκλοφορήσει το Mambo!. Οι υπόλοιπες
   χώρες στις οποίες η Έλενα Παπαρίζου
   σχεδιάζει να κυκλοφορήσει το Mambo! είναι:
   Αυστρία, Ελβετία, Πολωνία, Τουρκία και
   Ισπανία. Άλλες δισκογραφικές εταιρίες
   σε Γαλλία, Ηνωμένο Βασίλειο, Ιταλία,
   Ολλανδία, Βέλγιο, Ιαπωνία, Κίνα, Ηνωμένες
   Πολιτείες Αμερικής, Καναδά, Νότια
   Αφρική, και Αυστραλία θα προωθήσουν το
   τραγούδι. Τη Σκανδιναβική προώθηση του
   τραγουδιού θα αναλάβει η Bonnier Music. Για να
   προωθήσει τη διεθνή κυκλοφορία του Mambo!,
   η Έλενα κυκλοφόρησε και ένα δεύτερο video
   clip για το συγκεκριμένο τραγούδι,
   κατάλληλο για το ευρωπαϊκό κοινό.^[3]

   Σε ολόκληρη την Ευρώπη, το Mambo! αρχίζει να
   ακούγεται και να κερδίζει δημοτικότητα.
   Το video clip έχει κυκλοφορήσει στη Γαλλία,
   την Πολωνία και τη Ρουμανία. Το τραγούδι
   έφτασε το νούμερο 1 του RmF radio show για δύο
   εβδομάδες και παρέμεινε στο νούμερο 1
   του Πολωνικού ραδιοφώνου Kolor για πολλές
   εβδομάδες. Στο Βέλγιο, το Mambo! έφτασε το
   νούμερο 18. Στη Σουηδία το νούμερο 5. Το
   single λέγεται πως θα κυκλοφορήσει σε
   περισσότερες χώρες της Ευρώπης σύντομα
   αλλά δεν έχει ακόμη επιβεβαιωθεί η
   παραπάνω φήμη και δεν υπάρχει επίσημη
   ανακοίνωση για την ημέρα κυκλοφορίας. Το
   Mambo! αρχίζει σιγά σιγά να ανεβαίνει στα
   ευρωπαϊκά airplay charts καθώς το τραγούδι
   παίζεται σε περισσότερες ευρωπαϊκές
   χώρες. Για την προώθηση του Mambo! στο
   Ηνωμένο Βασίλειο κυκλοφόρησε ένα promo cd
   από την Βρετανική δισκογραφική εταιρία
   AATW (All Around The World) στις 13 Νοεμβρίου. Ένα remix
   του Mambo! συμπεριλήφθηκε στο νέο (και
   εξαιρετικά επιτυχημένο) Dancemania CD το οποίο
   κυκλοφόρησε στο Ηνωμένο Βασίλειο στις 4
   Σεπτεμβρίου. Ωστόσο το τραγούδι απέτυχε
   να κάνει αισθητή την παρουσία του στα
   Βρετανικά charts, καθώς μπήκε για μια
   εβδομάδα μόνο στο νούμερο 185. Στο APC All Time
   1000 Tracks in Europe, το Mambo! βρίσκεται στη θέση 351,
   με 37 εβδομάδες παραμονής στο chart.^[4]

   Στις 22 Αυγούστου, το My Number One κυκλοφόρησε
   στις Ηνωμένες Πολιτείες από τη
   δισκογραφική εταιρία Moda Records. Το cd single
   περιέχει 10 mixes και το radio edit. Το Mambo! θα
   κυκλοφορήσει εκεί αργότερα μαζί με remixes.
   ^[5]

   Ο πρώτος διεθνής δίσκος της Έλενας The Game
   Of Love, κυκλοφόρησε σε κάποιες ευρωπαϊκές
   χώρες και στη Νότια Αφρική στα τέλη του
   2006.^[6] ^[7] Ο δίσκος περιλαμβάνει έξι
   τραγούδια από τον ελληνικό της δίσκο
   Υπάρχει Λόγος σε αγγλικές εκδόσεις.
   Επιπλέον, υπάρχουν έξι καινούρια
   τραγούδια και το τραγούδι Heroes. Το Heroes, το
   οποίο ήταν το επίσημο τραγούδι για το
   ευρωπαϊκό πρωτάθλημα αθλητισμού (2006
   European Championships in Athletics) που διεξήχθη στο
   Γκέτεμποργκ της Σουηδίας, κυκλοφόρησε
   σε Σουηδία και Φινλανδία. Στο δίσκο
   υπάρχει επίσης ένα bonus track, Ό,τι Αξίζει
   Είναι οι Στιγμές (Le Bonheur). Το τραγούδι
   αυτό ήταν αρχικά του Μάνου Χατζηδάκη και
   αποτέλεσε μεγάλη επιτυχία στη Γαλλία το
   1962.

   Το τραγούδι The Game of Love απέσπασε καλές
   κριτικές, κερδίζοντας το ενδιαφέρον της
   κριτικού της ελληνικής pop μουσικής, Benita
   Ong. Το Gigolo ήταν το δεύτερο single του δίσκου
   μετά το Mambo!. Το video clip του Gigolo κυκλοφόρησε
   στην Ελλάδα σε μια έκδοση που συνδύαζε
   τους ελληνικούς και τους αγγλικούς
   στίχους του τραγουδιού και ίσως να
   υπάρξει μια αγγλική έκδοση του
   συγκεκριμένου video clip, χωρίς τους
   ελληνικούς στίχους, για τη διεθνή αγορά.

    [Επεξεργασία] 2007: Υπάρχει Λόγος: Platinum Edition

   Στις αρχές του 2007, η Παπαρίζου υπέγραψε
   ως το νέο πρόσωπο της Nokia στην Ελλάδα για
   το έτος 2007.

   Στις 21 Ιανουαρίου του 2007 βραβεύτηκε με
   το βραβείο European Border Breaker Award στις Κάννες
   της Γαλλίας. Αυτό το βραβείο
   δημιουργήθηκε από την Ευρωπαική΄Ενωση
   για τους καλλιτέχνες που κατάφεραν να
   κάνουν επιτυχία με ένα δίσκο τους έξω
   από τη χώρα τους. Η Έλενα κέρδισε το
   βραβείο για την επιτυχία του δίσκου
   Προτεραιότητα: Euro Edition. H απονομή του
   βραβείου προβλήθηκε από το μουσικό
   κανάλι MTV Europe. ^[8]^[9]^[10] Την άνοιξη του 2007,
   ηχογράφησε 3 τραγούδια για το soundtrack της
   τηλεοπτικής σειράς του Μega Channel, Μαζί Σου.
   Το τραγούδι έγινε ακόμα μία επιτυχία και
   παρέμεινε για 12 εβδομάδες στο νούμερο 1
   των ραδιοφωνικών charts.

   Tον Μάιο του 2007, η Έλενα επανακυκλοφόρησε
   το δίσκο Υπάρχει Λόγος με τίτλο Υπάρχει
   Λόγος: Platinum Edition. Περιείχε το single Φως με 6
   νέα τραγούδια και το Μαζί Σου. Το single Φως
   κυκλοφόρησε και ως ξεχωριστό single. To νέο
   τραγούδι από το δίσκο ήταν το Μη Φεύγεις.
   Το single έγινε χρυσό μετά από 12 εβδομάδες
   παραμονής στο νούμερο 2 του singles chart. To single
   έμεινε συνολικά 36 εβδομάδες στο
   ελληνικό chart.

   H Έλενα κέρδισε 2 βραβεία στα MAD Video Music Awards
   2007. Αυτό για το Καλύτερο Video Clip / Γυναίκα
   Καλλιτέχνις και το Πιο Καλοντυμένος
   Καλλιτέχνης σε Video Clip. Επίσης, ανέλαβε
   την έναρξη της βραδιάς τραγουδώντας το
   Let the Sunshine In σε remix με το Μη Φεύγεις. Στα
   Μουσικά Βραβεία Κύπρου, η Έλενα παρά τις
   4 υποψηφιότητες που κατείχε, δεν
   κατάφερε να κερδίσει κανένα βραβείο.
   Έκανε όμως μια λαμπερή εμφάνιση
   τραγουδώντας πολλές επιτυχίες της.^[11]^[12]

   Η Παπαρίζου ηχογράφησε ένα νέο τραγούδι
   με τίτλο 3 Is A Magic Number για ένα σουηδικό
   διαφημιστικό spot γνωστής μάρκας κινητής
   τηλεφωνίας. Το τραγούδι ανέβηκε αμέσως
   στο νούμερο 18 των σουηδικών charts και
   παρέμεινε εκεί για 5 εβδομάδες.

   Το φθινόπωρο η Έλενα κυκλοφόρησε ένα νέο
   τραγούδι με τίτλο Το Φιλί Της Ζωής. Το
   τραγούδι περιέχεται στο soundtrack της
   ομώνυμης ταινίας. Το τραγούδι ανέβηκε
   κατευθείαν στο Greece Top 20 Chart by Nielsen του
   ελληνικού ραδιοφωνικού chart όπου
   παρέμεινε συνολικά για 5 εβδομάδες. Μετά
   από 6 μήνες το τραγούδι βρισκόταν ακόμη
   στο chart. Το soundtrack περιλαμβάνει ακόμα: το
   τραγούδι «Δύο νησιά» που ερμηνεύει ο
   Γιώργος Σαμπάνης, το « Milos Island » με τον
   Γιάννη Μπιθικώτση , το «Πεντοζάλι» με
   τους Ω mega Vibes και πολλά ορχηστρικά
   κομμάτια με την υπογραφή του Soumka. Το
   σενάριο και η σκηνοθεσία της ταινίας
   είναι του Νίκου Ζαπατίνα και
   πρωταγωνιστούν οι: Κατερίνα Παπουτσάκη ,
   Λαέρτης Μαλκότσης, Ζέτα Δούκα και ο
   Θέμος Αναστασιάδης, ως προσκεκλημένος.
   Επίσης ηχογράφησε ένα ντουέτο με τον
   Νίκο Αλιάγα με τίτλο Η Ζήλια Μοναξιά, που
   αποτελεί την ελληνική εκδοχή του
   γαλλικού L' Envie D' Aimer.

   Στις 13 Οκτωβρίου του 2007, η Έλενα
   τραγούδησε στο Nokia Trends Lab Concert. Για τη
   συγκεκριμένη εκδήλωση ηχογράφησε ένα
   νέο τραγούδι με τίτλο Όλα Είναι
   Μουσική.^[13]

    [Επεξεργασία] 2008: Βρίσκω τον Λόγο να Ζω & Η
    πρώτη περιοδεία Το Πάρτυ Αρχίζει

   [IMG]
   [IMG]
   Η Έλενα Παπαρίζου στη σκηνή του Θεάτρου
   Βράχων «Μελίνα Μερκούρη», στα πλαίσια
   της καλοκαιρινής της περιοδείας στην
   Ελλάδα.

   Στις αρχές του 2008, η Έλενα Παπαρίζου
   άρχισε να δουλεύει πάνω στον νέο της
   δίσκο, Βρίσκω τον Λόγο να Ζω, ο οποίος
   κυκλοφόρησε στις 12 Ιουνίου, 2008.^[14]^[15] Η
   Έλενα πρόκειται να περιοδεύσει στις
   μεγαλύτερες πόλεις της Ελλάδας για την
   προώθηση του νέου της δίσκου.^[16] Το πρώτο
   single από το νέο της δίσκο, Πόρτα Για Τον
   Ουρανό, κυκλοφόρησε στις 8 Απριλίου 2008 σε
   όλους τους ελληνικούς ραδιοφωνικούς
   σταθμούς.^[17] Το δεύτερο single, Η Καρδιά σου
   Πέτρα, κυκλοφόρησε στα ελληνικά
   ραδιόφωνα στις 2 Ιουνίου 2008. ^[18] Για τις
   ανάγκες της προώθησης του νέου δίσκου
   της Παπαρίζου, η εταιρία της Sony BMG
   κυκλοφόρησε ένα διαφημιστικό spot.

   Η Έλενα Παπαρίζου πραγματοποίησε για
   πρώτη φορά μεγάλη περιοδεία σε όλη την
   Ελλάδα. Μια υπερπαραγωγή με
   πρωτοποριακά σκηνικά, υπερσύγχρονους
   φωτισμούς, πολυμελές χορευτικό σχήμα
   και δέκα κορυφαίους μουσικούς,
   περιόδευσε από αρχές Ιουλίου έως και τα
   τέλη Σεπτεμβρίου, σε όλες τις μεγάλες
   πόλεις της Ελλάδας. Για πρώτη φορά
   είχαμε την ευκαιρία να τη δουμε από
   κοντά και να ακούσουμε όλες τις μεγάλες
   της επιτυχίες. Συνοδοιπόρος της στην
   καλοκαιρινή της περιοδεία, της οποίας οι
   ημερομηνίες ανακοινώθηκαν στις 26
   Ιουνίου 2008, ο Μάνος Πυροβολάκης, ενώ το
   σύνθημα της περιοδείας ήταν Αρχίζει το
   Πάρτυ.

   Η Παπαρίζου δέχτηκε πρόταση για να
   εμφανιστεί στο μεγάλο τελικό του
   μουσικο-χορευτικού show του Mega Channel, So You Think
   You Can Dance.^[19]. Η Έλενα δέχτηκε την πρόταση
   και τραγούδησε τα καινούρια της
   τραγούδια Πόρτα Για Τον Ουρανό και Η
   Καρδιά Σου Πέτρα. Επίσης, χόρεψε τανγκό
   με τον κριτή Τζέισον Ροδίτη και
   τραγούδησε τις παλιές της επιτυχίες
   Πάντα σε Περίμενα, Gigolo, Αν Είχες Έρθει
   Πιο Νωρίς και Το Φιλί της Ζωής.
   Παράλληλα, διαφημιστικό spot από το Mega Channel
   έκανε γνωστή την εμφάνιση της
   τραγουδίστριας στους τηλεθεατές.

   [IMG]
   [IMG]
   Η Έλενα Παπαρίζου κατά τη διάρκεια της
   συναυλίας της στο Θέατρο Βράχων «Μελίνα
   Μερκούρη», μαζί με δύο από τους δέκα
   μουσικούς που την πλαισίωσαν στην πρώτη
   της περιοδεία.

   Η Παπαρίζου ήταν υποψήφια για έξι
   βραβεία στα MAD Video Music Awards 2008. Το τραγούδι
   Το Φιλί της Ζωής, ήταν υποψήφιο σε
   τέσσερις κατηγορίες: Καλύτερο Video Clip / Pop,
   Καλλιτέχνης με τις Περισσότερες
   Μεταδόσεις Video Clip, Καλλιτέχνης της
   Χρονιάς και Καλύτερο Video Clip από Γυναίκα
   Καλλιτέχνη. Τα τραγούδια Μαζί Σου και Η
   Ζήλεια Μοναξιά - με Νίκο Αλιάγα - ήταν
   υποψήφια στις κατηγορίες Καλλιτέχνης με
   τις Περισσότερες Μεταδόσεις Video Clip και
   Καλύτερο Ντουέτο/Συνεργασία αντίστοιχα.
   ^[20] Τελικά, απέσπασε δύο βραβεία στις
   κατηγορίες Καλλιτέχνης της Χρονιάς και
   Καλύτερο Video Clip / POP. Η Έλενα μαζί με το
   Νίκο Μίχα απέσπασαν το μεγαλύτερο
   αριθμό βραβείων σε σχέση με τους
   υπόλοιπους υποψήφιους της βραδιάς. ^[21] Η
   Παπαρίζου άνοιξε για τρίτη συνεχόμενη
   χρονιά τη βραδιά (αν εξαιρέσουμε το 2006
   όπου δεν τραγούδησε καθώς βρισκόταν στη
   Σουηδία) τραγουδώντας το Πόρτα Για Τον
   Ουρανό σε remix, συμμετέχοντας στο Μέσα Σου
   με τους Stavento αργότερα. Η Έλενα είναι η
   πρώτη τραγουδίστρια που εμφανίζεται για
   δεύτερη φορά στη σκηνή των MAD Video Music Awards
   2008 αλλά και στην ιστορία του θεσμού,
   καθώς κανένας καλλιτέχνης στο παρελθόν
   δεν εμφανίστηκε και δεύτερη φορά την
   ίδια βραδιά πάνω στη σκηνή για να
   τραγουδήσει.^[22] Ο δίσκος Βρίσκω το Λόγο
   να Ζω έγινε χρυσός μόλις λίγες μέρες
   μετά την κυκλοφορία του και για την
   απονομή αλλά και για την καλοκαιρινή
   περιοδεία της δημοφιλούς
   τραγουδίστριας πραγματοποιήθηκε πάρτυ
   στις 25 Ιουνίου με χορηγό επικοινωνίας
   τον Sfera. Στην ίδια απονομή η Έλενα έλαβε
   άλλον ένα χρυσό δίσκο για το τραγούδι Το
   Φιλί Της Ζωής. Το τραγούδι έγινε το πρώτο
   ψηφιακό single στην Ελλάδα που έγινε χρυσό.
   ^[23]

   Η Έλενα Παπαρίζου συμμετείχε σε soundtrack
   της σουηδικής ταινίας Arn 2 - Riket Vid Vägens Slut
   όπου τραγούδησε δύο τραγούδια στα
   σουηδικά, Allt Jag Vill και Genom Krig Och Kärlek. Το
   συγκεκριμένο soundtrack κυκλοφόρησε στη
   Σουηδία στις 27 Αυγούστου 2008.^[24]

   Μετά από περίπου 8 εβδομάδες,
   ανακοινώθηκε από την ίδια την Έλενα σε
   συνέντευξη της σε ραδιοφωνικό σταθμό
   πως το τελευταίο της άλμπουμ Βρίσκω Το
   Λόγο Να Ζω έγινε πλατινένιο.^[25] Για τον
   εορτασμό της μεγάλης αυτής επιτυχίας, η
   Έλενα και η εταιρία της οργάνωσαν ένα
   πάρτυ στο οποίο έγινε η απονομή του
   πλατινένιου δίσκου στην τραγουδίστρια
   στις 16 Σεπτεμβρίου 2008, στο Capri Bay της
   Γλυφάδας. Μέσα από το επίσημο fan club της
   Έλενας Παπαρίζου, 10 τυχεροί είχαν την
   ευκαιρία να κερδίσουν δωρεάν
   προσκλήσεις και να γιορτάσουν μαζί με
   την Έλενα.^[26]

   Το τραγούδι Πυροτεχνήματα ήταν το τρίτο
   single από το ήδη πλατινένιο Βρίσκω Το Λόγο
   Να Ζω. Η Παπαρίζου επιβεβαίωσε την
   πληροφορία αυτή σε συνέντευξη που έδωσε
   στον ραδιοφωνικό σταθμό της
   Θεσσαλονίκης Ελληνικός FM, στα πλαίσια
   της προώθησης της συναυλίας της στο
   Θέατρο Γης της συμπρωτεύουσας, στις 3
   Σεπτεμβρίου 2008.^[27] Το video clip του
   συγκεκριμένου τραγουδιού γυρίστηκε στα
   μέσα Σεπτεμβρίου ενώ κυκλοφόρησε λίγες
   εβδομάδες αργότερα.

   Το Δεκέμβριο η Έλενα Παπαρίζου
   φωτογραφήθηκε από τον Θανάση Κρίκη για
   το εξώφυλλο του περιοδικού L'OFFICIEL στην
   ιταλική πρεσβεία της Αθήνας. Το
   συγκεκριμένο τεύχος κυκλοφόρησε στις
   10/12 ενώ στην συνέντευξη που δόθηκε στην
   διευθύντρια του περιοδικού Εύη Καρατζά,
   η Παπαρίζου δήλωσε πως έχει ήδη
   ξεκινήσει σοβαρή προσπάθεια για διεθνή
   καριέρα εν όψει και του αναμενόμενου
   αγγλόφωνου άλμπουμ της που ήταν
   προγραμματισμένο να κυκλοφορήσει το
   2009.^[28] Επίσης, κυκλοφόρησε μια Deluxe Edition
   του πλατινένιου δίσκου της Παπαρίζου,
   Βρίσκω το Λόγο Να Ζω, στα τέλη του έτους,
   η οποία περιείχε το album Βρίσκω το Λόγο Να
   Ζω καθώς και το dvd της συναυλίας που
   δόθηκε στο Θέατρο Βράχων Μελίνα
   Μερκούρη, στα πλαίσια της καλοκαιρινής
   περιοδείας της τραγουδίστριας.^[28]

    [Επεξεργασία] 2009: Θα 'Mαι Aλλιώς (συνεργασία
    με την ΗΒΗ) & Thalassa People's Stage

   Στις 10 Απριλίου η Έλενα Παπαρίζου
   κυκλοφόρησε σε μορφή digital single το
   τραγούδι Θα 'Mαι Aλλιώς σε μουσική των DON-K
   και στίχους της Ελεάνας Βραχάλη.
   Παράλληλα, το συγκεκριμένο τραγούδι
   χρησιμοποιήθηκε ως μουσική επένδυση στη
   διαφημιστική καμπάνια της εταιρίας ΗΒΗ,
   με την οποία η τραγουδίστρια είχε
   συνάψει συνεργασία. Συγκεκριμένα, το
   τραγούδι χρησιμοποιήθηκε σε τρεις
   διαφημίσεις της εταιρίας, εκ των οποίων
   η μία περιείχε πλάνα από τα γυρίσματα
   του βίντεο κλιπ του τραγουδιού από την
   Μαρία Σκόκα. Το σλόγκαν που
   χρησιμοποιήθηκε στην διαφημιστική
   καμπάνια ήταν Φέρσου Φυσικά, ενώ η
   συνεργασία επισημοποιήθηκε με ένα πάρτυ
   που δόθηκε σε νυχτερινό κέντρο
   διασκέδασης των Αθηνών.

   Μετά το τέλος των εμφανίσεών της στην
   Ιερά Οδό, η Έλενα πέρασε το καλοκαίρι στο
   ανακαινισμένο Thalassa, μαζί με τους Stavento,
   15-50 σε ένα πρόγραμμα διαφορετικό από τα
   συνηθισμένα, με την τραγουδίστρια να
   έχει προσαρμόσει τα τραγούδια της στο
   ροκ ύφος του σχήματος. Στα τέλη Ιουλίου
   οι Stavento αποχώρησαν από το σχήμα καθώς
   έπρεπε να παραστούν στην καλοκαιρινή
   τους περιοδεία. Τον Αύγουστο, η
   τραγουδίστρια πραγματοποίησε
   ολιγοήμερο διάλειμμα από τις
   υποχρεώσεις της στο Thalassa και είχε αρχικά
   ανακοινωθεί πως θα συνέχιζε στο
   νυχτερινό κέντρο στις 21 Αυγούστου με με
   τον νικητή του ελληνικού talent show X-Factor
   Λούκα Γιώρκα, τον Γιώργο Παπαδόπουλο &
   τους 15-50.^[29] Ωστόσο, την τελευταία στιγμή
   η πρεμιέρα αναβλήθηκε και
   πραγματοποιήθηκε μία εβδομάδα μετά από
   την αρχική ημερομηνία λόγω κάποιας
   αλλαγής στο σχήμα. Ο Γιώργος
   Παπαδόπουλος δεν συμμετείχε τελικά, γι'
   αυτό η Έλενα Παπαρίζου, ο Γιώρκας και οι
   15-50, ως κύρια ονόματα του σχήματος που
   ήταν, έπρεπε να καλύψουν το κενό που
   δημιουργήθηκε και χρειάστηκαν
   περισσότερες πρόβες, έτσι τους δόθηκε η
   παράταση εφτά ημερών.^[30] Οι εμφανίσεις
   της Έλενας,του Λούκα και των 15:50 στο Thalassa
   People's Stage, έριξαν αυλαία το Σάββατο 19
   Σεπτεμβρίου, έπειτα από 5 επιτυχημένους
   μήνες εμφανίσεων.

    [Επεξεργασία] 2010: Γύρω Από Τ' Όνειρο &
    Φυσικά μαζί Summer Tour 2010 με τους Onirama

   Έπειτα από δυο χρόνια, η Έλενα Παπαρίζου
   επιστρέφει με νέο album υπό τον τίτλο Γύρω
   Από Τ' Όνειρο, που πρόκειται να
   κυκλοφορήσει στις 28 Μαρτίου 2010 από την
   εφημερίδα Real News και στις 29 Μαρτίου 2010 σε
   Ελλάδα & Κύπρο από τη Sony Music. Πρώτο single
   είναι η uptempo μπαλάντα Αν ήσουν αγάπη σε
   στίχους Νίκης Παπαθεοχάρη & μουσική
   Γιώργου Σαμπάνη, που κυκλοφόρησε στις 24
   Φεβρουαρίου 2010. Την σκηνοθεσία του
   βίντεο κλιπ ανέλαβε ο Κωνσταντίνος
   Ρήγος. Δεύτερο single του δίσκου έπεται το
   Ψάχνω την αλήθεια, κομμάτι που γράφτηκε
   ειδικά για τη νέα σειρά αναψυκτικών της
   ΗΒΗ, ΗΒΗ Fruitea. Στα Mad Video Music Awards η Έλενα
   κερδίζει τα βραβεία Video clip της Χρονιάς
   για το Θα 'μαι αλλιώς και Sexy video clip για το
   Αν ήσουνα αγάπη. Η Έλενα παρουσιάζει στα
   βραβεία το νέο αγγλόφωνο τραγούδι της
   Dancing without music το οποίο συμπεριλαμβάνεται
   ως hidden track στο νέο της album αλλά και
   εμφανίζεται on stage με τους Onirama & τους Playmen
   στη διασκευή του κομματιού Together Forever, με
   τον τίτλο Φυσικά μαζί. Παράλληλα η Έλενα
   προετοιμάζεται για τις καλοκαιρινές της
   συναυλίες με τους Onirama, στην περιοδεία
   Φυσικά μαζί. Πρώτος σταθμός η Αθήνα και
   το Θέατρο Πέτρας στις 30 Ιουνίου.

[Επεξεργασία] Albums στην Ελλάδα

     * 2004: Προτεραιότητα
     * 2006: Υπάρχει Λόγος
     * 2008: Βρίσκω το Λόγο να Ζώ
     * 2010: Γύρω Από Τ' Όνειρο

[Επεξεργασία] Επανακυκλοφορίες

     * 2005: Προτεραιότητα - Euro edition
     * 2005: Προτεραιότητα - Euro edition + Mambo!
     * 2007: Υπάρχει Λόγος - The Platinum edition
     * 2008: Βρίσκω το Λόγο να Ζώ - Deluxe edition
     * 2010: Γύρω Απο Τ' Όνειρο - The Deluxe edition

[Επεξεργασία] Albums στο εξωτερικό

     * 2005: My Number One (European - Protereotita [Euro Edition])
     * 2006: The Game of Love (International)

[Επεξεργασία] Video Clips

   ΣΟΛΟ ΚΑΡΙΕΡΑ:

     * Αναπάντητες κλήσεις
     * Αναπάντητες κλήσεις (Mad VMA Edit 2004)
       (Χρήστος Δάντης feat. Έλενα Παπαρίζου)
     * Τρελή καρδιά
     * Κάτσε καλά
     * Αντιθέσεις
     * Στη καρδιά μου μόνο θλίψει
     * My number one
     * Το φως στην ψυχή/The light in our soul
     * My number one (MAD VMA Edit 2005)
     * Mambo (Greenglish Version)
     * Gigolo (Greenglish Version)
     * Ζήλεια μοναξιά (Νίκος Αλιάγας feat.
       Έλενα Παπαρίζου)
     * Υπάρχει λόγος
     * Αν είχες έρθει πιο νωρίς
     * Το φως στην ψυχή/The light in our soul (Live Mad Secret
       Concert)
     * Don't Speak (Live Mad Secret Consert)
     * Smooth Operation (Live Mad Secret Consert)
     * 3 is a magic number
     * Φώς
     * Μη φεύγεις
     * Μαζί σου
     * Let the sunshine/Μη φεύγεις (MAD VMA Edit 2007)
     * Πόρτα για τον ουρανό
     * Η καρδιά σου πέτρα
     * Πυροτεχνήματα
     * Πόρτα για τον ουρανό (MAD VMA Edit 2008)
     * Μέσα σου (MAD VMA Edit 2008) (Stavento feat. Έλενα
       Παπαρίζου)
     * Είσαι η φωνή
     * Θα ΄μαι αλλιώς
     * Αν ήσουνα αγάπη
     * Ψάχνω την αλήθεια
     * Dancing with the music (MAD VMA Edit 2010)
     * Φυσικά μαζί - Together forever (MAD VMA Edit 2010)
       (Έλενα Παπαρίζου feat. Onirama)

[Επεξεργασία] Περιοδείες

     * 2008: Έλενα Παπαρίζου: Αρχίζει Το Πάρτυ.
       Μαζί της ο Μάνος Πυροβολάκης και οι
       Stavento
     * 2010: Έλενα Παπαρίζου και Onirama: Φυσικά
       μαζί

[Επεξεργασία] Δισκογραφία

  [Επεξεργασία] Άλμπουμ

                                                         Θέση στα chart                    Ελληνικές
Έτος              Τίτλος                                                              Διακρίσεις &            Επανακυκλοφορίες
                                                ΕΛΛΑΔΑ ΚΥΠΡΟΣ ΣΟΥΗΔΙΑ           Πωλήσεις
         Προτεραιότητα
                                                                                                                                 * My Number One (17 Μαΐου 2005)
           * Πρώτο άλμπουμ σε                                                                                        (Σουηδία, Τουρκία,
             στούντιο                                                                                                      Ουγγαρία,
           * Κυκλοφόρησε: 25                                                                                            Ελβετία,Φινλανδία,
             Αυγούστου, 2004                                                                                              Ρωσία,
           * Στην διεθνή αγορά                                            Ελλάδα: 2×Πλατινένιο     Σλοβενία,Πολωνία,
2004         κυκλοφόρησε ως "My         1            1             13                                                 Ισπανία)
             Number One"                                                                  Κύπρος: Πλατινένιο     * Προτεραιότητα: Euro
           * Είδος: CD, ψηφιακή                                                                                        Edition (Καλοκαίρι 2005)
             αγορά                                                                                                          * Προτεραιότητα: Euro
           * Οι πωλήσεις                                                                                                 Edition + Mambo!
             περιλαμβάνουν και                                                                                     (Νοέμβριος 2005)
             τις
             επανακυκλοφορίες
         Υπάρχει Λόγος

           * Δεύτερο άλμπουμ σε
             στούντιο
             (ελληνικό)
           * Κυκλοφόρησε: 12                                                                                          * Υπάρχει Λόγος:
2006         Απριλίου, 2006                  1            1                       Ελλάδα: Πλατινένιο       Platinum Edition (22 Μαΐου
                                                                                                                                   2007)
                * Και σε Τουρκία,
                  Γερμανία,
                  Ταιβάν

           * Είδος: CD, ψηφιακή
             αγορά
         Βρίσκω το Λόγο να Ζω

           * Τρίτο άλμπουμ σε
             στούντιο(ελληνικό)                                                                                  * Βρίσκω το Λόγο να
2008       * Κυκλοφόρησε: 12              1            2                       Ελλάδα: Πλατινένιο       Ζω: The Deluxe Edition (25
             Ιουνίου 2008                                                                                                   Δεκεμβριου 2008)
           * Είδος: CD, USB Stick,
             ψηφιακή αγορά, memory
             stick
         Γύρω Από Τ' Όνειρο
                                                                                         Ελλάδα: 11xΠλατινένιο
           * Tέταρτο άλμπουμ σε                                           (συμπεριλαμβάνονται
2010         στούντιο                                                            και οι πωλήσεις μέσω
             (ελληνικό)                                                            της εφημερίδας Real
           * Κυκλοφορεί: 29                                                                    news)
             Μαρτίου 2010
                                                ΕΛΛΑΔΑ ΚΥΠΡΟΣ ΣΟΥΗΔΙΑ
         Νούμερο ένα άλμπουμ        4            3
         Δέκα καλύτερα                   4            4
         άλμπουμ

   Επίσης το 2007 κυκλοφόρησε μια συλλογή Best
   of διαθέσιμη μόνο με την αγορά μιας
   συγκεκριμένης συσκευής αναπαραγωγής
   μουσικής. ^[31]

  [Επεξεργασία] Single

     * Όλα τα CD single της Έλενας Παπαρίζου και
       οι θέσεις τους στα chart:
       Ελλάδας^[εκκρεμεί παραπομπή],
       Κύπρου^[εκκρεμεί παραπομπή],
       Σουηδίας^[32], Βουλγαρίας^[33],
       Ρουμανίας^[34], Γερμανίας^[35], Ρωσίας,
       Βέλγιου^[35], Eurochart Hot 100 Singles Europe Official Top
       100^[36] ^[37] και ΗΠΑ Hot Dance Club Play.^[38]

Έτος       Τίτλος            Άλμπουμ                                                                  Θέση στα chart                                                                   Διάκριση
                                                             ΕΛΛΑΔΑ ΚΥΠΡΟΣ ΣΟΥΗΔΙΑ ΒΟΥΛΓΑΡΙΑ ΡΟΥΜΑΝΙΑ ΓΕΡΜΑΝΙΑ ΡΩΣΙΑ ΒΕΛΓΙΟ ΕΥΡΩΠΗ ΗΠΑ
  2003    Αναπάντητες Προτεραιότητα       1            1                                                                                                                           Ελλάδα: Χρυσό
          Κλήσεις
                                 Προτεραιότητα:
  2005    My Number One          Euro Edition / My Number         1            1             1                -                 4                37            19          10           17        8    Ελλάδα:Πλατινένιο
                                 One
  2005    The Light In Our Soul  My Number One                                               3                -                 17               -            171          -           140        -                    .
  2005    A Brighter Day         My Number One                                               24               -                 -                -             -           -            -         -                    .
2005/2006 Mambo!                 Υπάρχει Λόγος /      1            1             5                10                13               -             41          18           53        -    Ελλάδα:Πλατινένιο
                                 The Game Of Love
  2006    Heroes                 The Game Of Love                                            1                16                64               -             -           -            91        -                    .
  2006    Gigolo                 The Game Of Love                                            11               13                32               -             66          -            57        -                    .
  2006    Teardrops              The Game Of Love                                            -                3                 -                -             -           -           112        -                    .
  2007    3 is a Magic Number    -- ψηφιακή                                           18               -                 -                -             -           -            -         -                    .
                                 αγορά --
  2007    Φως                 Υπάρχει Λόγος:       1                                                                                                                                         Ελλάδα:Χρυσό
                                 Platinum Edition
  2009    Θα 'μαι           Digital Release                  4
          Αλλιώς
                                                             ΕΛΛΑΔΑ ΚΥΠΡΟΣ ΣΟΥΗΔΙΑ ΒΟΥΛΓΑΡΙΑ ΡΟΥΜΑΝΙΑ ΓΕΡΜΑΝΙΑ ΡΩΣΙΑ ΒΕΛΓΙΟ ΕΥΡΩΠΗ ΗΠΑ
                                 Νούμερο ένα            4            3             2                0                 0                0             0           0            0         0
                                 επιτυχίες
                                 Δέκα καλύτερες      4            4             4                2                 1                0             0           1            0         1
                                 επιτυχίες

  [Επεξεργασία] Επίσημες DVD κυκλοφορίες

     * 2005 - Number One
     * 2006 - Mad Secret Concerts
     * 2008 - Live In Concert (Βρίσκω Το Λόγο Να Ζω Deluxe
       Edition)

[Επεξεργασία] Βραβεύσεις

     * Mad Video Music Awards - Καλύτερο Video Clip της
       χρονιάς για το "Θα 'μαι αλλιώς" (2010)
     * Mad Video Music Awards - Καλύτερο Sexy Video Clip για το
       "Αν ήσουν αγάπη" (2010)
     * Best Greek Act (MTV European Music Awards 2009)
     * Mad Video Music Awards - Καλύτερο Video Clip Pop για το
       "Πυροτεχνήματα" (2009)
     * Mad Video Music Awards - Video Clip της χρονιάς για το
       "Πυροτεχνήματα" (2009)
     * Mad Video Music Awards - Καλύτερη Γυναίκα
       Καλλιτέχνις (2009)
     * Mad Video Music Awards - Καλύτερο Video Clip Pop για "Το
       φίλί της ζωής"(2008) ^[39]
     * Mad Video Music Awards - Καλλιτέχνης της χρονιάς
       (2008)^[39]
     * European Border Breaker Award(2007) ^[40]^[9]
     * OGAE Award for Mambo!(2007)
     * Βραβεία Αρίων-Τραγουδίστρια Της
       Χρονιάς(2007)
     * Mad Video Music Awards - Καλύτερο Video Clip από
       Ελληνίδα Καλλιτέχνιδα για το "Gigolo"(2007)
       ^[41]
     * Mad Video Music Awards - Καλύτερη εμφάνιση σε Video
       Clip για το "Αν είχες έρθει πιο νωρίς"(2007)
       ^[41]
     * Βραβεία Αρίων-Καλύτερη Ποπ
       Τραγουδίστρια(2006) ^[42]
     * Life and Style Βραβεία- Λαική-Ποπ
       Τραγουδίστρια της Χρονιάς(2006) ^[43]
     * Mad Video Music Awards - Καλύτερο Pop Video Clip για το
       "Το Φως στην Ψυχή (The Light In Our Soul)"(2006)^[44]
     * Mad Video Music Awards - Καλύτερο Video Clip από
       γυναίκα καλλιτέχνιδα για το "My Number
       One"(2006)^[44]
     * Mad Video Music Awards - Καλλιτέχνης της χρονιάς
       με τις περισσότερες μεταδόσεις με το
       "Mambo!"(2006) ^[44]
     * Βραβεία Αρίων-Καλύτερη Ποπ
       Τραγουδίστρια (2005) ^[45]
     * Mad Video Music Awards - Καλύτερο Video Clip από
       ελληνίδα καλλιτέχνιδα για το "Κάτσε
       Καλά"(2005)^[46]
     * Mad Video Music Awards - Καλύτερη Σκηνοθεσία σε
       Video Clip για το "Τρελή Καρδιά"(2005)^[46]
     * Life and Style Βραβεία- Διεθνή Tραγουδίστρια
       Της Χρονιάς(2005) ^[47]
     * Πρώτη θέση στη Eurovision με το τραγούδι My
       number one(2005)
     * Βραβεία Αρίων-Καλύτερη Ποπ
       Τραγουδίστρια (2004) ^[48]
     * Mad Video Music Awards - Καλύτερο Dance Video Clip για το
       "Αναπάντητες Κλήσεις"(2004) ^[49]

[Επεξεργασία] Επίσημα websites

     * Επίσημη ιστοσελίδα

[Επεξεργασία] Παραπομπές

    1. ↑ ^1,0 ^1,1 ^1,2 Σόνια Καζώνη (Μάιος 2008).
       "Έλενα Παπαρίζου: Baby Tiger". Περιοδικό Nitro:
       p. 248.  (Ελληνικά)
    2. ↑ ΒΙΟΓΡΑΦΙΚΟ Ελενα Παπαρίζου MAD TV.
       Ανακτήθηκε στις 23 Ιουνίου, 2008
       (Ελληνικά)
    3. ↑ Πληροφορίες που αφορούν τα μέρη στα
       οποία θα κυκλοφορήσει το Mambo! από το Mad
       TV Mad.tv (Ελληνικά)
    4. ↑ Όλη η Βρετανία χορεύει mambo από τη Sony
       BMG SonyBMG (Ελληνικά)
    5. ↑ My Number One Maxi Single billboard.com (Αγγλικά)
    6. ↑ Πληροφορίες για το album The Game of Love από
       το Mad TV Mad.tv (Ελληνικά)
    7. ↑ Λεπτομέρειες για το νέο album The Game of Love
       από το Mad TV Mad.tv (Ελληνικά)
    8. ↑ Η Έλενα αγκαλιά με το βραβείο!”
       Πρότυπο:Gr icon MAD TV. Retrieved on January 27 2007
    9. ↑ ^9,0 ^9,1 Winners of 2007
   10. ↑ Winners of 2007
   11. ↑ Πληροφορίες για το ποια βραβεία
       κέρδισε η Έλενα Παπαρίζου στα Mad Video Music
       Awards 2007 VideoMusicAwards.gr (Ελληνικά)
   12. ↑ Πληροφορίες για τις υποψηφιότητες
       της Έλενας Παπαρίζου στα Μουσικά
       Βραβεία Κύπρου Cyprus-MusicAwards.com (Ελληνικά)
   13. ↑ Πληροφορίες για το Nokia Trends Lab Concert
       in2life.gr (Ελληνικά)
   14. ↑ Η Έλενα Παπαρίζου στον Orange 93.2 Orange 93.2.
       Ανακτήθηκε στις 24 Ιουνίου, 2008
       (Ελληνικά)
   15. ↑ Η καινούργια δουλεία της Έλενας
       Παπαρίζου Music.net.cy, June 3 2008. Ανακτήθηκε
       στις 24 Ιουνίου, 2008 (Ελληνικά)
   16. ↑ Η Έλενα Παπαρίζου ηχογραφεί το νέο
       της δίσκο, τον Ιούνιο σε περιοδεία
       Oikotimes (Αγγλικά)
   17. ↑ Η Έλενα Παπαρίζου επιστρέφει! SONY BMG
       Greece. Ανακτήθηκε στις 24 Ιουνίου 2008
       (Ελληνικά)
   18. ↑ Βρίσκω το Λόγο να Ζω! SONY BMG Greece, 2
       Ιουνίου 2008. Ανακτήθηκε στις 24 Ιουνίου
       2008 (Ελληνικά)
   19. ↑ Η Έλενα Παπαρίζου τραγούδησε,
       χόρεψε και γοήτευσε! Megatv.com, 17 Ιουνίου
       2008. Ανακτήθηκε στις 24 Ιουνίου 2008
       (Ελληνικά)
   20. ↑ Οι υποψηφιότητες της Έλενας
       Παπαρίζου για τα MAD Video Music Awards 2008.
       VideoMusicAwards.gr, 17 Ιουνίου 2008. Ανακτήθηκε
       στις 24 Ιουνίου 2008 (Ελληνικά)
   21. ↑ Οι νικητές των MAD Video Music Awards 2008.
       VideoMusicAwards.gr, 17 Ιουνίου 2008. Ανακτήθηκε
       στις 24 Ιουνίου 2008 (Ελληνικά)
   22. ↑ Mad VMA 2008, Helena Paparizou | The Blog, 18 Ιουνίου 2008.
       Ανακτήθηκε στις 14 Σεπτεμβρίου 2008
       (Ελληνικά)
   23. ↑ Έλενα Παπαρίζου - Kick Off Party! Ραδιόφωνο
       Sfera (Ελληνικά)
   24. ↑ Helena Paparizou in Sweden and Spain: Allt Jag Vill and Papeles
       Mojados, ESCToday (Αγγλικά)
   25. ↑ «Βρίσκω Το Λόγο Να Ζω» από πλατίνα,
       Helena Paparizou | The Blog (Ελληνικά)
   26. ↑ Απονομή πλατινένιου δίσκου + party για
       τον εορτασμό του, Helena Paparizou | The Blog
       (Ελληνικά)
   27. ↑ «Πυροτεχνήματα» για το τρίτο single
       από το «Βρίσκω Το Λόγο Να Ζω», Helena Paparizou
       | The Blog (Ελληνικά)
   28. ↑ ^28,0 ^28,1 Φωτογράφιση για το περιοδικό
       «L'OFFICIEL» & Deluxe Edition του «Βρίσκω το Λόγο
       Να Ζω» τον Δεκέμβριο, Helena Paparizou | The Blog
       (Ελληνικά)
   29. ↑ Έλενα Παπαρίζου μαζί με τον Λούκα
       Γιώρκα στο Thalassa (Ελληνικά) Yupi.GR. Retrieved on
       August 08 2009
   30. ↑ Αναβλήθηκε η πρεμιέρα της Παπαρίζου
       (Ελληνικά) Gossip-TV.GR. Retrieved on August 26 2009
   31. ↑ MP4 Total Helena player από την εταιρία Turbo-X -
       Πλαίσιο
   32. ↑ Swedish Charts
   33. ↑ Bulgarian Airplay Chart
   34. ↑ Romanian Singles Chart
   35. ↑ ^35,0 ^35,1 Chart positions for Belgium & Germany
   36. ↑ Eurochart
   37. ↑ Elena Paparizou Gigolo @ Top40-Charts.com - 40 Top 20 & Top 40
       Music Charts from 25 Countries
   38. ↑ US chart positions
   39. ↑ ^39,0 ^39,1 Winners of 2008
   40. ↑ Η Έλενα αγκαλιά με το βραβείο!”
       (Ελληνικά) MAD TV. Retrieved on January 27 2007
   41. ↑ ^41,0 ^41,1 Winners of 2007
   42. ↑ Οι νικητές των "Αρίων"” (Ελληνικά) MAD
       TV. Retrieved on October 30 2007
   43. ↑ Winners of 2006
   44. ↑ ^44,0 ^44,1 ^44,2 Winners of 2006
   45. ↑ Όλα όσα έγιναν στα "Αρίων"”
       (Ελληνικά) MAD TV. Retrieved on March 29 2006
   46. ↑ ^46,0 ^46,1 Winners of 2005
   47. ↑ Winners of 2005
   48. ↑ Τα πάντα για τα ΑΡΙΩΝ 2005!” (Ελληνικά)
       MAD TV. Retrieved on April 06 2005
   49. ↑ Winners of 2004

   Commons logo
   Τα Κοινά έχουν πολυμέσα σχετικά με το
   θέμα
   Έλενα Παπαρίζου

   π • σ • ε
   Εκπρόσωποι της Ελλάδας στη Γιουροβίζιον
   Μαρινέλλα  · Μαρίζα Κωχ  · Πασχάλης,
   Μαριάννα Τόλη, Ρόμπερτ Ουίλλιαμς &
   Μπέσσυ Αργυράκη  · Τάνια Τσανακλίδου  ·
   Ελπίδα  · Άννα Βίσση  · Γιάννης Δημητράς
    · Κρίστη Στασινοπούλου  · Τάκης
   Μπινιάρης  · Bang  · Αφροδίτη Φρυδά  ·
   Μαριάννα Ευστρατίου  · Χρήστος Κάλοου  ·
   Σοφία Βόσσου  · Κλεοπάτρα  · Καίτη Γαρμπή
    · Κώστας Μπίγαλης  · Ελίνα
   Κωνσταντοπούλου  · Μαριάννα Ευστρατίου
    · Μαριάννα Ζορμπά  · Θάλασσα  · Antique  ·
   Μιχάλης Ρακιντζής  · Μαντώ  · Σάκης
   Ρουβάς  · Έλενα Παπαρίζου  · Άννα Βίσση  ·
   Σαρμπέλ  · Καλομοίρα  · Σάκης Ρουβάς  ·
   Γιώργος Αλκαίος

   Ανακτήθηκε από
   "http://el.wikipedia.org/wiki/%CE%88%CE%BB%CE%B5%CE%BD%CE%B1_%CE%A0%CE%B1%CF%80%CE%B1%CF%81%CE%AF%CE%B6%CE%BF%CF%85"
   Κατηγορίες: Έλληνες τραγουδιστές |
   Γεννήσεις το 1982 | Λαϊκοί τραγουδιστές |
   Συμμετέχοντες στη Γιουροβίζιον
   Κρυμμένες κατηγορίες: Άρθρα που
   χρειάζονται παραπομπές με σχόλιο | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Asturianu
     * Azərbaycanca
     * Български
     * Bosanski
     * Català
     * Dansk
     * Deutsch
     * English
     * Esperanto
     * Español
     * Eesti
     * فارسی
     * Suomi
     * Français
     * עברית
     * Hrvatski
     * Magyar
     * Bahasa Indonesia
     * Íslenska
     * Italiano
     * 日本語
     * ქართული
     * Lietuvių
     * Latviešu
     * Македонски
     * Nāhuatl
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Srpskohrvatski / Српскохрватски
     * Simple English
     * Slovenščina
     * Српски / Srpski
     * Svenska
     * Türkçe
     * Українська

     * Τελευταία τροποποίηση 14:28, 16
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
