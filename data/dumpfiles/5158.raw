   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Δονούσα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°07′00″N 25°49′00″E﻿ / ﻿37.1167, 25.8167

                   Δονούσα
                  Γεωγραφία
                GR Donousa.PNG
   Αρχιπέλαγος      Αιγαίο Πέλαγος
   Σύμπλεγμα        Κυκλάδες
   Έκταση           13,5 τ.χλμ
   Υψηλότερη Κορυφή Πάπας (385 μ)
                    Χώρες
                    Flag of
                    Greece.svg Ελλάδα
   Περιφέρεια       Νοτίου Αιγαίου
   Νομός            Κυκλάδων
   Πρωτεύουσα       Δονούσα
          Δημογραφικά Χαρακτηριστικά
   Πληθυσμός        163 (απογραφής 2001)
                  Ιστότοπος
               www.donoussa.gr

   [IMG]
   [IMG]
                      Η θέση της Δονούσας στις Α. Κυκλάδες

   Η Δονούσα γνωστή και ως Δενούσα, η Δόνουσα των αρχαίων, η Stenosa ή
   Spinosa των ξένων ναυτικών του ΙΘ΄αι. (Luigi Lamberti: Portolano del Mare
   Mediterraneo, Livorno 1856 τομ.ΙΙ σ.286) μαζί με την Αμοργό αποτελούν τα
   ανατολικότερα νησιά των Κυκλάδων.

   Πίνακας περιεχομένων

     • 1 Γενικά
     • 2 Ακτογραφία
     • 3 Διοίκηση
     • 4 Ιστορία
     • 5 Πληθυσμός
     • 6 Κάτοικοι
     • 7 Εκκλησιαστικά
     • 8 Σημειώσεις
     • 9 Βιβλιογραφία
     • 10 Εξωτερικοί σύνδεσμοι

[Επεξεργασία] Γενικά

   Η Δονούσα απέχει 14 ναυτικά μίλια απο το λιμάνι της Αμοργού (Κατάπωλα) και
   4 νμ βορειοανατολικά από τις νησίδες Μακάρες περί το μέσον και ανατολικά
   της Νάξου και 8 ναυτικά μίλια από Νάξο. Η έκτασή της είναι 13,5 τ.χλμ.,
   λοφώδης και πετρώδης (μεγίστης διαμέτρου 3 μίλια) με μέγιστο υψόμετρο 385
   μέτρα (1300 πόδια) και με 163 μόνιμους κατοίκους κατά την απογραφή του
   2001.
   Περιβάλλεται από πολλούς σκοπέλους πλην όμως έχει καθαρό δίαυλο εισόδου
   στο λιμάνι που βρίσκεται στο νοτιοδυτικό όρμο, από τη πλευρά των Μακάρων
   νήσων. Απαιτείται προσοχή από τους προσεγγίζοντες ιδίως τις ανατολικές
   ακτές ιδιαίτερα κατά τη διάρκεια της νύχτας.

[Επεξεργασία] Ακτογραφία

   Η Δονούσα έχει πολλά ακρωτήρια και όρμους όπως ο όρμος Ρούσα που βρίσκεται
   βόρειο-βορειοδυτικά μετάξύ της Άκρας Καλότα, του βορειότερου άκρου της
   νήσου και της Άκρας Μοσχονάρι (του βορειοδυτικού άκρου). Σε απόσταση
   περίπου 1,75 μίλια νοτιο-νοτιοανατολικά της βόρειας πλευράς βρίσκεται η
   βραχονησίδα "Σκυλονήσι" ή "Τρίγωνο", που περιβάλλεται νοτιοδυτικά από
   πολλούς βράχους, μπροστά από τον μόνο ανατολικό όρμο της Δονούσας. Μεταξύ
   της Άκρας Καλότα και της Άκρας Άσπρον (βορειοδυτικότερου άκρου της νήσου)
   υφίσταται ο μεγαλύτερος όρμος ης νήσου υπήνεμος μόνο για νότιους ανέμους,
   όπου στα βόρειά του βρίσκεται μεγάλη συστάδα σκοπέλων.
   Ν.ΝΑ. της Άκρας Άσπρο και σε απόσταση 2,5 μιλίων βρίσκονται οι δύο όρμοι,
   Σταυρού και Δένδρου όπου και υφίσταται αμμώδης παραλία. Η Άκρα Γλάρος
   αποτελεί το νοτιοτερο άκρο της νήσου. Σε απόσταση 1,25 μιλία νοτιότερα του
   όρμου Δένδρο, σχηματίζεται ο νοτιότερος όρμος Πειρατής" και αμέσως μετά ο
   όρμος "Μάταιο" (νοτιοανατολικά).

[Επεξεργασία] Διοίκηση

   Η Δονούσα αποτελεί συνοικισμό της κοινότητας Αιγιάλης της Αμοργού της
   επαρχίας Θήρας (Σαντορίνης) όπου υπάγεται και εκκλησιαστικά. Οι κάτοικοί
   της, λίγες ποιμενικές οικογένειες, ήταν 235 το 1928, 250 το 1946 ενώ το
   2001 μειώθηκαν στους 163. Τα τελευταία χρόνια έχει αρχίσει η τουριστική
   ανάπτυξη του νησιού που συνδέεται με τη Νάξο και την Αμοργό καθημερινά με
   τοπικά τουριστικά σκάφη.

[Επεξεργασία] Ιστορία

   Η Δονούσα κατέστη γνωστή στα ελληνικά πολιτικά δρώμενα εκ του γεγονότος
   ότι οι κάτοικοί της έμαθαν την έξωση του Βασιλιά Όθωνα 14 χρόνια αργότερα,
   οταν επίσκεφθηκε το νησί ο Γεώργιος ο Α΄.
   Αργότερα έγινε γνωστή και στην Ιστορία του Α΄Παγκόσμιου Πολέμου λόγω της
   "ανθράκευσης" δηλαδή του εφοδιασμού με κάρβουνο του Γερμανικού
   καταδρομικού Γκαίμπεν αποκρυπτόμενο πίσω από το ακρωτήριο Άσπρο,
   διαφεύγοντας έτσι των Αγγλικών και Γαλλικών πολεμικών πλοίων.

[Επεξεργασία] Πληθυσμός

   ┌────┬───────────────┬─────────────────┬────────────────┐
   │Έτος│Πληθυσμός Χώρας│Ποσοστιαία Αλλαγή│Πληθυσμός Νησιού│
   ├────┼───────────────┼─────────────────┼────────────────┤
   │1928│235            │-                │-               │
   ├────┼───────────────┼─────────────────┼────────────────┤
   │1946│250            │15/6.38%         │-               │
   ├────┼───────────────┼─────────────────┼────────────────┤
   │1981│116            │-134/-53.6%      │-               │
   ├────┼───────────────┼─────────────────┼────────────────┤
   │1991│81             │-35/-30.17%      │111             │
   ├────┼───────────────┼─────────────────┼────────────────┤
   │2001│110            │-                │163             │
   └────┴───────────────┴─────────────────┴────────────────┘

[Επεξεργασία] Κάτοικοι

   Η Δονούσα έχει ένα δημοτικό σχολείο, ένα γυμνάσιο με λυκειακές τάξεις, μία
   εκκλησία, ένα λιμάνι προσέγγισης σκαφών και μία πλατεία.

[Επεξεργασία] Εκκλησιαστικά

   Σήμερα η Δονούσα υπάγεται στην Ιερά Μητρόπολη Θήρας Αμοργού και Νήσων και
   ειδικότερα στην αρχιερατική περιφέρεια Αμοργού.

[Επεξεργασία] Σημειώσεις

   Λεπτομερείς ναυτιλιακές πληροφορίες για τη Δονούσα παρέχει ο Ελληνικός
   Πλοηγός 2ος τόμος και ιδιαίτερα ο χάρτης ελληνικής έκδοσης: ΧΕΕ-34, που
   αποτελεί τον λιμενοδείκτη του λιμένα της, καθώς και ο ΧΕΕ-423 που καλύπτει
   όλες τις ΝΑ. Κυκλάδες.

[Επεξεργασία] Βιβλιογραφία

     • "Δονούσα: Ηδονούσα". Ειδικό αφιέρωμα περιοδικού Γεωτρόπιο τεύχος 72 σ.
       38-48 (Αύγ. 2001)

[Επεξεργασία] Εξωτερικοί σύνδεσμοι

     • http://www.donoussa.net/
     • Πληροφορίες για τη Δονούσα
     • http://www.donoussa.gr/

   π • σ • ε
                                    Κυκλάδες
                      Αμοργός  · Ανάφη  · Άνδρος  · Αντίμηλος  · Αντίπαρος  ·
                      Γυάρος  · Δεσποτικό  · Δήλος  · Δονούσα  · Ηράκλεια  ·
                      Θήρα (Σαντορίνη)  · Θηρασία  · Ίος  · Κέα  · Κέρος  ·
   Κύρια νησιά        Κίμωλος  · Άνω Κουφονήσι · Κάτω Κουφονήσι  · Κύθνος  ·
                      Μακρόνησος  · Μήλος  · Μύκονος  · Νάξος  · Πάρος  ·
                      Πολύαιγος  · Ρήνεια  · Σέριφος  · Σίκινος  · Σίφνος  ·
                      Σύρος  · Σχοινούσα  · Τήνος  · Φολέγανδρος
                      Αβελονήσια  · Αβολαδονήσι  · Ανάνες  · Άνυδρος
                      (Αμοργοπούλα)  · Άνω Αντικέρι  · Ασκανιά  · Ασπρονήσι
                       · Βρυοκαστράκι  · Γλαρονήσι  · Εσχάτη  · Καρδιώτισσα
   Δευτερεύοντα νησιά  · Κάτω Αντικέρι (Δρίμα)  · Κιτριανή  · Μακάρες  · Νέα
                      Καμένη  · Νικούρια  · Παλαιά Καμένη  · Πιπέρι  · Πόρτες
                       · Ρευματονήσι  · Σαλιαγκός  · Σεριφοπούλα  · Σχινονήσι
                       · Τραγονήσι  · Χριστιανή

   Ανακτήθηκε από
   "http://el.wikipedia.org/wiki/%CE%94%CE%BF%CE%BD%CE%BF%CF%8D%CF%83%CE%B1"
   Κατηγορίες: Κυκλάδες | Α' Παγκόσμιος Πόλεμος

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • Deutsch
     • English
     • Español
     • Eesti
     • Français
     • Galego
     • Italiano
     • Latina
     • Nederlands
     • ‪Norsk (nynorsk)‬
     • ‪Norsk (bokmål)‬
     • Русский

     • Τελευταία τροποποίηση 01:25, 29 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
