   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Τάκης Λουκανίδης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Τάκης Λουκανίδης

   O Τάκης Λουκανίδης είναι παλαίμαχος διεθνής Έλληνας ποδοσφαιριστής,
   γεννημένος στο Παρανέστι της Δράμας το 1937.

   Μεγάλο του προσόν ήταν ότι μπορούσε να αγωνιστεί σε πολλές θέσεις γι' αυτό
   θεωρείται ένας από τους πιο πλήρεις Έλληνες ποδοσφαιριστές. Αγωνίστηκε
   στην ΑΕΚ Κομοτηνής και τη Δόξα Δράμας και πριν κάποια ευρωπαϊκή ομάδα τον
   εντάξει στο δυναμικό της ο Αντώνης Ματζαβελάκης τον έφερε στον ΠΑΟ το
   1962, με τον οποίο αγωνίστηκε για 7 χρόνια.

   Είχε 50 συμμετοχές (13 γκολ) με τη Δόξα Δράμας. Σε 142 αγώνες στην
   Α΄Εθνική με τον ΠΑΟ σκόραρε 59 γκολ και άλλα 12 στο κύπελλο. Συμμετείχε σε
   11 παιχνίδια στην Ευρώπη σκοράροντας 3 γκολ. Με τον Παναθηναϊκό κέρδισε 3
   πρωταθλήματα (1962, 1964, 1965) και ένα κύπελλο (1967).

   Έκλεισε την καριέρα του στον Άρη, με τον οποίο έπαιξε σε 45 ματς (8 γκολ)
   και κατέκτησε το Κύπελλο Ελλάδος το 1970.

   Συμμετείχε σε 23 αγώνες της Εθνικής Ελλάδος και σκόραρε 3 φορές.

   Πίνακας περιεχομένων

     • 1 Βιογραφικό

          • 1.1 Η οικογένειά του
          • 1.2 Το ξεκίνημα
          • 1.3 Στη Δόξα
          • 1.4 Στον Παναθηναϊκό
          • 1.5 Στον Άρη

     • 2 Καριέρα
     • 3 Τίτλοι
     • 4 Πηγή
     • 5 Εξωτερικές συνδέσεις

[Επεξεργασία] Βιογραφικό

  [Επεξεργασία] Η οικογένειά του

   Ο Νεοτάκης Λουκανίδης γεννήθηκε στις 24 Σεπτεμβρίου 1937 στο Μεσοχώρι
   Παρανεστίου Δράμας από αγροτική πολύτεκνη οικογένεια. Οι γονείς του
   ονομάζονταν Γιώργος και Χριστίνα και είχε άλλα τέσσερα αδέρφια: το Θανάση
   που επίσης υπήρξε σπουδαίος ποδοσφαιριστής της Δόξας και του Ολυμπιακού,
   το Χαράλαμπο, την Κωνσταντία και τη Σοφία. Σε ηλικία πέντε ετών έχασε τον
   πατέρα του, τον οποίο κρέμασαν οι βουλγαρικές δυνάμεις κατοχής το 1942.

   Από τότε η μάνα του έγινε και πατέρας για τα πέντε παιδιά της. Τους
   συμπαραστεκόταν ακόμα και στο γήπεδο, στις κερκίδες της θρυλικής Δόξας.
   Από το 1947 είχαν μετακομίσει στη Δράμα σε ένα σπιτάκι δύο δωματίων και η
   μάνα του έκανε δυο δουλειές για να ζήσουν. Παρόλαυτα, τον μικρό Τάκη
   αναγκάστηκε να τον βάλει στο ορφανοτροφείο, από όπου βγήκε πτυχιούχος της
   Μέσης Γεωπονικής Σχολής της Κομοτηνής.

  [Επεξεργασία] Το ξεκίνημα

   Ο Τάκης έπαιζε μπάλα στο ορφανοτροφείο της Δράμας και στη Γεωπονική μπήκε
   στην ομάδα της Σχολής ως τερματοφύλακας αρχικά και έπειτα μέσος,
   αμυντικός, επιθετικός... Σε όποια θέση είχε ανάγκη η ομάδα, μπορούσε να
   αγωνιστεί.

   Το πρώτο του δελτίο υπέγραψε το 1953 στην ΑΕΚ Κομοτηνής, έπειτα από
   πρόταση ενός καθηγητή του, που ήταν στο συμβούλιο της ομάδας. Όμως, επειδή
   δεν σκόπευε να μείνει μόνιμα στην Κομοτηνή, έκανε συμμφωνία μόλις
   τελειώσει τη σχολή να του επιτρέψουν να πάρει μεταγραφή στη Δόξα Δράμας.
   Όμως, δεν τήρησαν το λόγο τους και η μεταγραφή έγινε με επεισοδιακό τρόπο,
   χάρις στην επιμονή και στην ευστροφία της μητέρας του.

  [Επεξεργασία] Στη Δόξα

   Το 1955 υπογράφει στη Δόξα Δράμας, αλλά ένα σπάσιμο στο χέρι τον αφήνει
   πίσω στις προπονήσεις την πρώτη χρονιά. Τελικά με μεγάλη προσπάθεια
   καταφέρνει να παίξει στην πρώτη ομάδα, αν και ήταν μόλις 19 χρονών. Και τι
   ομάδα: Αντώνης Γεωργιάδης, Παρ. Γρηγοριάδης, Παύλος Γρηγοριάδης, Κοτρίδης,
   Ιωάννου, Πιστικός κι ο αδερφός του Θανάσης. Παράλληλα, πιάνει δουλειά στην
   Ηλεκτρική Εταιρεία της πόλης και εξασφαλίζεται επαγγελματικά.

   Στα πέντε χρόνια του στη Δόξα γνωρίζει στιγμές δόξας, που παρόμοιες δεν
   είχε ζήσει ως τότε επαρχιακό σωματείο. Οι μαυραετοί του βορρά φτάνουν
   τρεις φορές στον τελικό του Κυπέλλου Ελλάδος. Στον τελικό του 1958 στο
   Στάδιο Καραϊσκάκη κατά του ουσιαστικά γηπεδούχου Ολυμπιακού αγωνίζεται και
   ο Τάκης. Χάνουν με 1-5, αλλά τον επόμενο χρόνο είναι και πάλι παρόντες
   στον τελικό. Αντίπαλος και πάλι ο Ολυμπιακός. Χάνουν ξανά με 1-2 και η
   Δόξα αποκτά τον τίτλο της "βασίλισσας χωρίς στέμμα".

   Το 1958 καλείται στην Εθνική ομάδα, ο μόνος παίκτης εκτός ΠΟΚ, για τον
   αγώνα με την μεγάλη Γαλλία των Φοντέν, Κοπά, για το Κύπελλο Εθνών.
   Ντεμπούτο του Λουκανίδη αλλά συντριβή με 1-7, μια από τις χειρότερες της
   εθνικής ομάδας. Επίσης, αγωνίζεται στην Εθνική Ενόπλων κατά τη διάρκεια
   της θητείας του.

  [Επεξεργασία] Στον Παναθηναϊκό

   Τον Λουκανίδη αρχίζουν να τον γλυκοκοιτάζουν οι αθηναϊκές ομάδες. Πρώτη
   ενδιαφέρθηκε η ΑΕΚ το 1959 αλλά 2.000 κόσμος συγκεντρώθηκε έξω από τα
   γραφεία της ομάδας αποτρέποντας τη μεταγραφή. Επίσης, ενδιαφέρθηκε η
   ιταλική Γιουβέντους, παράγοντες της οποίας τον είχαν δει να αγωνίζεται με
   την Εθνική Ενόπλων.

   Ενδιαφέρεται και ο Παναθηναϊκός, με τον οποίο ο παίκτης τα βρίσκει. Η Δόξα
   αντιδρά κι έτσι ο Λουκανίδης φεύγει για ένα χρόνο στην Κύπρο, στο ΑΠΟΕΛ,
   από όπου σύμφωνα με κάποιο κανονισμό της εποχής, μπορούσε στη συνέχεια να
   μεταγραφεί σε οποιαδήποτε ομάδα επιθυμούσε. Τελικά, το 1961 υπογράφει στον
   ΠΑΟ, αφού στο μεταξύ τον είχαν πλησιάσει και παράγοντες του Ολυμπιακού.

   Στον Παναθηναϊκό αγωνίστηκε ως το 1969, κατακτώντας τρία πρωταθλήματα και
   ένα Κύπελλο Ελλάδος. Στο μεσοδιάστημα γνώρισε τη σύζυγό του, την Άννη,
   αλλά επειδή δεν τον ήθελαν οι δικοί της αναγκάστηκαν να φύγουν στη Νότια
   Αφρική το 1965. Έπαιξε κι εκεί σε μια ομάδα για λίγους μήνες.

  [Επεξεργασία] Στον Άρη

   Η σχέση του με τον Παναθηναϊκό είχε χαλάσει από το 1967 και ο προπονητής
   Μπόμπεκ δεν τον χρησιμοποιούσε. Τελικά, κατάφερε να πάρει μεταγραφή στον
   Άρη. Έπαιξε εκεί για μια σεζόν και έφτασε με την ομάδα ως την κατάκτηση
   του Κυπέλλου. Ήταν το τέλος μιας πλούσιας καριέρας. Στη συνέχεια
   ασχολήθηκε επαγγελματικά με το πρακτορείο ΠΡΟΠΟ που είχε ανοίξει.

[Επεξεργασία] Καριέρα

    Χρονιές               Σύλλογος               Συμμετοχές Γκολ
   1954-1956 ΑΕΚ Κομοτηνής
   1956-1961 Δόξα Δράμας                         50         13
   1961-1969 Παναθηναϊκός                        142        59
   1969-1970 Άρης Θεσσαλονίκης                   45         8
   Σύνολο                                        237        80
    Χρονιές            Εθνικές ομάδες            Συμμετοχές Γκολ
   1957-1967 Flag of Greece.svg Ελλάδα (ανδρών)  23         3
   1958-1960 Flag of Greece.svg Ελλάδα (ενόπλων)

[Επεξεργασία] Τίτλοι

     • Πρωταθλήματα Α΄ Εθνικής (3): 1961-62, 1963-64, 1964-65.
     • Κύπελλα Ελλάδος (2): 1967 (ΠΑΟ), 1970 (Άρης Θ.)

[Επεξεργασία] Πηγή

     • Στράτου Σεφτελή, "Αυτοί που άφησαν εποχή στο ελληνικό ποδόσφαιρο:
       Τάκης Λουκανίδης", περιοδικό Εθνοσπόρ.

[Επεξεργασία] Εξωτερικές συνδέσεις

     • pao.gr

   Ανακτήθηκε από
   "http://el.wikipedia.org/wiki/%CE%A4%CE%AC%CE%BA%CE%B7%CF%82_%CE%9B%CE%BF%CF%85%CE%BA%CE%B1%CE%BD%CE%AF%CE%B4%CE%B7%CF%82"
   Κατηγορίες: Έλληνες ποδοσφαιριστές | Ποδοσφαιριστές της Εθνικής Ελλάδος |
   Ποδοσφαιριστές της Εθνικής Ελλάδος Ενόπλων | Ποδοσφαιριστές Δόξας Δράμας |
   Ποδοσφαιριστές ΑΠΟΕΛ | Ποδοσφαιριστές ΠΑΟ | Ποδοσφαιριστές Άρη | Δραμινοί
   | Γεννήσεις το 1937

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Français

     • Τελευταία τροποποίηση 17:17, 17 Ιανουαρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
