   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

   Ιερός Ναός Αγίου Δημητρίου Θεσσαλονίκης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°38′19.76″N 22°56′52.29″E﻿ /
   ﻿40.6388222, 22.9478583

          Παλαιοχριστιανικά και Βυζαντινά
                μνημεία της Θεσσαλονίκης^a
                      ΟΥΝΕΣΚΟ Μνημείο ΠΠΚ
                                St.demetrius.jpg
   Χώρα μέλος         Flag of Greece.svg Ελλάδα
   Τύπος                  Πολιτισμικό
   Κριτήρια            i, ii, iv,
   Ταυτότητα          #456
   Περιοχή^b            Ευρώπη και Βόρειος
                               Αμερική
                       Ιστορικό εγγραφής
   Περιγραφή:         1988
                               12η Συνεδρίαση
   a Επίσημο όνομα στον κατάλογο μνημείων
   της ΠΠΚ
   b Επίσημη καταχώρηση από την UNESCO

   Ο ναός του Αγίου Δημητρίου αποτελεί ένα
   από τα σημαντικότερα βυζαντινά μνημεία
   της Θεσσαλονίκης. Βρίσκεται στην
   ομώνυμη οδό και είναι πεντάκλιτη
   βασιλική με εγκάρσιο κλίτος και με
   πλούσιο ζωγραφικό και μαρμάρινο
   διάκοσμο με περίτεχνα κιονόκρανα. Στο
   υπόγειο του ναού βρίσκεται ο χώρος
   μαρτυρίου του Αγίου. Από τα ψηφιδωτά του,
   ξεχωρίζει αυτό που απεικονίζει τον ίδιο
   τον άγιο με δύο μικρά παιδιά και ένα
   άλλο, που απεικονίζει τον άγιο ανάμεσα
   στον επίσκοπο και στον έπαρχο οι οποίοι
   ανακαίνισαν το ναό. Ο σημερινός ναός
   κτίστηκε από τον επίσκοπο Ιωάννη τον 7ο
   αιώνα, στα ερείπια παλαιότερου ναού.

   Το σημερινό κτίσμα είναι ξυλόστεγο
   χωρίς θόλο και οι διαστάσεις κάτοψής του
   είναι 43,58μ. (μήκος) και 33 μ. (πλάτος).^[1]

   Το 1988 ο ναός ανακηρύχθηκε Μνημείο
   Παγκόσμιας Πολιτιστικής Κληρονομιάς
   από την UNESCO.

   Πίνακας περιεχομένων

     * 1 Ιστορία του ναού

          * 1.1 Χρονολόγηση
          * 1.2 Ο αρχικός μικρός ναός
          * 1.3 Λεηλασίες
          * 1.4 Πυρκαγιά και αναστήλωση

     * 2 Εκθέματα
     * 3 Βιβλιογραφία
     * 4 Παραπομπές
     * 5 Εξωτερικές συνδέσεις

  [Επεξεργασία] Ιστορία του ναού

   [IMG]
   [IMG]
   Ψηφιδωτό με τον Άγιο Δημήτριο με παιδιά
   από τον ομώνυμο ναό του.

    [Επεξεργασία] Χρονολόγηση

   Η χρονολογία ανέγερσης του ναού δεν μας
   είναι επακριβώς γνωστή. Στο κείμενο των
   θαυμάτων του Αγίου Δημητρίου,
   διαβάζουμε ότι ο πρώτος ναός
   οικοδομήθηκε από τον έπαρχο του
   Ιλλυρικού Λεόντιο το 412-413 μ.Χ. Όταν αυτός
   κάηκε, ανάμεσα στα 628-634, χτίστηκε στη
   θέση του πεντάκλιτη βασιλική. ^[2]

    [Επεξεργασία] Ο αρχικός μικρός ναός

   Σύμφωνα με κάποιες πηγές, πρωτοχτίστηκε
   πάνω από ένα ρωμαϊκό λουτρό στο οποίο
   μαρτύρησε ο άγιος το 303. Σύμφωνα με την
   παράδοση, από το σημείο όπου μαρτύρησε ο
   άγιος άρχισε να αναβλύζει μύρο. Το 324 που
   ορίστηκε ο χριστιανισμός σαν επίσημη
   θρησκεία του κράτους οι Θεσσαλονικείς
   οικοδόμησαν ένα μικρό τρίκλιτο ναό στο
   σημείο αυτό. Η φήμη του ναού αυτού σύνομα
   εξαπλώθηκε σε όλο τον χριστιανικό κόσμο
   διότι αποδείχτηκε ότι το μύρο είχε
   ιαματικές ιδιότητες. Προσκυνητές
   κατέφταναν από όλα τα μέρη του κόσμου
   για να προσευχηθούν και να θεραπευτούν.
   Ανάμεσα σε αυτούς προσήλθε και ο έπαρχος
   του Ιλλυρικού, Λεόντιος. Σύμφωνα με την
   παράδοση, ο Λεόντιος θεραπεύτηκε από
   κάποια ανίατη ασθένεια που τον ταλάνιζε
   και σε ένδειξη ευγνωμοσύνης προς τον
   Άγιο, αντικατέστησε το μικρό τρίκλιτο
   ναό με μια επιβλητική Βασιλική το 413. Η
   Βασιλική στεκόταν εκεί μέχρι και τα
   χρόνια του αυτοκράτορα Ηρακλείου (610-641)
   και κατόπιν καταστράφηκε από φωτιά.

    [Επεξεργασία] Λεηλασίες

   Ο ναός ανοικοδομήθηκε με μερικές
   διαφοροποιήσεις αμέσως μετά. Το 904 όμως
   λεηλατήθηκε από τους Σαρακηνούς και
   λίγο αργότερα το 1185 ξαναλεηλατήθηκε από
   τους Νορμανδούς. Κατά τη δεύτερη
   λεηλασία, τα λείψανα του αγίου
   μεταφέρθηκαν στην Ιταλία από καλόγερους
   που ήθελαν να τα διασώσουν. Το 13ο αιώνα ο
   ναός επισκευάστηκε και ανακαινίστηκε.
   Την εποχή εκείνη χτίστηκε και το
   παρεκκλήσι του Αγίου Ευθυμίου στην
   νοτιοανατολική πλευρά του ναού του
   Αγίου Δημητρίου από τον πρωτοστράτορα
   Μιχαήλ Γλαβά Ταρχανειώτη, σύμφωνα με την
   επιγραφή που βρίσκεται στο παρεκκλήσι.
   Το 1430, κατά την άλωση της Θεσσαλονίκης
   από τους Οθωμανούς, ο ναός δέχτηκε μια
   ακόμα πιο βάναυση λεηλασία, σε σημείο
   που οι τοίχοι του έμειναν σχεδόν γυμνοί.
   Το 1481 τοποθετήθηκε στην αριστερή αρχή
   του κεντρικού κλίτους του ναού ο τάφος
   του Λούκα Σπαντούνη, ενός ανθρώπου που
   προσέφερε αρκετά χρήματα στο ναό. Έπειτα
   από 12 χρόνια η εκκλησία μετατράπηκε σε
   μουσουλμανικό τέμενος με το όνομα
   Κασημιά Τζαμί και παρέμεινε στην
   κατάσταση αυτή έως την απελευθέρωση της
   πόλης.

    [Επεξεργασία] Πυρκαγιά και αναστήλωση

   [IMG]
   [IMG]
   Ο ναός του Αγίου Δημητρίου στη
   Θεσσαλονίκη.

   Στη μεγαλη πυρκαγια, η οποία κατέστρεψε
   τα 2/3 της πόλης τον Αύγουστο του 1917, το
   μνημείο σχεδόν αφανίστηκε ακολουθώντας
   τη μοίρα του σε μια ακόμη πυρκαγιά. Τέλος
   ο ναός αναστηλώθηκε και παραδόθηκε
   στους πιστούς στις 26 Οκτωβρίου του 1949,
   την ημέρα της γιορτής του άγιου.

   Η σημερινή εκκλησία εγκαινιάστηκε το 1958.
   Είναι μια μεγάλη εκκλησία βασιλικού
   ρυθμού χωρισμένη με 4 κιονοστοιχίες σε 5
   διαδρόμους ^[3].

   Λίγο αργότερα το 1978 τα λείψανα του Αγίου
   επέστρεψαν από το αββαείο του Αγίου
   Λαυρεντίου στο Κάμπο της Ιταλίας και
   τοποθετήθηκαν σε μια αργυρή λάρνακα
   όπου φυλάσσονται ως σήμερα. Από το 1988 το
   υπόγειο λειτουργεί ως εκθεσιακός χώρος,
   όπου εκτίθενται συλλογή γλυπτών,
   κιονόκρανων, θωρακίων και αγγείων από το
   ναό του Αγίου Δημητρίου.

   Στην κρύπτη του ναού λειτουργεί
   μουσειακή έκθεση με τη γλυπτή
   διακόσμηση του ναού στις διάφορες
   φάσεις της ιστορίας του.

[Επεξεργασία] Εκθέματα

   Τα σημαντικότερα εκθέματα του μουσείου
   είναι:

     * Η Κρήνη αγιάσματος και μύρου, σε τρεις
       φάσεις (4ος, 6ος και 12ος - 13ος αιώνας)
     * Αρχιτεκτονικά γλυπτά (επίκρανα,
       θωράκια κ.α.) της πρώτης φάσεως του
       ναού (5ος αιώνας).
     * Θραύσματα κιβωρίου Αγίας Τράπεζας του
       13ου αιώνα.
     * Θραύσματα διακόσμησης ταφικού
       πιθανότατα μνημείου του 14ου αιώνα
     * Τα ψηφιδωτά και οι τοιχογραφίες του
       ναού.

   Στο ναό του αγίου Δημητρίου διασώζονται
   ελάχιστα ψηφιδωτά γιατί τα πιο πολλά
   καταστράφηκαν στην πυρκαγιά του 1917. Τα
   πιο πολλά από αυτά απεικονίζουν τον Άγιο
   αλλά και άλλα πρόσωπα, όπως τον Άγιο
   Σέργιο σε στάση προσευχής.

   Περίφημη είναι η τοιχογραφία που
   απεικονίζει τον Ιουστινιανό τον Α΄ και
   την ακολουθία του και βρίσκεται στο
   νότιο τοίχο. Στην πρώτη δυτική τετράγωνη
   κολόνα βρίσκουμε άλλη μια τοιχογραφία
   με τον αρχιεπίσκοπο της Θεσσαλονίκης
   Γρηγόριο τον Παλαμά και με τον
   αυτοκράτορα Ιωάννη ΣΤ΄ Καντακουζηνό,
   που χρονολογείται από τον 8ο αιώνα.

[Επεξεργασία] Βιβλιογραφία

     * Richard Krautheimer, Παλαιοχριστιανική και
       Βυζαντινή Αρχιτεκτονική, Μορφωτικό
       Ίδρυμα Εθνικής Τραπέζης, Αθήνα 1991
     * Τουριστικός Οδηγός, Κεντρική-Δυτική
       Μακεδονία, εκδόσεις Explorer, 2003, σελ. 61.

[Επεξεργασία] Παραπομπές

    1. ↑ Πολιτιστικός Οργανισμός Δήμου
       Θεσσαλονίκης
    2. ↑ Υπουργείο Πολιτισμού, Ναός Αγίου
       Δημητρίου Θεσσαλονίκης
    3. ↑ Βυζαντινα Μνημεια

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το
   θέμα
   Ιερός Ναός Αγίου Δημητρίου Θεσσαλονίκης

     * Επίσημη ιστοσελίδα Ιερού ναού Αγίου
       Δημητρίου Θεσσαλονίκης

   π • σ • ε
          Μνημεία Παγκόσμιας Πολιτιστικής
                  Κληρονομιάς στην Ελλάδα
                       Αιγαί · Άγιο Όρος ·
                       Παλαιοχριστιανικά και
                       Βυζαντινά Μνημεία της
                       Θεσσαλονίκης: Άγιος
                       Δημήτριος · Αψίδα και
   Βόρεια        τάφος του Γαλέριου ·
   Ελλάδα        Αγία Σοφία · Παναγία
                       Χαλκέων · Άγιος
                       Νικόλαος ο Ορφανός ·
                       Άγιοι Απόστολοι ·
                       Αχειροποίητος · Μονή
                       Λατόμου / Όσιος Δαβίδ ·
                       Άγιος Παντελεήμων
                       Δελφοί · Επίδαυρος ·        World
                       Μονή Οσίου Λουκά ·            Heritage
                       Μετέωρα · Μυκήνες και      logo.png
   Κεντρική    Τίρυνθα · Μυστράς ·
   Ελλάδα        Παλαιά Πόλη της
                       Κέρκυρας · Ολυμπία ·
                       Ναός Επικούριου
                       Απόλλωνα
   Αττική        Ακρόπολη Αθηνών · Μονή
                       Δαφνίου
                       Δήλος · Μεσαιωνική Πόλη
                       της Ρόδου · Μονή του
   Νησιά του   Αγίου Ιωάννη του
   Αιγαίου      Θεολόγου και Σπήλαιο
   και Κρήτη   της Αποκάλυψης · Νέα
                       Μονή Χίου · Πυθαγόρειο
                       και Ηραίο Σάμου
   H ταξινόμηση σε Βόρεια Ελλάδα, Κεντρική
   Ελλάδα, Αττική και Νησιά του Αιγαίου και
   Κρήτη έγινε με βάση το διαχωρισμό NUTS για
   την Ελλάδα

   Ανακτήθηκε από
   "http://el.wikipedia.org/wiki/%CE%99%CE%B5%CF%81%CF%8C%CF%82_%CE%9D%CE%B1%CF%8C%CF%82_%CE%91%CE%B3%CE%AF%CE%BF%CF%85_%CE%94%CE%B7%CE%BC%CE%B7%CF%84%CF%81%CE%AF%CE%BF%CF%85_%CE%98%CE%B5%CF%83%CF%83%CE%B1%CE%BB%CE%BF%CE%BD%CE%AF%CE%BA%CE%B7%CF%82"
   Κατηγορίες: Μνημεία Παγκόσμιας
   Πολιτιστικής Κληρονομιάς | Βυζαντινή
   Θεσσαλονίκη | Ελληνικοί χριστιανικοί
   ναοί | Ελληνικά Μνημεία Παγκόσμιας
   Κληρονομιάς

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * English
     * Español
     * Suomi
     * Français
     * עברית
     * 日本語
     * Lietuvių
     * Македонски
     * Română
     * Русский
     * Українська
     * 中文

     * Τελευταία τροποποίηση 12:12, 15 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
