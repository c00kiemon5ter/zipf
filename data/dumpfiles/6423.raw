   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ντιναμό Κιέβου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                   Αυτό το άρθρο θεωρείται ποδοσφαιροκεντρικό.

                   Αυτό το άρθρο αφορά ένα αθλητικό όμιλο ή σύνδεσμο που
                   διαθέτει τμήματα για διάφορα αθλήματα αλλά στο άρθρο
   Sports icon.png παρουσιάζεται μόνο η σχέση του ομίλου με το ποδόσφαιρο.
                   Προσπαθήστε να προσθέσετε πληροφορίες έτσι ώστε να
                   καλύπτει πληρέστερα το θέμα.
                   Παρακαλούμε δείτε τη σχετική συζήτηση στη σελίδα συζήτησης
                   του άρθρου.

                                 Ντιναμό Κιέβου
            Πλήρες όνομα          Ντιναμό Κιέβου
           Σύντομο όνομα          Ντιναμό
            Έτος ίδρυσης          1927
                Έδρα              Στάδιο Λομπανόφσκι Ντιναμό
            Χωρητικότητα          16.900 θέσεις
              Πρόεδρος            Ιχορ Σουρκίς
             Προπονητής           Βαλερί Γκαζάιεφ
             Κατηγορία            Ουκαρανική Πρέμιερ Λίγκ
              2009-10             2η
   Χρώματα      Χρώματα      Χρώματα     Χρώματα      Χρώματα     Χρώματα
   ομάδας       ομάδας       ομάδας      ομάδας       ομάδας      ομάδας
   Χρώματα ομάδας                        Χρώματα ομάδας
   Χρώματα ομάδας                        Χρώματα ομάδας
   　                                    　
   Εντός έδρας                           Εκτός έδρας

   Η Ντιναμό Κιέβου (ουκρ.: ФК Динамо Київ) είναι κορυφαία ποδοσφαιρική ομάδα
   της Ουκρανίας. Ιδρύθηκε το 1927 στο Κίεβο, την πρωτεύουσα της Ουκρανίας,
   και αγωνίζεται στην ανώτερη κατηγορία (Vyscha Liha) του ουκρανικού
   πρωταθλήματος.

   Παλιότερα οι εμφανίσεις της ήταν λευκές φανέλες με σκούρα μπλε
   παντελονάκια και το παρατσούκλι της "Bilo-Syni" (Μπίλο-Σίνι:
   «Κυανόλευκοι»). Μετά την ουκρανική ανεξαρτησία καθιέρωσε τα εθνικά
   χρώματα: κίτρινο και μπλε. Ως έμβλημα έχει το καλλιγραφικό D.

   Έδρα της είναι το «Στάδιο Ντιναμό Λομπανόφσκι», που φέρει το όνομα του
   μεγάλου προπονητή Βαλερί Λομπανόφσκι, υπό την καθοδήγηση του οποίου
   κατέκτησε πολλά πρωταθλήματα στη Σοβιετική Ένωση και το Κύπελλο
   Κυπελλούχων Ευρώπης. Το στάδιο είναι χωρητικότητας 16.900 θεατών και
   βρίσκεται σε ένα πάρκο στο κέντρο της πόλης κοντά στον ποταμό Δνείπερο.
   Στα διεθνή ματς αγωνίζεται στο "Στάδιο Ολιμπίνσκι" του Κιέβου
   χωρητικότητας 83.000 θεατών. Επίσης, η ομάδα διαθέτει ένα σύγχρονο
   προπονητικό κέντρο στο προάστειο Koncha-Zaspa.

   Η ομάδα κυριαρχεί στο ουκρανικό ποδόσφαιρο και έχει κατακτήσει 12
   πρωταθλήματα και 9 κύπελλα. Στο παρελθόν είχε αναδειχθεί 13 φορές
   πρωταθλήτρια Σοβιετικής Ένωσης και 9 φορές κυπελλούχος. Επίσης, έχει
   κατακτήσει δύο Κύπελλα Κυπελλούχων κι ένα Σούπερ Καπ Ευρώπης.

   Πίνακας περιεχομένων

     • 1 Ιστορία

          • 1.1 Σοβιετική περίοδος
          • 1.2 Ουκρανική περίοδος

     • 2 Το Ματς του Θανάτου
     • 3 Τίτλοι
     • 4 Διακρίσεις

[Επεξεργασία] Ιστορία

  [Επεξεργασία] Σοβιετική περίοδος

   Η Ντιναμό Κιέβου ιδρύθηκε το 1927 ως ένας ερασιτεχνικός αθλητικός
   σύλλογος. Ήταν τμήμα της «Ντιναμό» ενός διεθνικού σοβιετικού αθλητικού
   οργανισμού. Ανάλογες «Ντιναμό» ιδρύθηκαν σε όλες τις μεγάλες σοβιετικές
   πόλεις, όπως: Ντιναμό Μόσχας, Ντιναμό Τιφλίδας, Ντιναμό Μινσκ, Ντιναμό
   Περβολιών κλπ.

   Αρχικά, ο οργανισμός «Ντιναμό» στηριζόταν οικονομικά από τη μυστική
   υπηρεσία NKVD (πρόδρομο της KGB) και μετέπειτα από το Σοβιετικό Υπουργείο
   Εσωτερικών. Από το 1950 και μετά οι ποδοσφαιριστές των Ντιναμό πληρώνονταν
   ως αστυνομικοί ή στρατιωτικοί και με τα χρόνια έπαιρναν τους ανάλογους
   βαθμούς.

   Κατά τη σοβιετική περίοδο η Ντιναμό Κιέβου ήταν η σημαντικότερη αντίπαλος
   των ποδοσφαιρικών συλλόγων της Μόσχας. Η προσπάθεια να τους επιβληθεί και
   να κερδίσει τίτλους αποτελούσε, κατά κάποιο τρόπο, θέμα εθνικής
   υπερηφάνειας για τους Ουκρανούς. Υπήρξαν μάλιστα εποχές που η ομάδα της
   Ντιναμό Κιέβου ήταν ταυτόχρονα και η Εθνική ομάδα της Σοβιετικής Ένωσης!

   Τη σοβιετική εποχή η Ντιναμό κέρδισε τα περισσότερα πρωταθλήματα από
   οποιαδήποτε άλλη σοβιετική ομάδα. Έχει το ρεκόρ των τριών συνεχόμενων
   τίτλων (1966, 1967, 1968) και ήταν η πρώτη σοβιετική ομάδα που πήρε
   ευρωπαϊκό τίτλο, το Κύπελλο Κυπελλούχων και μάλιστα δυο φορές (1975,
   1986), καθώς και το Σούπερ Καπ (1975). Επίσης, έφτασε δυο φορές ως τα
   ημιτελικά του Κυπέλλου Πρωταθλητριών (1977, 1987).

   Η καλύτερη περίοδος του συλλόγου ήταν οι δεκαετίες ’70 και ’80. Τότε συχνά
   η Εθνική ομάδα της Σοβιετικής Ένωσης ήταν η ίδια με την Ντιναμό. Η
   επιτυχημένη αυτή περίοδος οφείλεται αποκλειστικά στον προπονητή Βαλερί
   Λομπανόφσκι, ο οποίος υπήρξε και παίκτης της ομάδας τη δεκαετία του ’60. Ο
   Λομπανόφσκι ήταν παράλληλα προπονητής και της Εθνικής Σοβιετικής Ένωσης.
   Ήταν παθιασμένος με το ποδόσφαιρο και πέθανε το 2002 στη διάρκεια ενός
   αγώνα.

   Το μεγάλο αστέρι εκείνης της ομάδας ήταν ο Όλεγκ Μπλαχίν, νικητής της
   Χρυσής Μπάλας το 1975, πρώτος σκόρερ όλων των εποχών του σοβιετικού
   πρωταθλήματος με 211 γκολ και πρώτος σε συμμετοχές με 432 ματς. Επίσης, ο
   Μπλαχίν πέτυχε συνολικά περισσότερα από 300 γκολ σε επίσημα ματς, πιο
   πολλά από οποιονδήποτε άλλο Σοβιετικό παίκτη. Τη Χρυσή Μπάλα κέρδισε κι ο
   Ιγκόρ Μπελάνοφ το 1986, μέλος της ομάδας που κατέκτησε το δεύτερο Κύπελλο
   Κυπελλούχων.

  [Επεξεργασία] Ουκρανική περίοδος

   Μετά την ανεξαρτησία της Ουκρανίας η Ντιναμό κυριάρχησε στο ποδόσφαιρο της
   χώρας κερδίζοντας τους περισσότερους τίτλους.

   Στην προσπάθειά της να διακριθεί και στην Ευρώπη και ενώ είχε προκριθεί
   στους ομίλους του Τσάμπιονς Λιγκ της σεζόν 1995-96, άνθρωποι του συλλόγου
   προσπάθησαν να δωροδοκήσουν τον Ισπανό διαιτητή Antonio López Nieto στον
   πρώτο αγώνα της ομάδας εναντίον του Παναθηναϊκού. Το αποτέλεσμα ήταν η
   Ντιναμό να εκδιωχθεί από τη διοργάνωση και να αποκλειστεί για δυο χρόνια
   από την ΟΥΕΦΑ. Τελικά, το σωματείο ξεπέρασε αυτή την κακή στιγμή και
   μάλιστα το 1999 έφτασε ως τα ημιτελικά του Τσάμπιονς Λιγκ.

   Ο σύλλογος διαθέτει αξιόλογη ποδοσφαιρική ακαδημία για παιδιά και νέους.
   Οι μικρές ομάδες, γνωστές ως Ντιναμό-2 και Ντιναμό-3, μετέχουν στα
   πρωταθλήματα τζούνιορ και από αυτές έχουν αναδειχθεί σπουδαίοι
   ποδοσφαιριστές, με πιο γνωστό πρόσφατα τον Αντρέι Σεφτσένκο.

[Επεξεργασία] Το Ματς του Θανάτου

   Κατά τη διάρκεια του Β΄ Παγκοσμίου πολέμου μια τραγική ιστορία συνδέθηκε
   με τους ποδοσφαιριστές της Ντιναμό. Έμεινε στην ιστορία ως «Το Ματς του
   Θανάτου».

   Συγκεκριμένα, το καλοκαίρι του 1942 κι ενώ η Ουκρανία τελούσε υπό
   ναζιστική κατοχή, οι ποδοσφαιριστές της Ντιναμό εργάζονταν σε ένα
   αρτοποιείο του Κιέβου. Στον ελεύθερο χρόνο τους έπαιζαν ποδόσφαιρο. Οι
   Γερμανοί εντόπισαν τους παίκτες και τους ζήτησαν να δημιουργήσουν μια
   «Μικτή Κιέβου», ώστε να δίνουν ματς εναντίον μικτών ομάδων των γερμανικών
   στρατιωτικών μονάδων.

   Η Μικτή Κιέβου ονομάστηκε Σταρτ και δημιουργήθηκε από οκτώ ποδοσφαιριστές
   της Ντιναμό (Τρούσεβιτς, Σβιριντόφσκι, Κορότκιχ, Κλιμένκο, Τιούτσεφ,
   Πούτιστιν, Κουζμένκο, Χοντσαρένκο) και τρεις της Λοκομοτίβ Κιέβου
   (Μπαλάκιν, Σουκάρεφ, Μέλνικ). Η Σταρτ νίκησε επανειλημμένα τις Μικτές των
   Γερμανών στρατιωτών. Στις 17 Ιουλίου οι Γερμανοί δημιούργησαν την πιο
   δυνατή ομάδα που μπορούσαν αλλά η Σταρτ τη συνέτριψε με 6-0. Ακολούθησε
   μια ήττα της Σταρτ από μια ομάδα Ούγγρων αιχμαλώτων.

   Τότε οι Γερμανοί θεώρησαν ότι είχε φτάσει η στιγμή να νικήσουν και αυτοί
   του Ουκρανούς. Κάλεσαν την ακατανίκητη, όπως θεωρείτο, ομάδα της
   Λουφτβάφε, την Flakelf, για να αντιμετωπίσει τη Σταρτ. Στον αγώνα, που
   έγινε στις 6 Αυγούστου, δόθηκε μεγάλη δημοσιότητα και αναγγέλθηκε από τις
   εφημερίδες. Όμως, η Σταρτ συνέτριψε τη γερμανική ομάδα με 5-1 και οι
   εφημερίδες δεν έγραψαν τίποτα γι’ αυτό. Το ματς αυτό αποκλήθηκε Ματς του
   Θανάτου, διότι από τότε οι παίκτες της Σταρτ μπήκαν στο στόχαστρο των
   ναζί.

   Στις 9 Αυγούστου, σε νέο αγώνα, οι Ουκρανοί νίκησαν ξανά κι όταν στις 16
   Αυγούστου 1942 συνέτριψαν μια άλλη γερμανική ομάδα, τη Rukh, με 8-0, οι
   ναζί διέταξαν τη διάλυση της Σταρτ. Συνέλαβαν και βασάνισαν τους
   καλύτερους παίκτες και όσους επέζησαν τους έστειλαν στο στρατόπεδο
   συγκέντρωσης Siretz. Εκεί, τον επόμενο Φεβρουάριο, τρεις βρήκαν τραγικό
   θάνατο στη διάρκεια μιας εξέγερσης. Άλλοι τρεις συνελήφθησαν αλλά
   δραπέτευσαν αργότερα και διασώθηκαν.

   Μια δραματοποιημένη παρουσίαση των γεγονότων αυτών περιγράφεται στο
   ουγγαρέζικο φιλμ του 1961 Két félidő a pokolban, στο οποίο αναφέρεται ότι
   μετά τη συντριβή των Γερμανών με 5-1 διέταξαν την εκτέλεση με τυφεκισμό
   όλων των Ουκρανών ποδοσφαιριστών. Μια παραλλαγή της ιστορίας με θετικό
   τέλος παρουσιάστηκε στο αμερικάνικο φιλμ του 1981 Escape to Victory, στο
   οποίο τα γεγονότα τοποθετούνται στο Παρίσι και ως αντίπαλος των Γερμανών
   παρουσιάζεται μια μικτή αιχμαλώτων ποδοσφαιριστών από διάφορες ευρωπαϊκές
   χώρες.

[Επεξεργασία] Τίτλοι

     • Κύπελλο Κυπελλούχων (2): 1975, 1986.
     • Σούπερ Κύπελλο Ευρώπης (1): 1975.

     • Πρωτάθλημα ΕΣΣΔ (13-ρεκόρ): 1961, 1966, 1967, 1968, 1971, 1974, 1975,
       1977, 1980, 1981, 1985, 1986, 1990.
     • Κύπελλο ΕΣΣΔ (9): 1954, 1964, 1966, 1974, 1978, 1982, 1985, 1987,
       1990.
     • Σούπερ Καπ ΕΣΣΔ (3-ρεκόρ): 1980, 1985, 1986.
     • Πρωτάθλημα Ουκρανίας (13-ρεκόρ): 1993, 1994, 1995, 1996, 1997, 1998,
       1999, 2000, 2001, 2003, 2004, 2007, 2009
     • Κύπελλο Ουκρανίας (9-ρεκόρ): 1993, 1996, 1998, 1999, 2000, 2003, 2005,
       2006, 2007.
     • Σούπερ Καπ Ουκρανίας (3-ρεκόρ): 2004, 2006, 2007.
     • CIS Cup (4): 1996, 1997, 1998, 2002.

[Επεξεργασία] Διακρίσεις

     • Ημιτελικά Κυπέλλου Πρωταθλητριών (3 φορές): 1977, 1987, 1999.
     • Προημιτελικά Κυπέλλου Πρωταθλητριών (6 φορές): 1973, 1976, 1982, 1983,
       1992, 1998.
     • Προημιτελικά Κυπέλλου Κυπελλούχων (2 φορές): 1966, 1991.
     • Δευτεραθλήτρια ΕΣΣΔ (11 φορές): 1936 (άνοιξη), 1952, 1960, 1965, 1969,
       1972, 1973, 1976 (φθινόπωρο), 1978, 1982, 1988.
     • Φιναλίστ Κυπέλλου ΕΣΣΔ (1 φορά): 1973.
     • Δευτεραθλήτρια Ουκρανίας (4 φορές): 1992, 2002, 2005, 2006.
     • Φιναλίστ Κυπέλλου Ουκρανίας (1 φορά): 2002.

                      Στο άρθρο αυτό έχει ενσωματωθεί κείμενο από το άρθρο FC
   Wikipedia-logo.png Dynamo Kiev της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9D%CF%84%CE%B9%CE%BD%CE%B1%CE%BC%CF%8C_%CE%9A%CE%B9%CE%AD%CE%B2%CE%BF%CF%85"
   Κατηγορίες: Αθλητικοί σύλλογοι Ουκρανίας | Ιδρύσεις αθλητικών συλλόγων το
   1927

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Azərbaycanca
     • Беларуская (тарашкевіца)
     • Български
     • Català
     • Česky
     • Чӑвашла
     • Dansk
     • Deutsch
     • English
     • Español
     • Euskara
     • Suomi
     • Français
     • עברית
     • Hrvatski
     • Magyar
     • Bahasa Indonesia
     • Italiano
     • 日本語
     • ქართული
     • 한국어
     • Kurdî
     • Lietuvių
     • Latviešu
     • मराठी
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Simple English
     • Slovenčina
     • Slovenščina
     • Српски / Srpski
     • Svenska
     • Türkçe
     • Українська
     • 中文

     • Τελευταία τροποποίηση 07:32, 18 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
