   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Απρίλιος 2006

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                    20ός αιώνας | 21ος αιώνας | 22ος αιώνας

                 Δεκαετία 2000 | Δεκαετία 2010 | Δεκαετία 2020

   2000 | 2001 | 2002 | 2003 | 2004 | 2005 | 2006 | 2007 | 2008 | 2009 | 2010

  Ιανουάριος | Φεβρουάριος | Μάρτιος | Απρίλιος | Μάιος | Ιούνιος | Ιούλιος |
          Αύγουστος | Σεπτέμβριος | Οκτώβριος | Νοέμβριος | Δεκέμβριος

   ══════════════════════════════════════════════════════════════════════════

     • 1 Απριλίου-Τραγικό τέλος έχει η υπόθεση απαγωγής του 18μηνου Τομάζο
       Ονόφρι, καθώς το βράδυ συγκλονισμένη ολόκληρη η Ιταλία πληροφορείται
       τη δολοφονία του από έναν Σικελό οικοδόμο που συνελήφθη και ομολόγησε.
       Το πτώμα του παιδιού βρέθηκε κοντά στον ποταμό Έντσα.
     • 2 Απριλίου-Τελούνται στην Αλεξάνδρεια της Αιγύπτου τα θυρανοίξια του
       ναού του Ευαγγελισμού της Θεοτόκου. Εκατόν πενήντα χρόνια μετά τα
       πρώτα του εγκαίνια, ο μεγαλύτερος ελληνορθόδοξος ναός στην Αφρική
       ανοίγει και πάλι με κάθε επισημότητα τις θύρες του.
     • 3 Απριλίου-Αποφυλακίζεται ο καταδικασμένος πρωτοβάθμια για την υπόθεση
       του ΕΛΑ Αγγελέτος Κανάς.
     • 4 Απριλίου-Λαχταρούν οι 116 επιβάτες και το 6μελές πλήρωμα αεροσκάφους
       της Ολυμπιακής Αεροπορίας καθώς ο κυβερνήτης υποχρεώθηκε σε ελιγμούς
       στον αέρα πάνω από τη Σκύρο προκειμένου να αποφύγει ελληνικά μαχητικά
       αεροσκάφη. Μία αεροσυνοδός τραυματίστηκε ελαφρά. Το αεροσκάφος Boeing
       737-400 με προορισμό τη Θεσσαλονίκη και το Ντίσελντορφ προσγειώθηκε
       τελικώς στη συμπρωτεύουσα.
     • 4 Απριλίου- Οι γυναίκες στο Κουβέιτ ψηφίζουν και είναι υποψήφιες για
       πρώτη φορά σε επαναληπτικές δημοτικές εκλογές. Το κράτος του Κόλπου
       έδωσε ίσα πολιτικά δικαιώματα στις γυναίκες μόλις το 2005 και θα
       ψηφίσουν σε βουλευτικές εκλογές το 2007.
     • 5 Απριλίου-Ποινή φυλάκισης 3,5 ετών επιβάλλει το Γ' Τριμελές Εφετείο
       στον προφυλακισμένο για την υπόθεση του παραδικαστικού κυκλώματος,
       πρώην πρόεδρο Πρωτοδικών Ευάγγελο Καλούση, κρίνοντάς τον ένοχο για μία
       περίπτωση δωροδοκίας.
     • 6 Απριλίου-Τραγωδία στο Τζιμπουτί. Σε ανατροπή του φέρι μποτ
       al-Baraqua II στον κόλπο στην Tadjoura χάνουν τη ζωή τους 113 άνθρωποι
       και πολλοί ακόμα αγνοούνται
     • 6 Απριλίου-Ορκίζεται Πρόεδρος στο Μπενίν ο Γιάγι Μπονί.
     • 6 Απριλίου-Τουλάχιστον 40 άνθρωποι χάνουν τη ζωή τους από την επίθεση
       βομβιστή αυτοκτονίας, που σημειώνεται σε σιιτικό τέμενος στη Βαγδάτη.
       Λίγο νωρίτερα είχε σημειωθεί μία αποτυχημένη επίθεση με όλμους κατά
       επίσης σιιτικού τεμένους.
     • 8 Απριλίου- Φόβοι για δεκάδες νεκρούς εκφράζονται μετά την ανατροπή
       πλοίου που μετέφερε 150 επιβάτες στη λίμνη Βόλτα της Γκάνας.
       Διασώθηκαν μόνο 40 άτομα .
     • 10 Απριλίου-Τουλάχιστον 50 άνθρωποι χάνουν την ζωή τους και 160
       τραυματίζονται σε πυρκαγιά που εκδηλώθηκε στην πόλη Μεερούτ της
       βόρειας Ινδίας. Η φωτιά εκδηλώθηκε σε εμπορική έκθεση της πόλης αυτής
       που βρίσκεται περίπου 80 χλμ. βορειοανατολικά από το Νέο Δελχί.
     • 10 Απριλίου-Δεύτερη ημέρα των βουλευτικών εκλογών στην Ιταλία.
       Ανατρέπουν τις προβλέψεις των exit poll οι προβολές των καταμετρημένων
       ψηφοδελτίων στην Ιταλία. Η Βουλή των Αντιπροσώπων φαίνεται πως φεύγει
       από τα χέρια της κεντροαριστερής Ένωσης του Ρομάνο Πρόντι, ανατροπή
       και στη Γερουσία με τον Σ. Μπερλουσκόνι να προηγείται στις έδρες .
     • 10 Απριλίου-Προσωρινή διακοπή της οικονομικής βοήθειας προς τους
       Παλαιστινίους αποφασίζουν οι υπουργοί Εξωτερικών των «25». Η απομόνωση
       της Χαμάς εντείνεται μετά και την απόφαση του Ισραήλ να αναστείλει
       κάθε συνεργασία με τους Παλαιστινίους στον τομέα της ασφάλειας
     • 10 Απριλίου- Συλλαμβάνεται στην περιοχή Κορλεόνε της Σικελίας ο
       «αρχινονός» της Κόζα Νόστρα, Μπερνάρντο Προβεντσάνο. Ο Προβεντσάνο
       κατεζητείτο 42 ολόκληρα χρόνια και θεωρείται διάδοχος του διαβόητου
       Τοτό Ρίινα, ο οποίος συνελήφθη το 1993 στο Παλέρμο
     • 10 Απριλίου-Στο διαγωνισμό των καλλιστείων, που διοργανώνει ο ΑΝΤ1, με
       παρουσιάστρια την Τατιάνα Στεφανίδου, Σταρ Ελλάς αναδεικνύεται η
       Ολυμπία Χοψονίδου , Μις Ελλάς η Ειρήνη Καρρά και Μις Γιανγκ η Νάσια
       Ανερούση.
     • 11 Απριλίου- Νέος σεισμός αναστατώνει τη Ζάκυνθο. Σύμφωνα με το
       Γεωδυναμικό Ινστιτούτο Αθηνών η σεισμική δόνηση ήταν εντάσεως 5,9
       βαθμών της κλίμακας Ρίχτερ, ενώ το Αριστοτέλειο Πανεπιστήμιο
       Θεσσαλονίκης μέτρησε 5,6 Ρίχτερ.
     • 11 Απριλίου- Τουλάχιστον 47 άτομα σκοτώνονται και δεκάδες
       τραυματίστηκαν από επίθεση αυτοκτονίας που σημειώθηκε στο Καράτσι του
       Πακιστάν. Η επίθεση σημειώθηκε την ώρα που σουνίτες μουσουλμάνοι είχαν
       συγκεντρωθεί για να γιορτάσουν την επέτειο από τη γέννηση του Προφήτη
       Μωάμεθ.
     • 11 Απριλίου- Το μοναδικό γνωστό αντίγραφο του Ευαγγελίου του Ιούδα,
       χαμένο στην αιγυπτιακή έρημο για τουλάχιστον 17 αιώνες, παρουσιάστηκε
       για πρώτη φορά μεταφρασμένο, έπειτα από την ολοκλήρωση μιας πολυετούς
       προσπάθειας από τη National Geographic Society.
     • 13 Απριλίου-Ένα 12χρονο κορίτσι στη Βρετανία είναι πιθανότατα ο πρώτος
       δέκτης καρδιακού μοσχεύματος στα ιατρικά χρονικά ο οποίος ζει
       φυσιολογικά με τη δική του καρδιά: Οι γιατροί αναγκάστηκαν να
       αφαιρέσουν μια δεύτερη καρδιά που είχε μεταμοσχευθεί δίπλα στην πρώτη
       πριν από δέκα χρόνια.Το 1996, ο διάσημος καρδιοχειρουργός Μαγκντί
       Γιακούμπ είχε πραγματοποιήσει στη μικρή Χάνα Κλαρκ μια «ετεροτοπική»
       μεταμόσχευση, κατά την οποία μια δεύτερη καρδιά τοποθετήθηκε δίπλα
       στην εξασθενημένη καρδιά του κοριτσιού για να μειώσει το φορτίο της.
       Πρόσφατα, όμως ο οργανισμός της 12χρονης άρχισε να απορρίπτει το
       μόσχευμα, και οι γιατροί του Νοσοκομείου Παίδων της Όρμοντ Στριτ
       αναγκάστηκαν να αφαιρέσουν το όργανο, υπό την επίβλεψη του κορυφαίου
       Αιγύπτιου ειδικού. Ευτυχώς, η καρδιά της Χάνα μπορούσε να αντεπεξέλθει
       στις αυξημένες απαιτήσεις, παρόλο που λόγω της μυοκαρδιοπάθειας το
       μέγεθός της είναι διπλάσιο από το φυσιολογικό. Η περίπτωση είναι
       μοναδική στη Βρετανία και πιθανώς σε όλο τον κόσμο.
     • 14 Απριλίου- Τραγικός είναι ο απολογισμός των συγκρούσεων στο Τσαντ.
       Οι νεκροί ανέρχονται σε 400, οι συλληφθέντες ξεπερνούν τους 200, ενώ η
       κυβέρνηση του Τσαντ διέκοψε τις διπλωματικές σχέσεις με το Σουδάν, το
       οποίο κατηγορεί για υποκίνηση των ανταρτών. Απειλεί επίσης με διακοπή
       της παραγωγής πετρελαίου.
     • 15 Απριλίου-Σε απόκρημνη περιοχή του Πτώου όρους, βόρεια της λίμνης
       Παραλίμνης και σε υψόμετρο 1.000 ποδών, βρίσκονται τα συντρίμμια του
       μαχητικού αεροσκάφους Mirage 2000 η τύχη του οποίου αγνοούνταν από το
       πρωί της 14 Απριλίου. Από τη συντριβή του Μιράζ έχασε τη ζωή του ο
       πιλότος.
     • 16 Απριλίου-Τέσσερις νεκροί και 40 τραυματίες είναι ο απολογισμός
       εμβολισμού επιβατικής αμαξοστοιχίας του ΟΣΕ από φορτηγό αυτοκίνητο, σε
       φυλασσόμενη ισόπεδη σιδηροδρομική διάβαση στη θέση Κουδούνι, κοντά στο
       χωριό Νέα Σεβάστεια, 4 χιλιόμετρα από την πόλη της Δράμας. Το τραγικό
       δυστύχημα εξετάζεται σοβαρά το ενδεχόμενο να προκλήθηκε γιατί δεν
       λειτούργησαν οι αυτόματες μπάρες ασφαλείας στη διάβαση. Όπως έγινε
       γνωστό από τον περιφερειακό διευθυντή του ΟΣΕ, το δυστύχημα έγινε όταν
       το φορτηγό αυτοκίνητο με οδηγό τον 40χρονο Γιάννη Παπαδόπουλο εμβόλισε
       στο δεύτερο βαγόνι την υπ' αριθμόν 92 επιβατική αμαξοστοιχία με
       περίπου εκατό επιβάτες, που εκτελούσε το δρομολόγιο Θεσσαλονίκη –
       Αλεξανδρούπολη.
     • 18 Απριλίου-Αποκαλύπτεται μεγάλη υπόθεση αρχαιοκαπηλίας. Πολλά αρχαία
       αντικείμενα βρέθηκαν από τους αστυνομικούς του Τμήματος Αρχαιοκαπηλίας
       Ασφάλειας Αττικής στη διάρκεια των ερευνών τους στην πολυτελή βίλα που
       χρησιμοποιεί η Δέσποινα Παπαδημητρίου στη Σχοινούσα, καθώς και στην
       κατοικία του επιστάτη της οικίας, ο οποίος συνελήφθη και οδηγήθηκε
       στον εισαγγελέα Πρωτοδικών Νάξου. Εν τω μεταξύ, η εφημερίδα New York
       Times σε δημοσίευμά της αναφέρεται στην υπόθεση της αρχαιοκαπηλίας,
       σημειώνοντας ότι οι ελληνικές αρχές προσπαθούν να διακριβώσουν εάν
       υπήρχε κάποια σχέση μεταξύ των ευρημάτων στη Σχοινούσα και του
       Μουσείου Πολ Γκετί.
     • 18 Απριλίου- Νέα σεισμική δόνηση 5 βαθμών της κλίμακας Ρίχτερ
       σημειώνεται με επίκεντρο την ίδια περιοχή, ανοιχτά της Ζακύνθου, που
       είχε δώσει τις προηγούμενες ημέρες και τις άλλες ισχυρές σεισμικές
       δονήσεις.
     • 18 Απριλίου- Το αρχαιότερο δείγμα πάγου που έχει φτάσει ποτέ στην
       επιφάνεια της Γης εμπεριέχει ζωτικές πληροφορίες για τις μεταβολές του
       κλίματος στον πλανήτη, ανακοινώνει η ιαπωνική αποστολή στην
       Ανταρκτική. Ο πυρήνας πάγου ανασύρθηκε από βάθος τριών χιλιομέτρων
       στην ερευνητική γεώτρηση που συνεχίζεται στην ιαπωνική βάση του Θόλου
       Φούτζι, στην περιοχή Ντρόνινγκ Μοντ της βόρειας Ανταρκτικής. Η ηλικία
       του εκτιμάται στο ένα εκατομμύριο χρόνια.
     • 19 Απριλίου-Με ψήφους 182 υπέρ και 77 κατά εγκρίνεται από το
       Κοινοβούλιο της Νοτίου Κορέας η υποψηφιότητα της 62χρονης Χαν Μιουνγκ
       Σουκ για την πρωθυπουργία. Είναι η πρώτη γυναίκα πρωθυπουργός στην
       ιστορία της χώρας.Η Χαν αντικαθιστά τον Λι Χάε Τσαν, ο οποίος τον
       περασμένο μήνα παραιτήθηκε, όταν έγινε γνωστό ότι έπαιζε γκολφ σε
       ημέρα εθνικής απεργίας.
     • 21 Απριλίου-Δεκάδες άνθρωποι τραυματίστηκαν ελαφρά από την ισχυρή
       σεισμική δόνηση μεγέθους 7,7 βαθμών της κλίμακας Ρίχτερ που
       σημειώνεται στη χερσόνησο της Καμτσάτκας, στη Βερίγγειο Θάλασσα.
     • 24 Απριλίου-Τρεις ισχυρές εκρήξεις σημειώνονται στο αιγυπτιακό θέρετρο
       Νταχάμπ, με αποτέλεσμα να χάσουν τη ζωή τους ή να τραυματιστούν
       δεκάδες άνθρωποι. Τουλάχιστον μία έκρηξη σημειώθηκε σε ξενοδοχείο,
       όπου καταλύουν Ευρωπαίοι και Ισραηλινοί.
     • 25 Απριλίου-Κλιμακώνεται επικίνδυνα η ένταση στη Σρι Λάνκα μετά την
       επίθεση αυτοκτονίας με στόχο τον αρχηγό των Ένοπλων Δυνάμεων της
       χώρας. Η κυβέρνηση κατηγόρησε τους αντάρτες Ταμίλ και εξαπέλυσε
       αντίποινα με 15 νεκρούς. Χθες, γυναίκα καμικάζι πραγματοποίησε επίθεση
       αυτοκτονίας με στόχο φάλαγγα οχημάτων με την οποία ταξίδευε και ο
       αρχηγός των Ένοπλων Δυνάμεων. Οκτώ άνθρωποι σκοτώθηκαν, ενώ ο
       στρατηγός τραυματίστηκε σοβαρά.
     • 27 Απριλίου-Σε τρίμηνη εκεχειρία προχωρούν οι μαοϊστές αντάρτες του
       Νεπάλ.
     • 29 Απριλίου- Αποφασισμένη να συνεχίσει τον εμπλουτισμό ουρανίου
       δηλώνει εκ νέου η Τεχεράνη, αφήνει όμως «παράθυρο» για την επανάληψη
       των ελέγχων στις πυρηνικές της εγκαταστάσεις, εάν ο φάκελος του
       προγράμματός της φύγει από το Συμβούλιο Ασφαλείας και επιστρέψει στην
       ΙΑΕΑ.

   Ανακτήθηκε από
   "http://el.wikipedia.org/wiki/%CE%91%CF%80%CF%81%CE%AF%CE%BB%CE%B9%CE%BF%CF%82_2006"
   Κατηγορία: Μήνες Ετών

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Česky
     • Deutsch
     • English
     • Esperanto
     • Eesti
     • فارسی
     • Français
     • Bahasa Indonesia
     • 日本語
     • 한국어
     • Nāhuatl
     • Nederlands
     • Occitan
     • Polski
     • Română
     • Русский
     • Sicilianu
     • Slovenčina
     • Svenska
     • ไทย
     • Tagalog
     • Tiếng Việt
     • ייִדיש
     • 中文
     • Bân-lâm-gú

     • Τελευταία τροποποίηση 09:15, 31 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
