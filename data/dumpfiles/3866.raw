   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Τζέιμς Κουκ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το επίσημο ποτραίτο του Κουκ
   ζωγραφισμένο από τον Ναθάνιελ Ντανς

   Ο Τζέιμς Κουκ (αγγλ: James Cook, 27 Οκτωβρίου,
   1728 Μάρτον, Γιορκσάιρ – 14 Φεβρουαρίου 1779
   κόλπος Κιλακέκουα, Χαβάη), ήταν βρετανός
   θαλασσοπόρος και εξερευνητής. Ο Κουκ
   έκανε τρία εξερευνητικά ταξίδια για
   λογαριασμό της Μεγάλης Βρετανίας και
   έπλευσε δύο φορές τον γύρο του κόσμου.
   Ήταν ο πρώτος Βρετανός καπετάνιος που
   έκανε τον περίπλου της γης με ένα
   μοναδικό σκάφος. Ήταν επίσης ο πρώτος
   που σταμάτησε το σκορβούτο ρυθμίζοντας
   τη δίαιτα του πληρώματός του με την
   προληπτική λήψη κίτρου και ξινολάχανου.
   Θεωρείται ένας από τους μεγαλύτερους
   θαλασσοπόρους παγκοσμίως.

   Πίνακας περιεχομένων

     * 1 Βίος και θαλασσοπορίες
     * 2 Πολεμικό Ναυτικό
     * 3 Εξερευνήσεις

          * 3.1 Πρώτο ταξίδι
          * 3.2 Δεύτερο ταξίδι
          * 3.3 Τρίτο ταξίδι

     * 4 Πρόωρος θάνατος
     * 5 Σημειώσεις - παραπομπές
     * 6 Εξωτερικοι σύνδεσμοι

[Επεξεργασία] Βίος και θαλασσοπορίες

   Γιος σκώτου αγρότη ο Τζέιμς Κουκ
   μεγάλωσε σε μια φάρμα στο Γκρέιτ Έιτον
   (Great Ayton), όπου παρακολούθησε το σχολείο
   του χωριού. Στα 17 του ήταν μαθητευόμενος
   σε έναν καταστηματάρχη στο Στέιθες
   (Staithes). Η μαθητεία αυτή δεν κράτησε πολύ.
   Με τη συγκατάθεση όλων ο Κουκ ανέλαβε
   διαφορετική μαθητεία στη ναυτιλιακή
   εταιρία του Τζον Γουόκερ ενός Κουακέρου
   καρβουνά από το Γουΐτμπι (Whitby). Στα
   δύσκολα νερά της αγγλικής ακτοπλοΐας
   έμαθε το επάγγελμα του πλοηγού και
   μαθηματικά, υπηρετώντας σχεδόν εννέα
   χρόνια στο βαλτικό εμπόριο^[1]. Στις 17
   Ιουνίου 1755 ο Κουκ απέρριψε την προσφορά
   διοίκησης ενός από τα σκάφη του Γουόκερ
   για να καταταγεί στο Βασιλικό Ναυτικό ως
   κελευστής. Εθελοντές του διαμετρήματος
   του Κουκ ήταν σπάνιοι και μέσα σε
   εβδομάδες ήταν βοηθός οπλονόμου στο
   «Eagle». Τον Ιούνιο του 1757 πέρασε τις
   εξετάσεις του και πιστοποιήθηκε για το
   πλέον υπεύθυνο από τα ναυτικά πόστα, την
   πλοήγηση και τον χειρισμό ενός
   βασιλικού σκάφους^[2].

[Επεξεργασία] Πολεμικό Ναυτικό

   Με το «Eagle», σκάφος που έφερε 60 κανόνια ο
   έφυγε για τη βόρεια αμερικανική ακτή,
   στο Κεμπέκ και τις εκβολές του ποταμού
   Αγίου Λαυρεντίου στα ταραγμένα χρόνια
   του πολέμου. Γρήγορα ανέβηκε στις τάξεις
   του Ναυτικού, έως ότου έφθασε να διοικεί
   το δικό του σκάφος επιθεώρησης και
   χαρτογράφησης. Αυτό ήταν ασυνήθιστο για
   κάποιον που είχε καταταγεί, αλλά η
   εμπειρία του στα δύσκολα χρόνια του
   εμπορικού ναυτικού τον βοήθησε
   ιδιαίτερα. Ο Κουκ ανταμείφθηκε
   ιδιαίτερα για τη χαρτογραφική του
   δουλειά, που συνέχισε να
   χρησιμοποιείται έως τον 20ο αιώνα. Στην
   πραγματικότητα οι χαρτογραφήσεις και οι
   επιστημονικές παρατηρήσεις του, όπως
   επίσης οι συστάσεις του πρώην κυβερνήτη
   του Σερ Χιού Πάλιζερ (Sir Hugh Palliser), τον
   οδήγησαν στη νέα του θέση ως κυβερνήτη
   του «Endeavour»^[3].

[Επεξεργασία] Εξερευνήσεις

  [Επεξεργασία] Πρώτο ταξίδι

   [IMG]
   [IMG]
   Άγαλμα του πλοιάρχου Κουκ στο Λονδίνο,
   έξω από το "Admiral Arch.

   Το 1768, το βρετανικό Ναυαρχείο όρισε ως
   αποστολή στον Κουκ, υποπλοίαρχο τότε
   στον βαθμό, να ηγηθεί επιστημονικής
   αποστολής στη νήσο Ταϊτή του νότιου
   Ειρηνικού, για να εγκαθιδρύσει
   αστρονομικό παρατηρητήριο. Η αποστολή
   τους ήταν να παρατηρήσουν μια σπάνια
   διάβαση της Αφροδίτης μπροστά από το
   δίσκο του Ηλίου^[4]. Το Ναυαρχείο επέλεξε
   τον Κουκ, εξαιτίας των αποδεδειγμένων
   ικανοτήτων του ως πλοηγού αλλά και για
   το ενδιαφέρον του στην αστρονομία.
   Ξεκίνησε το ταξίδι του στις 12 Αυγούστου
   1768 με το πλοίο «Endeavour» και έφτασε στην
   Ταϊτή στις 13 Απριλίου 1769. Στις 3 Ιουνίου
   1769, ο Κουκ είχε μετρήσει επιτυχώς τον
   χρόνο διέλευσης της Αφροδίτης. Με αυτόν
   τον τρόπο βοήθησε τους επιστήμονες να
   βελτιώσουν την αντίληψή τους για το
   μέγεθος του ηλιακού συστήματος.

   Οι μυστικές εντολές ωστόσο του Κουκ
   περιελάμβαναν την ανακάλυψη των
   άγνωστων περιοχών του νότιου
   ημισφαιρίου, των αποκαλούμενων Terres Australes
   Incognita, για τις οποίες οι αρχαίοι
   γεωγράφοι πίστευαν πως κρατούν τον
   κόσμο σε ισορροπία δρώντας ως αντίβαρο
   της ξηράς του βόρειου ημισφαιρίου.
   Οποιαδήποτε τέτοια ανακάλυψη θα ήταν
   οικονομικά και εμπορικά σημαντική για
   μια αποικιοκρατική δύναμη όπως η Μεγάλη
   Βρετανία του 18ου αιώνα. Ανώφελα
   αναζήτησε σε αυτό το ταξίδι τις άγνωστες
   επικράτειες ο Κουκ και πείστηκε πως
   τέτοια μεγάλη άγνωστη ήπειρος δεν
   υπήρχε. Τον Οκτώβριο του 1769 έγινε ο
   πρώτος Ευρωπαίος που αποβιβάστηκε στη
   Νέα Ζηλανδία. Τα νησιά είχε ήδη
   παρατηρήσει το 1642 ο oλλανδός πλοίαρχος
   Άμπελ Τάσμαν, δίνοντας παράλληλα το
   όνομα της ολλανδικής επαρχίας Ζέελαντ
   (Zeelandt). Το 1770, ο Κουκ διεξήγαγε λεπτομερή
   επιθεώρηση της ανατολικής ακτής της
   Νέας Ολλανδίας και της Αυστραλίας,
   εκείνο δηλαδή το τμήμα της ηπείρου που
   οι Ολλανδοί δεν είχαν χαρτογραφήσει και
   στις 22 Αυγούστου 1770 διεκδίκησε τα εδάφη
   για λογαριασμό της Μεγάλης Βρετανίας. Το
   όνομα Αυστραλία χρησιμοποιήθηκε πολύ
   αργότερα, στις αρχές του 19ου αιώνα.

  [Επεξεργασία] Δεύτερο ταξίδι

   Στο δεύτερο ταξίδι του ο Τζέιμς Κουκ
   έπλευσε μακρύτερα από οποιονδήποτε άλλο
   Ευρωπαίο. Έκανε τον περίπλου της
   Ανταρκτικής με το διάσημο πλοίο του
   «Resolution», αλλά ο πάγος που περιέβαλλε την
   ήπειρο τον εμπόδισε να δει την ξηρά και
   επιστρέφοντας ανέφερε ότι δεν υπήρχε
   καμία ήπειρος σε αυτό το γεωγραφικό
   πλάτος. Έκτοτε η ύπαρξη της Ανταρκτικής
   έμεινε αναπόδεικτη έως το 1840.
   Επιστρέφοντας στην Αγγλία το 1775, ο Κουκ
   προήχθη σε πλοίαρχο και εκλέχθηκε
   Εταίρος της Βασιλικής Εταιρίας.

  [Επεξεργασία] Τρίτο ταξίδι

   Τον Ιούλιο του 1776 ο Κουκ ξεκίνησε για το
   τρίτο ταξίδι του, πάλι με το «Resolution». Η
   αποστολή του ήταν η αναζήτηση του
   Βορειοδυτικού Περάσματος, της πιθανής
   βόρειας θαλάσσιας οδού μεταξύ Ευρώπης
   και Ασίας. Το 1778, ο Κουκ έγινε ο πρώτος
   Ευρωπαίος που προσέγγισε τα νησιά της
   Χαβάης. Λίγο αργότερα κατά την ίδια
   χρονιά έπλευσε προς τη βορειοδυτική
   ακτή της Βόρειας Αμερικής, και έγινε ο
   πρώτος Ευρωπαίος που πάτησε το πόδι του
   στο νησί Βανκούβερ στη Βρετανική
   Κολούμπια. Συνέχισε την παράκτια
   ναυσιπλοΐα του και μέσω του Βερίγγειου
   εισήλθε στον Αρκτικό ωκεανό. Το συμπαγές
   τείχος πάγου εμπόδισε την αποστολή και
   έτσι ο Κουκ επέστρεψε στα νησιά της
   Χαβάης.

   [IMG]
   [IMG]
   Τα ταξίδια του πλοιάρχου Κουκ. Το πρώτο
   ταξίδι υποδεικνύεται με κόκκινη, το
   δεύτερο ταξίδι με πράσινη και το τρίτο
   ταξίδι με γαλάζια γραμμή. Η πορεία του
   πληρώματος του Κουκ μετά τον θάνατό του
   υποδεικνύεται με διακεκομμένη γαλάζια
   γραμμή.

[Επεξεργασία] Πρόωρος θάνατος

   Όντας στα νησιά της Χαβάης στις 14
   Φεβρουαρίου 1779 ο Τζέιμς Κουκ, προσπάθησε
   να διερευνήσει την αρπαγή μιας βάρκας
   στον κόλπο Κιλακέκουα από κάποιον
   ιθαγενή. Η συνήθης τακτική ήταν να
   κρατιέται κάποιος όμηρος έως ότου
   επιστραφούν τα κλεμμένα αντικείμενα.^[5]
   Ο Κουκ προσπάθησε να πάρει ως όμηρο τον
   βασιλέα της Χαβάης Kalaniopu'u. Οι ιθαγενείς
   τον εμπόδισαν και τον ανάγκασαν να
   υποχωρήσει ως την ακτή. Στρέφοντας την
   πλάτη του για να σπρώξει τις λέμβους στο
   νερό χτυπήθηκε στο κεφάλι και κατόπιν
   μαχαιρώθηκε μέχρι θανάτου από κάποιον
   ιθαγενή.^[6].

   Αργότερα οι ιθαγενείς και κατόπιν
   έκκλησης του πληρώματος παρέδωσαν το
   σώμα του κυβερνήτη για να ταφεί στη
   θάλασσα σύμφωνα με την επίσημη
   βρετανική ναυτική παράδοση.^[7] Την
   ολοκλήρωση της αποστολής ανέλαβε ο
   Τσαρλς Κλερκ, καπετάνιος του Discovery, και
   έκανε την τελική προσπάθεια για να
   περάσει τον Βερίγγειο. Μετά τον θάνατο
   και του Κλερκ, το Resolution και το Discovery
   επέστρεψαν στην Αγγλία τον Οκτώβριο του
   1780 υπό τον Τζον Γκορ, βετεράνο από το
   πρώτο ταξίδι του Κουκ και τον πλοίαρχο
   Τζέιμς Κινγκ. Η αφήγηση του Κουκ για το
   τρίτο και τελευταίο του ταξίδι
   ολοκληρώθηκε κατά την επιστροφή από τον
   Κινγκ.

[Επεξεργασία] Σημειώσεις - παραπομπές

    1. ↑ «Cook, James (1728 - 1779)», Australian Dictionary of Biography
    2. ↑ JAMES» στο Dictionary of Canadian Biography Online.
    3. ↑ Nate Kerl 2000, «Captain James Cook; a life full of adventure,
       triumph, and struggle».
    4. ↑ BBC Historic Figures
    5. ↑ Βλ. Collingridge, Vanessa 2003, Captain Cook: The Life, Death
       and Legacy of History's Greatest Explorer, Ebury Press, ISBN
       0-09-188898-0.
    6. ↑ Collingridge, Vanessa 2003, 410 κ.ε. Obsession and Betrayal.
    7. ↑ Βλ. Collingridge, Vanessa 2003, 413 Obsession and Betrayal.

[Επεξεργασία] Εξωτερικοι σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Τζέιμς Κουκ

     * 'Cook, James (1728 - 1779)', Australian Dictionary of Biography,
       Volume 1, Melbourne University Press, 1966, pp 243-244
     * Βιογραφία στο Dictionary of Canadian Biography Online
     * Εταιρία Κάπταιν Κουκ
     * The Endeavour journal (1) και The Endeavour journal (2), όπως
       τα τηρούσε ο James Cook - ψηφιοποιημένα από
       τη National Library of Australia.
     * Captain James Cook: The World's Explorer
     * Life in the Pacific of the 1700s: The Cook/Forster Collection of the
       Georg August University of Göttingen έκθεση στην
       Ακαδημία Τεχνών της Χονολουλού 23
       Φεβρουαρίου - 14 Μαΐου 2006
     * The South Seas Project: maps and online editions of the Journals of
       James Cook's First Pacific Voyage. 1768-1771, Includes full text of
       journals kept by Cook, Joseph Banks and Sydney Parkinson, as well as
       the complete text of John Hawkesworth's 1773 Account of Cook's first
       voyage.
     * Έργα του James Cook στο Project Gutenberg
     * Βλ. το χάρτη περ. 1780 του τρίτου
       ταξιδιού του Κουκ από τον Rigobert Bonne, Carte
       de la Côte N.O. de l'Amérique et de la Côte N.E. de l'Asie
       reconnues en 1778 et 1779 / par M. Bonne, Ingenieur-Hydrographe de la
       Marine στο Portal to Texas History.
     * Ανακάλυψη της Ν. Ζηλανδίας
     * Τα ταξίδια του Κάπταιν Κουκ, Izidor Hafner, The
       Wolfram Demonstrations Project.
     * Cook's Pacific Encounters: Cook-Forster Collection online
       φωτογραφίες και περιγραφές
       περισσότερων των 300 τέχνεργων που
       συλλέχθηκαν στα τρία ταξίδια του Κουκ
       στον Ειρηνικό.
     * Εικόνες και περιγραφές αντικειμένων
       που σχετίζονται με τον Τζέιμς Κουκ στο
       Μουσείο της Νέας Ζηλανδίας Te Papa Tongarewa

                       Στοιχεία προσώπου
   ΟΝΟΜΑ                    Τζέιμς Κουκ
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ Βρετανός θαλασσοπόρος
                                 και εξερευνητής
   ΗΜΕΡΟΜΗΝΙΑ          27 Οκτωβρίου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1728
   ΤΟΠΟΣ ΓΕΝΝΗΣΗΣ   Μάρτον, Γιορκσάιρ
   ΗΜΕΡΟΜΗΝΙΑ          14 Φεβρουαρίου
   ΘΑΝΑΤΟΥ
   ΕΤΟΣ ΘΑΝΑΤΟΥ       1779
   ΤΟΠΟΣ ΘΑΝΑΤΟΥ     Κόλπος Κιλακέκουα,
                                 Χαβάη

   Ανακτήθηκε από
   "http://el.wikipedia.org/wiki/%CE%A4%CE%B6%CE%AD%CE%B9%CE%BC%CF%82_%CE%9A%CE%BF%CF%85%CE%BA"
   Κατηγορία: Θαλασσοπόροι εξερευνητές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Aragonés
     * Ænglisc
     * العربية
     * مصرى
     * Asturianu
     * Azərbaycanca
     * Башҡорт
     * Žemaitėška
     * Беларуская
     * Беларуская (тарашкевіца)
     * Български
     * বাংলা
     * Brezhoneg
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Furlan
     * Frysk
     * Gaeilge
     * 贛語
     * Gàidhlig
     * Galego
     * עברית
     * Fiji Hindi
     * Hrvatski
     * Magyar
     * Հայերեն
     * Interlingua
     * Bahasa Indonesia
     * Ido
     * Íslenska
     * Italiano
     * 日本語
     * Basa Jawa
     * ქართული
     * 한국어
     * Latina
     * Lëtzebuergesch
     * Líguru
     * Lietuvių
     * Latviešu
     * Malagasy
     * Māori
     * Македонски
     * മലയാളം
     * Bahasa Melayu
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Kapampangan
     * Polski
     * پنجابی
     * Português
     * Runa Simi
     * Română
     * Русский
     * Sicilianu
     * Scots
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * தமிழ்
     * తెలుగు
     * Тоҷикӣ
     * ไทย
     * Tagalog
     * Türkçe
     * Татарча/Tatarça
     * Українська
     * اردو
     * Tiếng Việt
     * Volapük
     * Winaray
     * 吴语
     * Хальмг
     * Yorùbá
     * 中文
     * 文言
     * 粵語

     * Τελευταία τροποποίηση 18:16, 25
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
