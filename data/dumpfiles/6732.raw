   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Εντολή σχηματισμού κυβέρνησης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η εντολή σχηματισμού κυβέρνησης είναι η τυπική πράξη με την οποία ο
   Πρόεδρος της Δημοκρατίας στην Ελλάδα αναθέτει σε κάποιο πρόσωπο τον
   σχηματισμό κυβέρνησης. Σύμφωνα με το άρθρο 37 παράγραφος 1 του
   Συντάγματος, ο Πρόεδρος της Δημοκρατίας, αφού ενημερωθεί επισήμως για τα
   αποτελέσματα των εκλογών και δεχτεί την παραίτηση της κυβέρνησης που τις
   διεξήγαγε, συνήθως την επομένη των εκλογών, διορίζει τον νικητή
   Πρωθυπουργό, δίνοντάς του εντολή σχηματισμού κυβέρνησης. Ο εντολοδόχος
   πρωθυπουργός παρουσιάζει τον κατάλογο των υπουργών του και ορκίζεται μαζί
   με την κυβέρνησή του, συνήθως την τρίτη μέρα μετά τις εκλογές. Η εντολή
   του Προέδρου της Δημοκρατίας διακρίνεται σε εντολή σχηματισμού κυβέρνησης,
   αν το πρώτο κόμμα έχει την απόλυτη πλειοψηφία των εδρών στη Βουλή
   (αυτοδυναμία), και σε διερευνητική εντολή, αν κανένα κόμμα δεν έχει
   απόλυτη πλειοψηφία στη Βουλή. Η πρώτη εντολή ισοδυναμεί με τον διορισμό
   του αρχηγού του πρώτου κόμματος ως πρωθυπουργού. Η δεύτερη αναθέτει στον
   αρχηγό ενός κόμματος να διερευνήσει κατά πόσο μπορεί να σχηματίσει
   κυβέρνηση που να εξασφαλίσει την εμπιστοσύνη της Βουλής. Αυτό πρακτικά
   σημαίνει ότι ο αρχηγός που έλαβε διερευνητική εντολή εξετάζει κατά πόσο
   μπορεί να συνεργαστεί με άλλα κόμματα ή βουλευτές, ώστε να αποκτήσει την
   απόλυτη πλειοψηφία στη Βουλή. Αν νομίζει ότι θα το επιτύχει, διορίζεται
   πρωθυπουργός και ακολουθεί η ψηφοφορία στη Βουλή. Αν όχι, επιστρέφει την
   εντολή στον Πρόεδρο της Δημοκρατίας, ο οποίος με τη σειρά του την αναθέτει
   στο επόμενο σε έδρες κόμμα. Ο Πρόεδρος της Δημοκρατίας μπορεί να δώσει
   συνολικά μέχρι τρεις διερευνητικες εντολές στα τρία μεγαλύτερα κόμματα. Αν
   καμιά δεν τελεσφορήσει, τότε οφείλει να καλέσει τους αρχηγούς όλων των
   κομμάτων και να καταβληθεί προσπάθεια να σχηματιστεί κυβέρνηση. Αν και από
   τη σύσκεψη αυτήν δεν προκύψει κυβέρνηση, οφείλει να προκηρύξει νέες
   εκλογές.

   Στο παρελθόν ο ανώτατος άρχοντας (Πρόεδρος της Δημοκρατίας ή Βασιλιάς)
   ήταν ελεύθερος να διορίσει πρωθυπουργό όποιον ήθελε (ακόμα και τον κηπουρό
   του, «θεωρία του κηπουρού»). Από το 1875 και μετά καθιερώθηκε, στην αρχή
   άτυπα και κατόπιν και στο Σύνταγμα, ότι η νέα κυβέρνηση που θα
   σχηματιζόταν όφειλε να ζητήσει ψήφο εμπιστοσύνης από τη Βουλή (αρχή της
   δεδηλωμένης), οπότε περιοριζόταν κάπως η εξουσία του ανώτατου άρχοντα. Και
   πάλι όμως παρέμενε στην απόλυτη ευχέρειά του ποιον θα επέλεγε ως
   πρωθυπουργό. Αν η Βουλή δεν του έδινε ψήφο εμπιστοσύνης, μπορούσε να
   διορίσει κάποιον άλλο κλπ. με αποτέλεσμα ενδεχόμενη μακρά περίοδο
   ακυβερνησίας, όπως συνέβη κατά την Αποστασία του 1965. Για τον λόγο αυτόν
   το Σύνταγμα του 1975 προέβλεψε για πρώτη φορά περιοριστικά σε ποια πρόσωπα
   μπορεί να δοθεί τέτοια εντολή: εντολή σχηματισμού κυβέρνησης στον αρχηγό
   του πρώτου κόμματος, αν έχει αυτοδυναμία, ή διερευνητική εντολή στον
   αρχηγό του πρώτου σε έδρες κόμμα, αν κανένα κόμμα δεν έχει αυτοδυναμία, αν
   δεν τελεσφορήσει στον αρχηγό του δεύτερου κόμματος κλπ. Με τον τρόπο αυτόν
   ο Πρόεδρος της Δημοκρατίας είναι απόλυτα δεσμευμένος για το ποιον μπορεί
   να διορίσει πρωθυπουργό.

   Ανακτήθηκε από
   "http://el.wikipedia.org/wiki/%CE%95%CE%BD%CF%84%CE%BF%CE%BB%CE%AE_%CF%83%CF%87%CE%B7%CE%BC%CE%B1%CF%84%CE%B9%CF%83%CE%BC%CE%BF%CF%8D_%CE%BA%CF%85%CE%B2%CE%AD%CF%81%CE%BD%CE%B7%CF%83%CE%B7%CF%82"
   Κατηγορίες: Ελληνική Κυβέρνηση | Συνταγματικό Δίκαιο

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 23:24, 10 Οκτωβρίου 2007.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
