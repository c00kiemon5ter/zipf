   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Χάρι Πότερ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Αυτό το άρθρο είναι για τη σειρά βιβλίων με ήρωα τον Χάρι Πότερ. Για
   πληροφορίες σχετικά με τον χαρακτήρα με το όνομα Χάρι Πότερ, δείτε το
   άρθρο Χάρι Πότερ (χαρακτήρας).

   Χάρι Πότερ είναι το όνομα μιας σειράς επτά μυθιστορημάτων φαντασίας από τη
   βρετανίδα συγγραφέα Τζ. Κ. Ρόουλινγκ Τα βιβλία περιγράφουν έναν κόσμο
   μάγων με βασικό χαρακτήρα ένα νεαρό αγόρι με το όνομα Χάρι Πότερ. Η
   κεντρική ιστορία των βιβλίων περιγράφει τον αγώνα του Χαρι Πότερ εναντίον
   του κακού μάγου Βόλντεμορτ ο οποίος θέλει να κατακτήσει το κόσμο των
   μάγων. Το πρώτο μυθιστόρημα, Ο Χάρι Πότερ και η Φιλοσοφική Λίθος,
   κυκλοφόρησε στα αγγλικά το 1997 και στα ελληνικά τον Νοέμβριο του 1998. Τα
   πρώτα πέντε βιβλία έχουν μεταφερθεί στον κινηματογράφο. Ο τίτλος του
   έβδομου βιβλίου της σειράς, ο οποίος ανακοινώθηκε στις 21 Δεκεμβρίου 2006
   στην προσωπική ιστοσελίδα της Τζ. Κ. Ρόουλινγκ, είναι Harry Potter and the
   Deathly Hallows κυκλοφόρησε στις 21 Ιουλίου 2007 το οποίο σύμφωνα με τους
   εκδότες έσπασε όλα τα ρεκόρ, αφού η πρώτη έκδοση πούλησε 12 εκατομμύρια
   αντίτυπα μόνο στην Αμερική. Τα βιβλία της σειράς Χάρι Πότερ είναι
   εξαιρετικά δημοφιλή με πωλήσεις που μέχρι τον Απρίλη του 2008 υπερβαίνουν
   τα 375 εκατομμύρια αντίτυπα παγκοσμίως. Εντούτοις, έχουν δεχτεί οξεία
   κριτική από κάποιες ομάδες. Τα βιβλία εκδίδονται από την Bloomsbury
   Publishing Plc στο Ηνωμένο Βασίλειο, από τη Scholastic Press στις Ηνωμένες
   Πολιτείες και από την Raincoast Books στον Καναδά. Στην Ελλάδα εκδίδονται
   από τις εκδόσεις Ψυχογιός. Τα πρώτα πέντε βιβλία έχουν μεταφερθεί στον
   κινηματογράφο από τη Warner Bros. Η έκτη ταινία θα κυκλοφορήσε στις 21
   Νοεμβρίου 2008, ενώ τα γυρίσματα ξεκίνησαν το Σεπτέμβριο του 2007.

   Πίνακας περιεχομένων

     • 1 Γενική Επισκόπηση

          • 1.1 Ιστορικό Έκδοσης

     • 2 Η σειρά

          • 2.1 Τα βιβλία
          • 2.2 Οι ταινίες

     • 3 Πηγές

[Επεξεργασία] Γενική Επισκόπηση

  [Επεξεργασία] Ιστορικό Έκδοσης

   Τα βιβλία έχουν αναγνώστες όλων των ηλικιών. Η Τζ. Κ. Ρόουλινγκ δήλωσε πως
   δεν είχε κάποια ηλικιακή ομάδα στο νου της όταν ξεκίνησε να γράφει τον
   Χάρι Πότερ, οι εκδότες της όμως, αρχικά είχαν εστιάσει την πώληση των
   βιβλίων στο αναγνωστικό κοινό μεταξύ 8 και 15 ετών. Πρόσφατα τα βιβλία
   ξεκίνησαν να τυπώνονται σε δύο εκδόσεις, μία με το πρωτότυπο "παιδικό"
   εξώφυλλο, και μία με εξώφυλλο που στοχεύει σε αναγνωστικό κοινό
   μεγαλύτερων ηλικιών. Επιπλέον, καθώς η σειρά προχωρά, η γραφή της
   Ρόουλινγκ εξελίσσεται και το περιεχόμενο των βιβλίων ωριμάζει καθώς ο
   βασικός χαρακτήρας, ο Χάρι Πότερ, μεγαλώνει. Για παράδειγμα, σε
   μεταγενέστερα βιβλία, διαπραγματεύονται οι σχέσεις ως ζήτημα της ζωής ενός
   εφήβου. Έτσι, το αναγνωστικό κοινό των βιβλίων μεγαλώνει σε ηλικία καθώς η
   σειρά προχωράει.

   Το πρώτο βιβλίο εκδόθηκε στο Ηνωμένο Βασίλειο από την Bloomsbury
   Publishing Plc, μία σχετικά μικρή εκδοτική εταιρία, τον Ιούλιο του 1997. Η
   αρχική του επιτυχία βασίστηκε σε μερικές καλές κριτικές και σε "από στόμα
   σε στόμα διαφήμιση". Σε όλα τα πρώτα τρία βιβλία, Ο Χάρι Πότερ και η
   Φιλοσοφική Λίθος, Ο Χάρι Πότερ και η Κάμαρα με τα Μυστικά και Ο Χάρι Πότερ
   και ο Αιχμάλωτος του Αζκαμπάν, απονεμήθηκε το βραβείο Nestlé Smarties Book
   Prize για το αναγνωστικό κοινό ηλικίας μεταξύ 9 και 11 ετών. Μέχρι την
   έκδοση του τέταρτου βιβλίου Ο Χάρι Πότερ και το Κύπελλο της Φωτιάς, το
   2000, η σειρά είχε γίνει πολύ δημοφιλής και είχε αποκτήσει μεγάλη
   δημοσιότητα από τον τύπο, ασυνήθιστη για νέα βιβλία. Περίπου την ίδια
   εποχή η Warner Brothers ξεκίνησε να εργάζεται σε σειρά ταινιών που
   βασίζεται στα βιβλία. Το γεγονός ότι μία τόσο μεγάλη κοινοπραξία παραγωγής
   ταινιών ασχολήθηκε με τη σειρά, μεγιστοποίησε την αξία πώλησης των
   προϊόντων που σχετίζονταν με τον Χάρι Πότερ. Η πρώτη ταινία, κυκλοφόρησε
   το 2001 και συνοδεύτηκε από βιντεοπαιχνίδια και άλλα προϊόντα που φέρουν
   λογότυπα και αναγνωριστικά της.

   Η προβολή και έμμεση διαφήμιση κλιμακώθηκε με την έκδοση των δύο επόμενων
   βιβλίων της σειράς Ο Χάρι Πότερ και το Τάγμα του Φοίνικα και Ο Χάρι Πότερ
   και ο Ημίαιμος Πρίγκηψ, με μεσονύκτια πάρτυ έκδοσης σε εκατοντάδες
   βιβλιοπωλεία στο Ηνωμένο Βασίλειο, ταυτόχρονες εκδηλώσεις πρώτης
   παρουσίασης σε περιοχές του αγγλόφωνου κόσμου και μαζικό ενδιαφέρον των
   Μέσων Μαζικής Ενημέρωσης, που οδήγησαν σε πρωτοφανείς πωλήσεις για την
   πρώτη ημέρα έκδοσης στο Ηνωμένο Βασίλειο, στις Η.Π.Α. και αλλού. Η σειρά
   είναι το ίδιο δημοφιλής στον μη-αγγλόφωνο κόσμο μέσω των μεταφράσεων της.
   Η επιθυμία ανάγνωσης των βιβλίων τη μέρα κυκλοφορίας τους έγινε τόσο
   μεγάλη από μερικούς αναγνώστες της σειράς, σε σημείο ώστε η αγγλική έκδοση
   του Τάγματος του Φοίνικα έγινε το πρώτο βιβλίο στα αγγλικά που έφτασε στην
   κορυφή των πωλήσεων βιβλίων στη Γαλλία.

   Σύμφωνα με τη συγγραφέα, ο βασικός χαρακτήρας Χάρι Πότερ, προέκυψε σαν
   ιδέα καθώς βρισκόταν σε ένα τρένο και ταξίδευε από το Μάντσεστερ στο
   Λονδίνο το 1991. Τμήματα των βιβλίων λέγεται ότι έχουν γραφτεί σε καφέ στο
   Εδιμβούργο. Οι πωλήσεις από τα βιβλία, τα δικαιώματα από τις ταινίες και
   τα επίσημα προϊόντα, έχουν κάνει τη Ρόουλινγκ δισεκατομμυριούχο και τον
   620ό πιο πλούσιο άνθρωπο στον κόσμο ^[1].

   Κάθε βιβλίο καταγράφει περίπου έναν χρόνο της ζωής του Χάρι Πότερ στη
   Σχολή Χόγκουαρτς, όπου μαθαίνει τη χρήση μαγείας και την παρασκευή μαγικών
   φίλτρων. Ο Χάρι Πότερ επίσης αναγκάζεται να υπερπηδήσει εμπόδια — τόσο σε
   ζητήματα που αφορούν τις μαγικές ικανότητες, όσο σε κοινωνικά και
   συναισθηματικά ζητήματα — καθώς προχωρά από την εφηβεία στην ενηλικίωση.

   Η Ρόουλινγκ ανακοίνωσε πως έχει σχεδιάσει την έκδοση εφτά βιβλίων, το
   καθένα εκ των οποίων θα είναι λίγο πιο "σκοτεινό" από το προηγούμενό του
   καθώς ο Χάρι Πότερ μεγαλώνει και το αντίπαλο δέος του, ο Βόλντεμορτ,
   αποκτά επιπλέον δυνάμεις. Μέχρι το 2005 έξι βιβλία είχαν εκδοθεί. Το έκτο,
   Ο Χάρι Πότερ και ο Ημίαιμος Πρίγκηψ, εκδόθηκε στην αγγλική του έκδοση στις
   16 Ιουλίου του 2005 και στα ελληνικά στις 25 Νοεμβρίου του 2005. Το
   έβδομο, Harry Potter and the Deathly Hallows, εκδόθηκε στις 21 Ιουλίου του
   2007 στην αγγλική γλώσσα, ενώ στα ελληνικά κυκλοφόρησε στις 3 Νοεμβρίου,
   με τον τίτλο Ο Χάρι Πότερ και οι Κλήροι του Θανάτου.

[Επεξεργασία] Η σειρά

  [Επεξεργασία] Τα βιβλία

    1. Ο Χάρι Πότερ και η Φιλοσοφική Λίθος. Στο Ηνωμένο Βασίλειο: Harry
       Potter and the Philosopher's Stone Στις Η.Π.Α: Harry Potter and the
       Sorcerer's Stone

          • Χρονική τοποθέτηση ιστορίας: 1981, 1991 έως 1992
          • Κυκλοφορία πρώτων αγγλικών εκδόσεων: 26 Ιουνίου, 1997 (UK); 1
            Σεπτεμβρίου, 1998 (US)
          • Κυκλοφορία ελληνικής έκδοσης: Νοέμβριος 1998
          • Πωλήσεις στις Η.Π.Α: 17 Εκατομμύρια αντίτυπα. Εκδοση με σκληρό
            εξώφυλλο 6.1 Εκατομμύρια αντίτυπα, Χαρτόδετη έκδοση 10.9
            Εκατομμύρια αντίτυπα

    2. Ο Χάρι Πότερ και η Κάμαρα με τα Μυστικά. Στα αγγλικά: Harry Potter and
       the Chamber of Secrets

          • Χρονική τοποθέτηση ιστορίας: 1943, 1992 έως 1993
          • Κυκλοφορία πρώτων αγγλικών εκδόσεων: 2 Ιουλίου, 1998 (UK); 2
            Ιουνίου, 1999 (US)
          • Κυκλοφορία ελληνικής έκδοσης: Ιούνιος 1999
          • Πωλήσεις στις Η.Π.Α: 14.7 εκατομμύρια αντίτυπα. Εκδοση με σκληρό
            εξώφυλλο 7.3 εκατομμύρια αντίτυπα, Χαρτόδετη έκδοση 7.5
            εκατομμύρια αντίτυπα

    3. Ο Χάρι Πότερ και ο Αιχμάλωτος του Αζκαμπάν. Στα αγγλικά: Harry Potter
       and the Prisoner of Azkaban

          • Χρονική τοποθέτηση ιστορίας: 1993 έως 1994
          • Κυκλοφορία πρώτων αγγλικών εκδόσεων: 8 Ιουλίου, 1999 (UK); 8
            Σεπτεμβρίου, 1999 (US)
          • Κυκλοφορία ελληνικής έκδοσης: Νοέμβριος 1999
          • Πωλήσεις στις Η.Π.Α: 12.8 εκατομμύρια αντίτυπα. Εκδοση με σκληρό
            εξώφυλλο 7.6 εκατομμύρια αντίτυπα, Χαρτόδετη έκδοση 5.2
            εκατομμύρια αντίτυπα

    4. Ο Χάρι Πότερ και το Κύπελλο της Φωτιάς. Στα αγγλικά: Harry Potter and
       the Goblet of Fire

          • Χρονική τοποθέτηση ιστορίας: 1944, 1994 έως 1995
          • Κυκλοφορία πρώτων αγγλικών εκδόσεων: 8 Ιουλίου, 2000 (UK/US)
          • Κυκλοφορία ελληνικής έκδοσης: 25 Νοεμβρίου 2000
          • Πωλήσεις στις Η.Π.Α: 12.3 εκατομμύρια αντίτυπα. Εκδοση με σκληρό
            εξώφυλλο 8.9 εκατομμύρια αντίτυπα, Χαρτόδετη έκδοση 3.4
            εκατομμύρια αντίτυπα

    5. Ο Χάρι Πότερ και το Τάγμα του Φοίνικα. Στα αγγλικά: Harry Potter and
       the Order of the Phoenix

          • Χρονική τοποθέτηση ιστορίας: 1976, 1995 έως 1996
          • Κυκλοφορία πρώτων αγγλικών εκδόσεων: 21 Ιουνίου, 2003 (UK/US)
          • Κυκλοφορία ελληνικής έκδοσης: Νοέμβριος 2003
          • Πωλήσεις στις Η.Π.Α: 13.7 εκατομμύρια αντίτυπα. Εκδοση με σκληρό
            εξώφυλλο 12.2 εκατομμύρια αντίτυπα, Χαρτόδετη έκδοση 1.5
            εκατομμύρια αντίτυπα. 5 εκατομμύρια αντίτυπα πωλήθηκαν το πρώτο
            24ωρο, αρχική τύπωση 8.5 εκατομμύρια αντίτυπα.

    6. Ο Χάρι Πότερ και ο Ημίαιμος Πρίγκιψ. Στα αγγλικά: Harry Potter and the
       Half-Blood Prince

          • Χρονική τοποθέτηση ιστορίας:1926, 1960, 1970, 1996 έως 1997
          • Κυκλοφορία πρώτων αγγλικών εκδόσεων: 16 Ιουλίου, 2005 (UK/US)
          • Πωλήσεις στις Η.Π.Α: 20 εκατομμύρια αντίτυπα. 7 εκατομμύρια
            αντίτυπα σε 24 ώρες, αρχική τύπωση 10.8 εκατομμύρια αντίτυπα.

    7. Ο Χάρι Πότερ και οι Κλήροι του Θανάτου. Στα αγγλικά: Harry Potter and
       the Deathly Hallows

          • Χρονική τοποθέτηση ιστορίας: Καλοκαίρι 1997 έως Καλοκαίρι 1998
            επίλογος 2017
          • Ημερομηνία κυκλοφορίας: 21 Ιουλίου (Αγγλική Έκδοση), 2007 - 3
            Νοεμβρίου (Ελληνική Έκδοση),2007

   Μέχρι την 21 Απριλίου του 2008, έχουν πουληθεί παγκοσμίως πάνω από
   375.000.000 αντίτυπα της σειράς των βιβλίων Χάρι Πότερ. Τα βιβλία είναι
   αρκετά δημοφιλή και ως αποτέλεσμα πολλά βιβλιοπωλεία παγκοσμίως οργανώνουν
   "πάρτυ κυκλοφορίας" ("release party") την ημέρα κυκλοφορίας των βιβλίων
   της σειράς, εφόσον η νωρίτερη ώρα κατά την οποία τα βιβλία μπορούν να
   πουληθούν σε λιανική τιμή είναι 12.01 της τοπικής ώρας (σε χώρες όπου δεν
   υπάρχει περιορισμός ωραρίων λειτουργίας των καταστημάτων).

   Τα βιβλία της σειράς Χάρι Πότερ έχον μεταφραστεί σε πολλές γλώσσες μεταξύ
   των οποίων και η αρχαία ελληνική. Για την αγγλική γλώσσα υπάρχει μία
   έκδοση που έχει προσαρμοστεί στα Αμερικάνικα αγγλικά, με αλλαγές λέξεων
   όπως το "philosopher's" σε "sorcerer's", to "football" σε "soccer", "video
   recorder" σε "VCR", "do his nut" σε "go ballistic" και το "rubbish bin" σε
   "trash can".

   Το 2001 εκδόθηκαν στα αγγλικά δύο μικρά βιβλία με τα ονόματα Fantastic
   Beasts and Where to Find Them από Newt Scamander και Quidditch Through the
   Ages από Kennilworthy Whisp. Αυτά τα βιβλία υποτίθεται πως είναι
   αναπαραγωγή δύο βιβλίων του Χόγκουαρτς που ανήκουν στον Χάρι Πότερ,
   διανθισμένα με σημειώσεις στα περιθώρια από τον ίδιο και τους συμμαθητές
   του. Τα βιβλία έχουν γραφτεί από την Τζ. Κ. Ρόουλινγκ με έσοδα που
   διατίθενται για φιλανθρωπικούς σκοπούς μέσω του οργανισμού Comic Relief.

   Σχετικά με το αν θα υπάρξουν βιβλία Χάρι Πότερ μετά το έβδομο, η Ρόουλινγκ
   έχει αναφέρει πως μπορεί ενδεχομένως να γράψει ένα όγδοο βιβλίο το οποίο,
   αν γραφτεί, θα είναι ένα είδος εγκυκλοπαίδειας του κόσμου των μάγων όπως
   αυτός παρουσιάζεται στη σειρά και θα ασχολείται με θέματα που δε
   σχετίζονταν άμεσα με τη μυθιστορία των βιβλίων. Επίσης η συγγραφέας έχει
   αναφέρει πως δε θα γράψει κάποιο "εισαγωγικό βιβλίο" (prequel) για τη
   σειρά. Ακόμη παραμένει άγνωστο το αν θα επιτραπεί σε άλλους συγγραφείς να
   γράψουν σχετικά με τον κόσμο του Χάρι Πότερ χωρίς συμμετοχή του Χάρι
   Πότερ.

   Η σειρα Χαρι Ποτερ εχει εφτα βιβλία,τα οποια θαυμάζωνται απο χιλιάδες
   ανθρώπους.Για αυτο,η Τζ.Κ.Ροουλινγκ πιθανότατα δε θελει να στταματήσει τη
   σειρά στο 7ο βιβλίο.Καποιοι λενε οτι γράφει ενα καινουριο βιβλίο,που
   μελλοντικά ισως γίνει το 8ο.

  [Επεξεργασία] Οι ταινίες

    1. Ο Χάρι Πότερ και η Φιλοσοφική Λίθος (Harry Potter and the
       Philisopher's Stone - διεθνώς, Harry Potter and the Sorcerer's Stone
       στις ΗΠΑ.)

          • Ημερομηνία κυκλοφορίας στους κινηματογράφους: 16 Νοεμβρίου 2001
          • Σκηνοθέτης: Κρις Κολόμπους

    2. Ο Χάρι Πότερ και η Κάμαρα με τα Μυστικά (Harry Potter and the Chamber
       of Secrets)

          • Ημερομηνία κυκλοφορίας στους κινηματογράφους: 15 Νοεμβρίου 2002
          • Σκηνοθέτης: Κρις Κολόμπους

    3. Ο Χάρι Πότερ και ο Αιχμάλωτος του Αζκαμπάν (Harry Potter and the
       Prisoner of Azkaban)

          • Ημερομηνία κυκλοφορίας στους κινηματογράφους: Ηνωμένο Βασίλειο:
            31 Μαΐου 2004, Η.Π.Α: 4 Ιουνίου,
          • Σκηνοθέτης: Αλφόνσο Κουαρόν

    4. Ο Χάρι Πότερ και το Κύπελλο της Φωτιάς (Harry Potter and the Goblet of
       Fire)

          • Ημερομηνία κυκλοφορίας στους κινηματογράφους: 2005, Φιλιππίνες
            και Ινδονησία: 16 Νοεμβρίου; Σινγκαπούρη, Μαλαισία, Σουηδία : 17
            Νοεμβρίου; Ηνωμένο Βασίλειο, Η.Π.Α.: 18 Νοεμβρίου; Ελλάδα 24
            Νοεμβρίου, Αυστραλία: 1 Δεκεμβρίου; Χονγκ Κονγκ: 22 Δεκεμβρίου;
            Ρωσία: 23 Δεκεμβρίου, η τελευταία χώρα όπου κυκλοφόρησε το
            Κύπελλο της Φωτιάς.
          • Σκηνοθέτης: Μάικ Νιούελ

    5. Ο Χάρι Πότερ και το Τάγμα του Φοίνικα (Harry Potter and the Order of
       the Phoenix)

          • Ημερομηνία κυκλοφορίας στους κινηματογράφους: Η.Π.Α: 13 Ιουλίου
            2007, Ελλάδα: 24 Αυγούστου 2007
          • Σκηνοθέτης: Ντέιβιντ Γέιτς

    6. Ο Χάρι Πότερ και ο Ημίαιμος Πρίγκιψ (Harry Potter and the Half-Blood
       Prince)

          • Ημερομηνία κυκλοφορίας στους κινηματογράφους: 17 Ιουλίου 2009
          • Σκηνοθέτης: Ντέιβιντ Γέιτς

    7. Ο Χάρι Πότερ και οι Κλήροι του Θανάτου (Harry Potter and the Deathly
       Hallows)

          • Ημερομηνία κυκλοφορίας στους κινηματογράφους: 19 Νοεμβρίου 2010
          • Σκηνοθέτης: Ντέιβιντ Γέιτς

   Οι πρώτες τρεις ταινίες έφτασαν στην 1η ^[2], 2η ^[3], και 2η θέση ^[4]
   αντίστοιχα στις παγκόσμιες πωλήσεις εισιτηρίων ("box office") για τις
   χρονιές που προβλήθηκαν. Απέφεραν συνολικά περισσότερα από 2.6
   δισεκατομμύρια δολλάρια παγκοσμίως. ^[5]

[Επεξεργασία] Πηγές

    1. ↑ Forbes.com: Forbes World's Richest People 2005
    2. ↑ 2001 Yearly Box Office Results
    3. ↑ 2002 Yearly Box Office Results
    4. ↑ 2004 Yearly Box Office Results
    5. ↑ All Time Worldwide Box Office Grosses

   π • σ • ε
                    Η σειρά Χάρι Πότερ της Τζ. Κ. Ρόουλινγκ
                         Φιλοσοφική Λίθος · Κάμαρα με τα Μυστικά · Αιχμάλωτος
   Βιβλία                του Αζκαμπάν · Κύπελλο της Φωτιάς · Τάγμα του
                         Φοίνικα · Ημίαιμος Πρίγκιψ · Κλήροι του Θανάτου
                         Φιλοσοφική Λίθος (2001) · Κάμαρα με τα Μυστικά
                         (2002) · Αιχμάλωτος του Αζκαμπάν (2004) · Κύπελλο
   Ταινίες               της Φωτιάς (2005) · Τάγμα του Φοίνικα (2007)  ·
                         Ημίαιμος Πρίγκιψ (2009)  ·
                         Κλήροι του Θανάτου (2010-11)
                         Χάρι Πότερ · Ρον Oυέσλι · Ερμιόνη Γκρέιντζερ ·
                         Λόρδος Βόλντεμορτ · Άλμπους Ντάμπλντορ · Σέβερους
   Χαρακτήρες            Σνέιπ · Ρούμπεους Χάγκριντ · Θανατοφάγοι · Σείριος
                         Μπλακ  · Τζίνι Oυέσλι  · Λούνα Λάβγκουντ  ·
                         Παράφρονες
   Κόσμος του Χάρι Πότερ Τοποθεσίες · Μαγκλ · Διάσημοι μάγοι και μάγισσες

   Ανακτήθηκε από
   "http://el.wikipedia.org/wiki/%CE%A7%CE%AC%CF%81%CE%B9_%CE%A0%CF%8C%CF%84%CE%B5%CF%81"
   Κατηγορία: Χάρι Πότερ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Alemannisch
     • العربية
     • Asturianu
     • Azərbaycanca
     • Žemaitėška
     • Беларуская
     • Български
     • বাংলা
     • Brezhoneg
     • Bosanski
     • Català
     • Mìng-dĕ̤ng-ngṳ̄
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Føroyskt
     • Français
     • Frysk
     • Gaeilge
     • Galego
     • ગુજરાતી
     • עברית
     • हिन्दी
     • Hrvatski
     • Magyar
     • Հայերեն
     • Interlingua
     • Bahasa Indonesia
     • Ido
     • Íslenska
     • Italiano
     • 日本語
     • ಕನ್ನಡ
     • 한국어
     • Перем Коми
     • Latina
     • Lëtzebuergesch
     • Limburgs
     • Lietuvių
     • Latviešu
     • Македонски
     • മലയാളം
     • Монгол
     • मराठी
     • Bahasa Melayu
     • Plattdüütsch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Polski
     • Piemontèis
     • پنجابی
     • Português
     • Runa Simi
     • Română
     • Armãneashce
     • Русский
     • Sardu
     • Sicilianu
     • Scots
     • Sámegiella
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Svenska
     • Ślůnski
     • தமிழ்
     • తెలుగు
     • ไทย
     • Tagalog
     • Türkçe
     • Татарча/Tatarça
     • Українська
     • اردو
     • Vèneto
     • Tiếng Việt
     • 吴语
     • ייִדיש
     • 中文
     • 文言
     • Bân-lâm-gú
     • 粵語

     • Τελευταία τροποποίηση 02:23, 15 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
