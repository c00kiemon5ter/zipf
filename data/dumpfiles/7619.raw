   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Αυνανισμός

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Σχέδιο του Γκούσταφ Κλιμτ, 1913.
   [IMG]
   [IMG]
   Αυνανισμός

   Ο αυνανισμός είναι η διέγερση των γεννητικών οργάνων με στόχο την πρόκληση
   ηδονής, οργασμού και ικανοποίησης της γενετήσιας ορμής χωρίς συνουσία με
   άλλο άτομο. Εκτός από τους ανθρώπους, ο αυνανισμός απαντά και σε μεγάλο
   αριθμό ειδών των ζωικού βασιλείου.

   Πίνακας περιεχομένων

     • 1 Προέλευση του όρου
     • 2 Η πράξη
     • 3 Αντιλήψεις για τον αυνανισμό

          • 3.1 Διογένης ο κυνικός
          • 3.2 Ορθόδοξη Εκκλησία
          • 3.3 Δυτικοευρωπαϊκός Διαφωτισμός

     • 4 Λέξεις και εκφράσεις
     • 5 Δείτε επίσης
     • 6 Υποσημειώσεις
     • 7 Εξωτερικές Συνδέσεις

[Επεξεργασία] Προέλευση του όρου

   [IMG]
   [IMG]
   Κορσές κατά του αυνανισμού, από γαλλικό βιβλίο περί το 1815

   Η λέξη προέρχεται από το όνομα του βιβλικού προσώπου Αυνάν, απογόνου του
   Ιακώβ μέσω του Ιούδα. Ο Αυνάν δεν αυτοϊκανοποιούνταν με τη σημερινή έννοια
   του όρου αλλά —παραβαίνοντας την υποχρέωση που είχε αναλάβει συνάπτοντας
   ανδραδελφικό γάμο— είχε διακεκομμένη συνουσία (λατινικά: coitus
   interruptus, δηλαδή "τραβιόταν" πριν εκσπερματώσει) με τη γυναίκα του (και
   χήρα του αδελφού του, ο οποίος ονομαζόταν Ηρ). Ο Αυνάν δεν επιθυμούσε να
   αποκτήσει απόγονο που θα συνέχιζε την οικογενειακή γραμμή του νεκρού
   αδελφού του αλλά απέβλεπε στην απόκτηση της κληρονομιάς των πρωτοτοκίων
   του. (Γένεση 38:2-10)^[1]

[Επεξεργασία] Η πράξη

   Ο αυνανισμός αποτελεί σεξουαλική πράξη τόσο των ανδρών όσο και των
   γυναικών, η οποία εκδηλώνεται για πρώτη φορά συνήθως κατά την περίοδο της
   εφηβείας του ατόμου, χωρίς όμως να περιορίζεται σε αυτήν. Ένα μεγάλο
   ποσοστό των ανθρώπων αυνανίζεται και μετά την ενηλικίωση, ενώ έρευνες σε
   βρέφη και νήπια έχουν αποδείξει ότι η άντληση ευχαρίστησης από την επαφή
   με τα γεννητικά όργανα συναντάται ήδη από αυτές τις ηλικίες.

   Αν και ο αυνανισμός γίνεται συνήθως με τη χρήση των χεριών, μπορεί να
   χρησιμοποιούνται και αντικείμενα όπως σεξουαλικά βοηθήματα. Παραλλαγή
   αποτελεί ο αμοιβαίος αυνανισμός, κατά τον οποίο δυο άτομα διαφορετικού ή
   του ίδιου φύλου ερεθίζουν το ένα το άλλο με σκοπό να φτάσουν σε οργασμό.
   Κυρίως χρησιμοποιείται σαν σεξουαλικό παιχνίδι, αλλά μπορεί να συμβεί και
   ανάμεσα σε δυο άτομα που για οποιονδήποτε λόγο δεν μπορούν ή δεν θέλουν να
   έρθουν σε ολοκληρωμένη επαφή.

[Επεξεργασία] Αντιλήψεις για τον αυνανισμό

   Ο αυνανισμός είναι ταμπού για ορισμένους ανθρώπους, ενώ κατά την εφηβεία
   μπορεί να αποτελέσει πηγή ενοχών, πράγμα έως ένα βαθμό φυσιολογικό αφού
   πρόκειται για μια νέα και άγνωστη πτυχή στη σεξουαλικότητα του εφήβου. Σε
   παλαιότερες εποχές θεωρούνταν επιβλαβής για τη σωματική ή την ψυχική υγεία
   του ατόμου, με διαδεδομένες τις φήμες ότι μπορεί να οδηγήσει σε κώφωση,
   τύφλωση και να προκαλέσει κύφωση. Σήμερα όμως η επιστήμη δεν τον συνδέει
   πλέον με κανενός είδους παρενέργειες σωματικές ή ψυχικές, εκτός από τις
   περιπτώσεις όπου η πράξη γίνεται με υπερβολική συχνότητα ή υποκαθιστά τη
   φυσιολογική σεξουαλική ζωή ενός ενήλικου ατόμου. Χρησιμοποιήθηκε από
   ψυχαναλυτές κατά το 19ο αι. για τη «θεραπεία» της υστερίας στις γυναίκες.
   Τα επόμενα χρόνια επικράτησε η αντίληψη ότι κατά τον αυνανισμό αφαιρείται
   ουσία από το μυελό των οστών, όμως σήμερα μία τέτοια αντίληψη θεωρείται
   άτοπη και απόλυτα αναληθής από τους επιστήμονες.

   [IMG]
   [IMG]
   Γλυπτό από ινδουιστικό ναό της πόλης Khajuraho της Ινδίας

  [Επεξεργασία] Διογένης ο κυνικός

   Μία ηθική θεώρηση του αυνανισμού έγινε από τον Έλληνα φιλόσοφο Διογένη τον
   Κυνικό, όπως μας την παραδίδει ο Δίων Χρυσόστομος (Λόγοι, 6). Ο Διογένης
   απέδιδε την επινόηση του αυνανισμού στον θεό Ερμή, ο οποίος και λυπήθηκε
   τον γιο του Πάνα που κυνηγούσε την Ηχώ αλλά φάνηκε ανίκανος να την
   σαγηνεύσει, και έτσι του έμαθε το τέχνασμα του αυνανισμού για να
   ανακουφίζεται. Ο Παν με την σειρά του δίδαξε αυτήν την πρακτική στους
   νεαρούς βοσκούς οι οποίοι την διέδωσαν. Σύμφωνα με τον Δίωνα Χρυσόστμο, ο
   ίδιος ο Διογένης συχνά αυνανιζόταν δημοσίως μπροστά στο πλήθος που
   μαζευόταν γύρω από το πιθάρι του. Όταν κάποτε ένας παριστάμενος τον
   ερώτησε εάν δεν ντρέπεται, αυτός του απάντησε «μακάρι να μπορούσα να
   ανακουφίσω και την πείνα μου, τρίβοντας την κοιλιά μου».^[2]

  [Επεξεργασία] Ορθόδοξη Εκκλησία

   Επίσημη ονομασία του όρου σύμφωνα με την Ορθόδοξη Εκκλησία είναι «η κατά
   μόνας αμαρτία», θεωρώντας την έτσι σαφώς ως αμαρτία.

   Σύμφωνα με το Εκκλησιαστικό Δίκαιο της Ορθόδοξης εκκλησίας, αν ένας
   κληρικός προκαλέσει την έκκριση του σπέρματός του μέσω αυνανισμού,
   τιμωρείται με αργία από τα καθήκοντά του για ένα έτος. Αναμένεται να
   διακόψει αυτή τη συνήθεια· αν την ασκεί κατ' εξακολούθηση, τότε
   καθαιρείται. Αν ο αυνανιζόμενος είναι λαϊκός ή μοναχός, τότε τιμωρείται με
   απλό αφορισμό σαράντα ημερών, τις οποίες θα πρέπει να περάσει με ξηροφαγία
   και εκατό γονυκλισίες ημερησίως. Διπλάσια ως προς τις ημέρες του αφορισμού
   και της ξηροφαγίας, αλλά ίδια ως προς τον αριθμό των γονυκλισιών, είναι η
   τιμωρία εκείνου που συμμετείχε σε αμοιβαίο αυνανισμό («διπλήν εργαζόμενος
   την μαλακίαν»).^[3].

   Κατά τον π. Φιλόθεο Φάρο^[4], σύμφωνα με την Ορθόδοξη Παράδοση και την
   γνήσια Ορθόδοξη Πατερική διδασκαλία, σημασία δεν έχει η πράξη όσο το
   κίνητρο· η πράξη συνιστά αμαρτία εάν και καθ' όσον κίνητρο έχει όχι την
   αγάπη, αλλά την ικανοποίηση του εγωισμού. Έτσι, ο αυνανισμός θεωρείται
   εκκλησιαστικά αμαρτία στο μέτρο πού βρίσκει εφαρμογή η γραφή του κατά
   Ματθαίον Ευαγγελίου (κεφ ε', στιχ. 28) "Πάς ο βλέπων γυναίκα προς το
   επιθυμήσαι αυτήν, ήδη εμοίχευσεν αυτήν εν τη καρδία αυτού", δηλαδή στο
   επίπεδο της σκέψης και της φαντασίωσης του κάθε ανθρώπου κατά τη διάρκεια
   της πράξης, προς ικανοποίησιν του εγωισμού.

  [Επεξεργασία] Δυτικοευρωπαϊκός Διαφωτισμός

   Σύμφωνα με τον καθηγητή Ιστορίας στο Πανεπιστήµιο του Berkeley στην
   Καλιφόρνια Thomas W. Laqueur^[5], τόσο στον αρχαίο, όσο και στον εβραϊκό
   και στον χριστιανικό κόσμο, ελάχιστο ενδιαφέρον είχε η θρησκευτική και
   ηθική διδασκαλία για τον αυνανισμό. Το «κατά µόνας βίτσιο» ή «µόλυνση» ή
   «σεξουαλική κατάχρηση του εαυτού», όπως ονοµάστηκε, γεννήθηκε γύρω στο
   1712. Ο αυνανισµός, σύμφωνα πάντα με τον Λακέρ, υπήρξε, ως κακό,
   δηµιούργηµα του ∆ιαφωτισµού και όχι της παραδοσιακής θρησκευτικής ηθικής.
   Ο αυνανισμός δεν ανησύχησε τους συντηρητικούς, οι οποίοι τον θεωρούσαν για
   αιώνες ένα από τα πολλά σαρκικά αµαρτήµατα και όχι βεβαίως το
   σημαντικότερο· αντίθετα, εκείνοι που πρώτοι ανησύχησαν για τον αυνανισμό
   και τον δαιμονοποίησαν, πρώτα ηθικώς και κατόπιν ιατρικώς, ήταν οι
   προοδευτικοί διαφωτιστές, οι οποίοι αντιµετώπιζαν μεν θετικά τη σεξουαλική
   απόλαυση, όµως προσπαθούσαν να δηµιουργήσουν µια ηθική φιλοσοφία µε
   επίκεντρο το αυτεξούσιο, κάτι στο οποίο, κατά την αντίληψή τους, ο
   αυνανισμός ήταν αντίθετος.

[Επεξεργασία] Λέξεις και εκφράσεις

   Στα ελληνικά, όπως και σε άλλες γλώσσες, υπάρχει ένας μεγάλος αριθμός
   λέξεων που περιγράφουν την πράξη του αυνανισμού όπως και γενικότερα τις
   εκφάνσεις της σεξουαλικότητας του ατόμου και τα γεννητικά όργανα και των
   δύο φύλων.

     • Η λέξη αυνανισμός έχει μία επίσημη χροιά και απαντά σε επιστημονικά
       κείμενα. Παράλληλη χρήση έχει και η λέξη αυτοϊκανοποίηση.
     • Μία λόγια και περιφραστική έκφραση είναι η προσφιλής κατά μόνας
       διέγερση ή ηδονή ή απασχόληση με το τελευταίο να είναι περισσότερο
       ειρωνικό.
     • Στην καθομιλουμένη γλώσσα επικρατεί ο όρος μαλακία που σημαίνει επίσης
       και «ανοησία»,καθώς και η φράση την παίζω (για άντρα) και το ξύνω για
       γυναίκα.

[Επεξεργασία] Δείτε επίσης

     • Γεννητικά όργανα
     • Μαλάκας
     • Συνουσία

[Επεξεργασία] Υποσημειώσεις

    1. ↑ Ενόραση στις Γραφές, Τόμος 2, σελ. 555, Β. & Φ. Ε. Σκοπιά, 1989,
       στην αγγλική.
    2. ↑ Ν. Μ. Σκουτερόπουλος, επιμ. (1998). Οι Αρχαίοι Κυνικοί. Αθήνα:
       Εκδόσεις Γνώση. σελ. 299-301. ISBN 960-235-617-0. 
    3. ↑ Σύστημα του Εκκλησιαστικού Δικαίου κατά την εν Ελλάδι ισχύν αυτού,
       Τομ. 3ος, «Το Ποινικόν Δίκαιον της Εκκλησίας», Παναγιώτης
       Παναγιωτάκος, Αθήνα, 1962, σ. 585-622, όπως εμφανίζεται στον ιστότοπο
       του «Ιού».
    4. ↑ Φάρος, π. Φιλόθεος (2001). Έρωτος Φύσις. Αθήνα: Αρμός. 
    5. ↑ Thomas W. Laqueur, «Οι κατά μόνας ηδονές: Πολιτισμική ιστορία του
       αυνανισμού», (στα Ελληνικά) εκδ. Νεφέλη, 2006

[Επεξεργασία] Εξωτερικές Συνδέσεις

   Commons logo
   Τα Κοινά έχουν πολυμέσα σχετικά με το θέμα
   Αυνανισμός
   Wikiquote logo
   Στα Βικιφθέγματα υπάρχει υλικό σχετικό με το άρθρο:
   Αυνανισμός

     • in.gr health: Αυνανισμός
     • Focus: Έτσι το κάνουν όλοι

   Ανακτήθηκε από
   "http://el.wikipedia.org/wiki/%CE%91%CF%85%CE%BD%CE%B1%CE%BD%CE%B9%CF%83%CE%BC%CF%8C%CF%82"
   Κατηγορία: Σεξουαλικότητα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Alemannisch
     • العربية
     • Žemaitėška
     • Беларуская
     • Български
     • বাংলা
     • བོད་ཡིག
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Euskara
     • فارسی
     • Suomi
     • Français
     • Galego
     • עברית
     • हिन्दी
     • Hrvatski
     • Magyar
     • Հայերեն
     • Bahasa Indonesia
     • Íslenska
     • Italiano
     • 日本語
     • ქართული
     • 한국어
     • Kurdî
     • Latina
     • Lëtzebuergesch
     • Lietuvių
     • Latviešu
     • Македонски
     • മലയാളം
     • मराठी
     • Bahasa Melayu
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Polski
     • Português
     • Română
     • Русский
     • Sardu
     • Srpskohrvatski / Српскохрватски
     • සිංහල
     • Simple English
     • Slovenčina
     • chiShona
     • Српски / Srpski
     • Svenska
     • Kiswahili
     • தமிழ்
     • తెలుగు
     • ไทย
     • Tagalog
     • Türkçe
     • Українська
     • Tiếng Việt
     • ייִדיש
     • 中文
     • 文言
     • 粵語

     • Τελευταία τροποποίηση 21:49, 14 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
