   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Αχμέτ Ζόγου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   King Zog.jpg
   [IMG]

   Ο Αχμέτ Ζόγου ήταν Αλβανός πολιτικός που αργότερα αυτοανακηρύχθηκε
   βασιλιάς της Αλβανίας.

   Πίνακας περιεχομένων

     • 1 Πρώτα χρόνια
     • 2 Α' Π. Π.
     • 3 Πολιτική δράση
     • 4 Βασιλιάς της Αλβανίας
     • 5 Εξωτερικοί σύνδεσμοι
     • 6 Βιβλιογραφία

[Επεξεργασία] Πρώτα χρόνια

   Γεννήθηκε στην Αλβανία στις 8 Οκτωβρίου 1895 ως οθωμανός υπήκοος και
   καταγόταν από πλούσια οικογένεια γαιοκτημόνων. Το κανονικό του όνομα ήταν
   Αχμέντ Ζόγγολι, το οποίο άλλαξε το 1922 σε Ζόγου (σημαίνει πουλί στα
   αλβανικά). Σε ηλικία 9 ετών στάλθηκε στην Κωνσταντινούπολη για σπουδές στο
   Σουλτανικό Λύκειο, γνωστότερο ως Λύκειο Γαλατασαράι. Στη συνέχεια
   ΄συνέχισε σπουδές στην οθωμανική στρατιωτική σχολή του Μοναστηρίου. Το
   1912 με το ξέσπασμα των Βαλκανικών Πολέμων επανήλθε στην Αλβανία και
   ανέλαβε την αρχηγία της φυλής Ματ (στο οροπέδιο μεταξύ Σκόδρας και Τιράνων
   διαδεχόμενος τον πατέρα του που είχε πεθάνει το 1911.

[Επεξεργασία] Α' Π. Π.

   Κατά τον Α' Παγκόσμιο Πόλεμο κατατάχθηκε στον Αυστροουγγρικό στρατό, που
   ανήκε στις Κεντρικές Δυνάμεις και μάχονταν τις δυνάμεις της Αντάντ. Αρχικά
   τοποθετήθηκε στην Βιέννη το 1917-1918 και αργότερα στη Ρώμη, το 1918-1919.
   Το 1919 επιστρέφει στην Αλβανία όπου και άρχισε αμέσως ν΄ αναμιγνύεται με
   τις τότε εσωτερικές πολιτικές διενέξεις της χώρας του.

[Επεξεργασία] Πολιτική δράση

   Από τον Ιανουάριο και επίσημα από τον Μάρτιο μέχρι τον Νοέμβριο του 1920
   ανέλαβε υπουργός εσωτερικών και οργάνωσε την εναντίον νοτιοσλαβικών
   επιδρομών αλβανική αντίσταση. Το επόμενο έτος (1921) ονομάστηκε αρχηγός
   των ενόπλων δυνάμεων της Αλβανίας. Το 1922 επανέλαβε υπουργός εσωτερικών
   όπου και κατέστειλε εναντίον του κίνημα. Τον ίδιο χρόνο (1922) διατελεί
   και πρωθυπουργός, πλην όμως ανατρέπεται όμως τους μπέηδες που
   συνασπίστηκαν στο πρόσωπο του κύριου αντιπάλου του Φαν Νόλι, καταφεύγοντας
   ο ίδιος στη Νοτιοσλαβία. Το 1924, μετά από μια απόπειρα δολοφονίας του,
   επανέρχεται προκαλώντας επιτυχές επαναστατικό κίνημα και στις 21
   Ιανουαρίου του 1925 εκλέγεται πρόεδρος της δημοκρατίας της Αλβανίας, με
   κυβέρνηση περίπου με τα δυτικά πρότυπα, επταετούς θητείας (1925-1932)

[Επεξεργασία] Βασιλιάς της Αλβανίας

   Στις 25 Αυγούστου του 1928 καταργεί την Δημοκρατία και στις 1 Σεπτεμβρίου
   αυτοανακηρύσσεται Ζώγου Α’ βασιλεύς της Αλβανίας, κηρύσσοντας πολίτευμα
   του κράτους Απόλυτη Μοναρχία αναλαμβάνοντας τη διαχείριση καθώς και την
   εσωτερική και εξωτερική πολιτική της χώρας του.

   Ο Ζώγου Α’ στην πραγματικότητα ήταν ευφυής και πολύ ενεργητικός πλην όμως
   στερούνταν απελπιστικά στοιχείων διπλωματίας και είχε άγνοια των διεθνών
   τότε παρασκηνίων, διαπράττοντας αλλεπάλληλα σφάλματα, πιστεύοντας τον κάθε
   ξένο διπλωμάτη σε ό,τι του έλεγε, που σαφώς εξυπηρετούσε πρώτον τα
   συμφέροντα της δικής του χώρας, προκειμένου να πετύχει την ανεξαρτησία της
   χώρας του.

   Απομακρύνθηκε των γειτονικών του Βασιλείων θεωρώντας τα όλα εχθρικά. Δεν
   προώθησε το χέρι φιλίας που πρόσφερε στη χώρα του η Ελλάδα. Αντίθετα
   θεώρησε φρόνιμο να συνδεθεί στο φασιστικό άρμα της Ιταλίας πιστεύοντας
   απόλυτα στις ιταλικές μεγαλοστομίες και υποσχέσεις συνομολογώντας μια
   σειρά αλλεπάλληλων συμφωνιών οικονομικής, στρατιωτικής, ακόμη και
   πολιτικής φύσεως με τις οποίες κυριολεκτικά αφενός υποδούλωσε τη χώρα του
   στην Ιταλία, αφετέρου έθεταν σε κίνδυνο της ασφάλεια της ευρύτερης
   βαλκανικής.

   Βέβαια σε αυτό κατά ένα μέρος συνέτεινε και το γεγονός ότι κανένας
   βασιλικός οίκος της Ευρώπης δεν τον αναγνώρισε ως αρχηγό βασιλικής
   δυναστείας. Προκειμένου δε να ξεπεράσει αυτό το εμπόδιο αναζήτησε σύζυγο
   από ευγενή οίκο της Ευρώπης. Μετά από πολλές αναζητήσεις και επί τούτου
   λανθασμένα διαβήματα τελικά νυμφεύτηκε τον Απρίλιο του 1938 την κόμισσα
   Γεραλδίνη, εκ του Ουγγρικού οίκου των Καρολύι, με την οποία και απέκτησε
   στις 5 Απριλίου του 1939 τον πολυπόθητο διάδοχό του θρόνου του πρίγκιπα
   Σκεντέρ. Η προσπάθεια τότε του Ζώγου να αναγνωριστεί βασιλεύς από τις
   κυβερνήσεις της Δύσης που επιχείρησε με τηλεγραφήματα και πάλι απέτυχε.

   Διαβλέποντας τότε η Ιταλία ως σκοπιμότητες τις αγωνιώδεις προσπάθειες του
   Ζώγου, αποφάσισε την εισβολή και κατάληψη της Αλβανίας. Έτσι στις 7
   Απριλίου του 1939, δύο μόλις ημέρες μετά τη γέννηση του διαδόχου του
   αλβανικού θρόνου, ιταλικές στρατιωτικές δυνάμεις αποβιβάστηκαν στην
   Αλβανία και στη συνέχεια καθαίρεσαν τον Βασιλέα. Περιχαρής τότε ο Μπενίτο
   Μουσολίνι έσπευσε να προσφέρει το στέμμα της Αλβανίας στον Βασιλέα της
   Ιταλίας.

   Η άδικη αυτή πράξη της φασιστικής Ιταλίας κατά της μικρής Αλβανίας
   προκάλεσε παγκόσμια αγανάκτηση ενώ ταυτόχρονα κατέστησε την αλβανική
   βασιλική οικογένεια προσωρινά συμπαθή. Το γεγονός της ευρύτερης κατά της
   Ιταλίας αγανάκτησης οφειλόταν στο ότι η επιχείρηση αυτή πραγματοποιήθηκε
   ανήμερα Μεγάλης Παρασκευής του έτους εκείνου και ότι η Βασίλισσα Γεραλδίνη
   έπαιρνε το δρόμο της εξορίας έχοντας στην αγκαλιά της το μόλις δύο ημερών
   βρέφος της. Ο Ζώγου και η βασίλισσα με ελάχιστη ακολουθία κατέφυγαν αρχικά
   στην Ελλάδα όπου η τότε Κυβέρνηση Ι. Μεταξά άνοιξε αμέσως τα σύνορα
   παραχωρώντας τους άσυλο όπου και διέμεινε για λίγες ημέρες στη
   Θεσσαλονίκη. Από εκεί ατμοπλοϊκώς μετέβησαν στην Αγγλία και στη συνέχεια
   στο Παρίσι ζητώντας από τους συμμάχους στρατιωτική βοήθεια για τη χώρα
   του. Με την κατάληψη όμως και του Παρισιού από τους Γερμανούς η βασιλική
   οικογένεια της Αλβανίας κατέφυγε στην Αλεξάνδρεια και από εκεί στη Νότιο
   Αφρική.

   Μετά το τέλος του Β' Παγκόσμιο Πόλεμο, το 1946, οπότε στην Αλβανία το
   καθεστώς μετατράπηκε σε κομμουνιστικό, ο Ζώγου καθαιρέθηκε επίσημα και από
   τον αλβανικό λαό. Λίγο αργότερα ο Ζώγου μετακόμισε μόνιμα στη Γαλλία όπου
   και άφησε την τελευταία του πνοή στις 9 Απριλίου του 1961 σε ηλικία 66
   ετών.

   [IMG]
   [IMG]
   Το μαυσωλείο του στο Παρίσι

[Επεξεργασία] Εξωτερικοί σύνδεσμοι

     • Μίτια Φιλδισάκος (18/3/1998). Αγώνας για ανεξαρτησία. Αφιέρωμα στην
       Αλβανία. Ριζοσπάστης (ανακτήθηκε 14/10/2008 )
     • Μίτια Φιλδισάκος (19/3/1998). Η περίοδος Αχμετ Ζόγου. Αφιέρωμα στην
       Αλβανία. Ριζοσπάστης (ανακτήθηκε 14/10/2008 )
     • Μίτια Φιλδισάκος (20/3/1998). Βαριές οι ιμπεριαλιστικές επεμβάσεις.
       Αφιέρωμα στην Αλβανία. Ριζοσπάστης (ανακτήθηκε 14/10/2008 )
     • "Der König der Albaner" (Artikel aus newsletter Albanien) (Γερμανικά)

[Επεξεργασία] Βιβλιογραφία

     • Σύγχρονος Εγκυκλοπαίδεια Ελευθερουδάκη,εκσυγχρονισμένη δια
       συμπληρώματος κατά τόμον,τόμος 11ος, (1962)

   π • σ • ε
                             Πρόεδροι της Αλβανίας
   Αχμέτ Ζόγου  · Ενβέρ Χότζα  · Ραμίζ Αλία  · Σαλί
   Μπερίσα  · Ρετζέπ Μεϊντάνι  · Αλφρέντ Μοϊσίου  ·       Flag of Albania.svg
   Μπαμίρ Τόπι

   Ανακτήθηκε από
   "http://el.wikipedia.org/wiki/%CE%91%CF%87%CE%BC%CE%AD%CF%84_%CE%96%CF%8C%CE%B3%CE%BF%CF%85"
   Κατηγορίες: Γεννήσεις το 1895 | Θάνατοι το 1961 | Αλβανοί πολιτικοί |
   Αλβανοί μονάρχες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Azərbaycanca
     • Български
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Suomi
     • Français
     • עברית
     • Magyar
     • Bahasa Indonesia
     • Italiano
     • 日本語
     • 한국어
     • Македонски
     • मराठी
     • Nederlands
     • ‪Norsk (nynorsk)‬
     • Polski
     • Português
     • Русский
     • Srpskohrvatski / Српскохрватски
     • Slovenščina
     • Shqip
     • Српски / Srpski
     • Svenska
     • ไทย
     • Türkçe
     • Українська
     • 中文

     • Τελευταία τροποποίηση 08:05, 25 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
