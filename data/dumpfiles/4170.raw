   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Στέλιος Καζαντζίδης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                     Στέλιος Καζαντζίδης
   Kazantzidis 01.jpg
   Εξώφυλλο του δίσκου "Υπάρχω".
   Πραγματικό όνομα Στέλιος Καζαντζίδης
           Γέννηση          29 Αυγούστου 1931 Αθήνα,
                                   Ελλάδα Country flag
                                   14 Σεπτεμβρίου 2001
           Θάνατος          (70 ετών) Αθήνα, Ελλάδα
                                   Country flag
        Εθνικότητα       Ελληνική
       Είδος Τέχνης     Τραγουδιστής
      Καλλιτεχνικά     Λαϊκό
           ρεύματα


   Ο Στέλιος Καζαντζίδης ανήκει στους
   σημαντικότερους τραγουδιστές του
   ελληνικού λαϊκού τραγουδιού.

[Επεξεργασία] Βίος

   Γεννήθηκε την 29 Αυγούστου 1931 και πέθανε
   την 14 Σεπτεμβρίου 2001. Κατά τη διάρκεια
   της μακρόχρονης καριέρας του,
   τραγούδησε δημιουργίες μεγάλων
   συνθετών (Άκης Πάνου, Απόστολος
   Καλδάρας, Μανώλης Χιώτης, Μίκης
   Θεοδωράκης, Θοδωρής Δερβενιώτης,
   Χρήστος Λεοντής, Τάκης Σούκας, Θανάσης
   Πολυκανδριώτης, Μπάμπης Μπακάλης,
   Χρήστος Νικολόπουλος, Γιώργος Μητσάκης,
   Βασίλης Τσιτσάνης, Σταύρος Ξαρχάκος,
   Μάνος Λοΐζος, Γιάννης Παπαϊωάννου,
   Γιώργος Ζαμπέτας κα) και στιχουργών
   (Κώστας Βίρβος, Ευτυχία
   Παπαγιαννοπούλου, Τάσος Λειβαδίτης,
   Δημήτρης Χριστοδούλου, Λευτέρης
   Παπαδόπουλος, Πυθαγόρας κα).

   Ο πατέρας του Χαράλαμπος, χτίστης στο
   επάγγελμα και μέλος της Εθνικής
   Τροφοδότησης Ανταρτών (ΕΤΑ),
   δολοφονείται από τους δεξιούς του
   Κράτους.1945. Ο Καζαντζίδης αναγκάζεται να
   κάνει πολλές δουλειές για να βγάλει το
   μεροκάματο. Δουλεύει σε εργοστάσια,
   υφαντουργεία, πουλάει τσιγάρα και κρύο
   νερό σε κεντρικά σημεία της πρωτεύουσας.
   Άσχημη εμπειρία για τον Καζαντζίδη η
   στρατιωτική του θητεία στο Διόνυσο
   Αττικής.Κατά τη στρατιωτική του θητεία
   ορίστηκε υπεύθυνος σε τάγμα μουλαράδων
   και εκεί μια κλωτσιά στα γεννητικά του
   όργανα, του στερησε την πατρότητα.

   Ο πρώτος άνθρωπος που εκτίμησε την φωνή
   του ήταν κάποιο αφεντικό του, που καθώς
   τον άκουσε την ώρα της δουλειάς του
   χάρισε μια κιθάρα. Δάσκαλος του
   Καζαντζίδη υπήρξε ο Στέλιος Χρυσίνης,
   ένας τυφλός συνθέτης.

   Στα 1952, ο Καζαντζίδης κάνει το
   δισκογραφικό ντεμπούτο του με ένα
   τραγούδι του Απόστολου Καλδάρα. Το
   τραγούδι αυτό έφερε τον τίτλο "Για
   μπάνιο πάω". Ήταν ένα τραγούδι γραμμένο
   για τον καύσωνα που επικρατούσε εκείνο
   το καλοκαίρι στην πρωτεύουσα. Ο δίσκος
   δεν πούλησε γιατί μιμήθηκε τη φωνή του
   Πρόδρομου Τσαουσάκη και η καριέρα του
   Στέλιου Καζαντζίδη θα έσβηνε πριν καλά
   καλά αρχίσει. Αυτός που αντιλήφθηκε τις
   δυνατότητες της φωνής του Καζαντζίδη
   ήταν ο συνθέτης Γιάννης Παπαϊωάννου. Το
   τραγούδι του Οι βαλίτσες γίνεται μεγάλη
   επιτυχία και το φαινόμενο Καζαντζίδης
   αρχίζει να παίρνει σάρκα και οστά.

   Τον Οκτώβρη του 1965, Καζαντζίδης,
   Μαρινέλλα και ο Μανώλης Αγγελόπουλος
   προετοιμάζουν συναυλίες, που τελικά δε
   θα πραγματοποιηθούν, αφού λίγους μήνες
   αργότερα ο Καζαντζίδης πήρε τη μεγάλη
   απόφαση να σταματήσει τις ζωντανές
   εμφανίσεις σε κέντρα. Αιτία είναι η
   αποστροφή του για την κατάσταση που
   επικρατούσε στα νυχτερινά κέντρα.
   Χαρακτηριστικά η Μαρινέλλα αναφέρει πως
   μόνον στο μαγαζί που ο Καζαντζίδης
   δούλευε απαγορευόταν (από τον ίδιο
   φυσικά) οι τραγουδίστριες να κάθονται
   στα τραπέζια των εύρωστων οικονομικά
   πελατών.

   Ο Καζαντζίδης με τη Μαρινέλλα και τον
   ποδοσφαιριστή Μίμη Παπαϊωάννου φτάνουν
   στη Γερμανία για συναυλίες. Η υποδοχή
   που τους επιφυλάσσουν οι ομογενείς
   είναι συγκινητική. Μαζί τους ο νεαρός
   -τότε- δεξιοτέχνης του μπουζουκιού
   Χρήστος Νικολόπουλος. Την ίδια εποχή ο
   Καζαντζίδης και ο Χρήστος Κολοκοτρώνης
   (μουσική και στίχους αντίστοιχα)
   δημιούργησαν τον ύμνο της ΑΕΚ που
   ερμήνευσε ο Παπαϊωάννου: "Νικήστε,
   νικήστε".

   Είχε προηγηθεί στα 1959 δικαστική διαμάχη
   του Καζαντζίδη με την δισκογραφική
   εταιρεία COLUMBIA, με αφορμή τις, μεγάλου
   μεγέθους, πωλήσεις του τραγουδιού
   "Μαντουμπάλα" πωλήσεις ρεκόρ, που την
   εποχή εκείνη αγγίξανε τις 100.000. Στην άλλη
   όψη του ίδιου δίσκου, περιλαμβάνεται το
   "Δυο πόρτες έχει η ζωή", σε μουσική του
   ίδιου του Καζαντζίδη. Παρά τις χωρίς
   προηγούμενο πωλήσεις και τη στιγμή που η
   εταιρεία έβγαζε εκατομμύρια από το
   συγκεκριμένο δισκάκι, ο ίδιος ο
   τραγουδιστής πήρε λιγότερες από 1000
   δραχμές. Αυτό συνέβη καθώς οι
   τραγουδιστές τότε πληρώνονταν ένα
   εφάπαξ ποσό για τον κάθε δίσκο και δεν
   λάμβαναν ποσοστά από τις πωλήσεις. Στον
   Καζαντζίδη χρωστάνε πολλά οι σύγχρονοι
   τραγουδιστές αφού πρώτος αυτός
   διεκδίκησε για τον κλάδο του ποσοστά και
   η προσπάθεια του είχε θετικό αποτέλεσμα.

   Στα 1969 αποφασίζει να αποσυρθεί για
   περίπου 2 χρόνια από την δισκογραφία.
   Τότε είναι που κάνει και την προσπάθεια
   να δημιουργήσει τη δική του εταιρεία,
   την "STANDAR" αλλά τα κατεστημένα συμφέροντα
   και η λογοκρισία στα χρόνια της Χούντας
   των Συνταγματαρχών δεν τον αφήνουν. Την
   ίδια μοίρα είχαν και οι όποιες άλλες
   επιχειρηματικές κινήσεις, όπως η
   εκτροφή βατράχων, το ούζο "Υπάρχω" που
   κυκλοφόρησε αργότερα κτλ.

   Στα τέλη του 1975 έρχεται ο δίσκος "Υπάρχω".
   Χρήστος Νικολόπουλος και Πυθαγόρας
   υπογράφουν την αποχώρηση του Στέλιου
   από τη δισκογραφία για δώδεκα χρόνια.
   Επιστρέφει το 1987 με το δίσκο (τον
   τελευταίο στη MINOS) "Ο δρόμος της
   επιστροφής". Ακολουθεί ο δίσκος
   "Ελεύθερος" στην Polygram. Οι δίσκοι του
   γίνονται χρυσοί και πλατινένιοι
   κάνοντας ρεκόρ πωλήσεων. Τελευταίο
   τραγούδι που ερμηνεύει λίγους μήνες
   πριν εισαχθεί στο Ιατρικό Κέντρο Αθηνών
   (με καρκινώματα στον εγκέφαλο) είναι το
   "Έρχονται χρόνια δύσκολα" και το δίσκο
   αυτό, που ήταν και το κύκνειο άσμα του
   καλλιτέχνη, τον προλογίζει απευθύνοντας
   χαιρετισμό στους θαυμαστές του.

[Επεξεργασία] Εξωτερικές συνδέσεις

     * Κοινότητα θαυμαστών Στέλιου
       Καζαντζίδη
     * Ιστολόγιο για το Στέλιο Καζαντζίδη
     * Βιογραφικό | Videos | Φωτογραφίες | Νέα από
       music.net.cy

   Ανακτήθηκε από
   "http://el.wikipedia.org/wiki/%CE%A3%CF%84%CE%AD%CE%BB%CE%B9%CE%BF%CF%82_%CE%9A%CE%B1%CE%B6%CE%B1%CE%BD%CF%84%CE%B6%CE%AF%CE%B4%CE%B7%CF%82"
   Κατηγορίες: Γεννήσεις το 1931 | Θάνατοι το
   2001 | Λαϊκοί τραγουδιστές | Συμμετέχοντες
   στο Φεστιβάλ Τραγουδιού Θεσσαλονίκης

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Français
     * עברית
     * ‪Norsk (bokmål)‬
     * Türkçe

     * Τελευταία τροποποίηση 00:11, 15 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
