   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Βλάστη Κοζάνης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°27′00″N 21°31′00″E﻿ / ﻿40.45, 21.5167

                Βλάστη
   Νομός           Κοζάνης
   Δήμος           Κοινότητα Βλάστης
   Πληθυσμός       645 (2001)
   Υψόμετρο        1.180 m
   Παλαιά ονομασία Μπλάτσι

   Η Βλάστη (παλαιότερες ονομασίες: Μπλάτσι^[1] ή Βλάτσι^[2], Μπλάτζι (1830),
   Μπλάτζη (1858), Βλάτζη (1860) και Βλάτση^[3], αλλά πιθανότατα και
   Βλάττη^[4]) είναι ένα γραφικό ορεινό χωριό του νομού Κοζάνης. Υπήρξε ένα
   από τα σημαντικά προπύργια του Ελληνισμού κι ένα από τα μεγαλύτερα
   κεφαλοχώρια της Δυτικής Μακεδονίας.

   Πίνακας περιεχομένων

     • 1 Τοποθεσία
     • 2 Ιστορία
     • 3 Εκδηλώσεις
     • 4 Εξωτερικές Συνδέσεις
     • 5 Αναφορές

[Επεξεργασία] Τοποθεσία

     • Η Βλάστη βρίσκεται περίπου 24 χιλιόμετρα νοτιοδυτικά της Πτολεμαΐδας.
     • Είναι κτισμένη σε υψόμετρο 1.180 μέτρων, ανάμεσα στους ορεινούς όγκους
       του Ασκίου (Σινιάτσικου) και του Μουρικίου.

[Επεξεργασία] Ιστορία

   Υπάρχουν ενδείξεις ότι ήδη από τη βυζαντινή περίοδο στην τοποθεσία που
   στις μέρες μας βρίσκεται το χωριό της Βλάστης προϋπήρχε κάποιος οικισμός.
   Η ανάπτυξη της ξεκινά τον 15ο αιώνα, όταν μετά την εγκατάσταση Tούρκων
   Kονιάρων στην κοιλάδα των Kαϊλαρίων (Πτολεμαΐδας) οι χριστιανικοί
   πληθυσμοί που ζούσαν εκεί αναγκάστηκαν να μετοικήσουν στα ορεινά τμήματα
   της περιοχής, καθώς αυτά ήταν περισσότερο απρόσιτα στους κατακτητές.
   Σημείο-σταθμό στην ανάπτυξη της Βλάστης αποτελούν τα τέλη του 18ου αιώνα.
   Μετά τα Ορλωφικά (1770 μ.Χ.) και τη λεηλασία της Μοσχόπολης, η οποία μέχρι
   τότε αποτελούσε ανθηρό κέντρο της περιοχής, ένας μεγάλος αριθμός
   Βορειοηπειρωτών Βλάχων προσφύγων συγκεντρώνεται στο χωριό της Βλάστης. Η
   ενδυνάμωση του ντόπιου πληθυσμού είχε ως αποτέλεσμα μία σημαντική ώθηση
   στην ανάπτυξη και την πρόοδο του οικισμού. Λόγω της μορφολογίας του
   εδάφους (ορεινά εδάφη και πλούσιων λιβάδια), οι κάτοικοι της Βλάστης
   ασχολήθηκαν κυρίως με την κτηνοτροφία. Παράλληλα, ανέπτυξαν και
   επαγγέλματα σχετικά με την κτηνοτροφία, με αποτέλεσμα την ανάπτυξη της
   τυροκόμιας, της υφαντουργίας και του εμπορίου. Επίσης, αρκετοί κάτοικοι
   έγιναν ξυλουργοί, κτίστες, αρχιτέκτονες, ζωγράφοι, χρυσοχόοι, ραφτάδες
   κ.α. Έτσι, μέχρι το 19ο αιώνα ο κάποτε οικισμός της Βλάστης έχει
   μετατραπεί σε μία σημαντική κωμόπολη: ο πληθυσμός της εκείνη την περίοδο
   έχει ξεπεράσει τους έξι χιλιάδες κατοίκους. Η ακμή της Βλάστης διαρκεί
   μέχρι τις αρχές του 20ου αιώνα. Οι σημαντικές εξελίξεις της εποχής
   (Mακεδονικός Aγώνας, Βαλκανικοί Πόλεμοι και Α' Παγκόσμιος Πόλεμος) είχαν
   σαφείς αρνητικές επιπτώσεις στην πορεία του χωριού. Η σταδιακή μείωση του
   πληθυσμού ολοκληρώνεται στα χρόνια του Β' Παγκοσμίου Πολέμου, καθώς το
   χωριό καίγεται από τους Γερμανούς κατακτητές. Στα χρόνια του αιματηρού
   εμφυλίου πολέμου, η Βλάστη εγκαταλείπεται πλήρως από τους κατοίκους της.
   Με το τέλος του εμφυλίου πολέμου, περίπου οκτακόσιοι κάτοικοι επέστρεψαν
   στο χωριό. Στη συνέχεια όμως, ακολουθώντας το ρεύμα αστυφιλίας των
   επόμενων δεκαετιών, οι περισσότεροι κάτοικοι αναζήτησαν καλύτερες
   ευκαιρίες απασχόλησης και διαβίωσης στα αστικά κέντρα. έτσι, στις μέρες
   μας οι μόνιμοι κάτοικοι της Βλάστης δεν ξεπερνούν, κατά τη διάρκεια του
   χειμώνα, τους εκατό.

[Επεξεργασία] Εκδηλώσεις

   Η 'ζωντανή' πλευρά του χωριού είναι η καλοκαιρινή. Η συγκέντρωση των
   Βλατσιωτών στο χωριό, καθώς και η φυσική ομορφιά της περιοχής, ευνοούν την
   πραγματοποίηση ποικίλων πολιτιστικών εκδηλώσεων. Μεταξύ αυτών είναι και οι
   Γιορτές της Γης, ένα οικολογικό και πολιτιστικό φεστιβάλ που λαμβάνει χώρα
   στις αρχές κάθε Ιουλίου, με σημείο αφετηρίας το 2001. Οι Γιορτές της Γης
   διοργανώνονται από την Κοινότητα Βλάστης και την Εταιρεία Περιβαλλοντικής
   Έρευνας και Ενημέρωσης OΙΚOΤOΠΙΑ.

   Επίσης, με ξεχωριστή λαμπρότητα γιορτάζεται κάθε Δεκαπενταύγουστο το
   πανηγύρι της Παναγίας. Το πανηγύρι διαρκεί τρεις μέρες.

   Στη Βλάστη έλαβε χώρα στις 25-26 Φεβρουαρίου 2006 η 5η Πανελλήνια
   Συνάντηση της Hellasweather.

[Επεξεργασία] Εξωτερικές Συνδέσεις

     • Ιστοσελίδα της κοινότητας Βλάστης
     • Γιορτές της Γης
     • Ιστοσελίδα για τη Βλάστη

[Επεξεργασία] Αναφορές

    1. ↑ Βλάστη - Περιβάλλον
    2. ↑ Βλάστρη, Ιστορική αναδρομή
    3. ↑ Βλάστη, Το όνομά της
    4. ↑ Εγκυκλοπαιδικό Λεξικό Ελευθερουδάκη, 1928: Βλάττη: Έδρα της εν
       Μακεδονία ομωνύμου κοιν. της υποδ. Καϊλαρίων, εν τω νομώ Κοζάνης,
       έχουσα 1609 κατ. Υπήρξε ορμητήριον των ελληνικών ανταρτικών σωμάτων
       κατά τον Μακεδονικόν αγώνα (1904-1908). Παράγει εξαίρετον τύρον και
       μάλλινα υφάσματα

   π • σ • ε
                            Δήμοι του νομού Κοζάνης
              Δήμος Αγίας Παρασκευής · Δήμος Αιανής · Δήμος Άσκιου · Δήμος
              Βελβεντού · Δήμος Βερμίου · Δήμος Δημητρίου Υψηλάντη · Δήμος
     Δήμοι    Ελιμείας · Δήμος Ελλησπόντου · Δήμος Καμβουνίων · Δήμος Κοζάνης
              · Δήμος Μουρικίου · Δήμος Νεάπολης · Δήμος Πτολεμαΐδας · Δήμος
              Σερβίων · Δήμος Σιάτιστας · Δήμος Τσοτυλίου
   Κοινότητες Κοινότητα Βλάστης · Κοινότητα Πενταλόφου · Κοινότητα Λιβαδερού

   Ανακτήθηκε από
   "http://el.wikipedia.org/wiki/%CE%92%CE%BB%CE%AC%CF%83%CF%84%CE%B7_%CE%9A%CE%BF%CE%B6%CE%AC%CE%BD%CE%B7%CF%82"
   Κατηγορίες: Δήμοι του νομού Κοζάνης | Χωριά του νομού Κοζάνης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Deutsch
     • English
     • Македонски

     • Τελευταία τροποποίηση 11:17, 27 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
