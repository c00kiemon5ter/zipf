   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                Άνω Άγιος Ιωάννης Πιερίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                Άνω Άγιος Ιωάννης
   Νομός                    Πιερίας
   Δήμος                    Δήμος Κατερίνης
   Πληθυσμός            469 (2001)
   Υψόμετρο              80 m
   Παλαιά ονομασία Τούμπα Αγιάννη

   [IMG]
   [IMG]
   Το ηρώο στον Άνω Άγιο Ιωάννη

   Ο Άνω Άγιος Ιωάννης (πιο γνωστός ως Άνω
   Αγιάννης) είναι χωριό του νομού Πιερίας,
   στο Δήμο Κατερίνης. Είναι Δημοτικό
   Διαμέρισμα του Δήμου Κατερίνης και έχει
   δύο οικισμούς (Άνω Άγιος Ιωάννης, με 469
   κατοίκους και Νέος Άγιος Ιωάννης με 35
   κατοίκους) με συνολικά 504 κατοίκους
   (απογρ. 2001). Η απόσταση του χωριού είναι 5
   χιλιόμετρα από την πόλη της Κατερίνης.

   Πίνακας περιεχομένων

     * 1 Υποδομή
     * 2 Ιστορικά στοιχεία
     * 3 Πολιτιστικά
     * 4 Παραπομπές και σημειώσεις

[Επεξεργασία] Υποδομή

   Το 2006 περατώθηκε η κατασκευή δρόμου
   μήκους 3.400μ. και διευκολύνθηκε η κίνηση
   μεταξύ του Κάτω Αγιάννη προς Άνω
   Αγιάννη, Τρίλοφο και Ρυάκια,
   αποφεύγοντας τη μεγάλη διαδρομή μέσω
   Κατερίνης, εξυπηρετώντας σε μεγάλο
   βαθμό τους επισκέπτες και τους αγρότες
   της περιοχής.

   Ενδιαφέρον παρουσιάζουν ο ενοριακός
   Ναός του Άνω Προφήτη Ηλία, ο Άγιος
   Παντελεήμων και το ξωκλήσι της
   Μεταμόρφωσης του Σωτήρος.

   Το χωριό διαθέτει Αθλητικό Ποδοσφαιρικό
   Σύλλογο, με την επωνυμία "Η Πίνδος"
   (αγωνίζεται στη Β΄ ερασιτεχνική
   κατηγορία) και Γυμναστικό Σύλλογο με την
   ονομασία "Πιερικός Αστήρ". Το Δημοτικό
   Σχολείο του συγχωνεύτηκε με το Δημοτικό
   Σχολείο της Γανόχωρας. Λειτουργεί
   μονοθέσιο νηπιαγωγείο και γεωργικός
   συνεταιρισμός.

   Εκτός από τα καπνά, που αποτελούν το
   κυριότερο γεωργικό προϊόν, στο χωριό
   ασχολούνται και με τις ελιές.

   Το 2007 ολοκληρώθηκαν τα αντιπλημμυρικά
   έργα^[1]στην περιοχή.

[Επεξεργασία] Ιστορικά στοιχεία

   Το χωριό ήταν και είναι γνωστό με την
   ονομασία "Τούμπα Αγιάννη", επειδή είναι
   κτισμένο πάνω σε ύψωμα (τούμπα). οι
   κάτοικοί του είναι τουρκόφωνοι και
   Πόντιοι. Ο Άνω Αγιάννης ιδρύθηκε από
   πρόσφυγες προερχόμενους από την
   Καισάρεια και το Άργος της Καισάρειας
   (το μόνο χωριό της περιοχής που δεν είχε
   εξισλαμιστεί), μετά το 1922. Μάλιστα, οι
   κάτοικοι του Άργους είχαν τουρκικά
   ονόματα και μόνο μετά την έλευση της
   δημοκρατίας στην Τουρκία απέκτησαν
   ονόματα ελληνικά, καθώς με τη δημοκρατία
   παραχωρήθηκαν ελευθερίες στα σχολεία. Ο
   πρώτος προορισμός των προσφύγων ήταν η
   Δράμα. Τις τελευταίες τρεις δεκαετίες
   έντονο ήταν το φαινόμενο της
   μετανάστευσης των κατοίκων του χωριού,
   σε χώρες όπως η Γερμανία.

   Ο περιηγητής Ζώτος Μολοσσός αναφέρεται
   στο χωριό γύρω στο 1880 με το όνομα "Μικρός-
   Μεγάλος Αγιάννης". Στην αναφορά του στο
   χωριό, ο Μολοσσός λέει ότι απέχει 1 ώρα
   από την Κατερίνη. "Κώμη 200 οίκων στους
   πρόποδες των Πιερίων με πεδιάδα
   αξιόλογον αρδευομένην υπό τερπνού
   ποταμού".^[2] .

[Επεξεργασία] Πολιτιστικά

   Κάθε χρόνο τον Ιανουάριο τηρείται το
   έθιμο του καψίματος των
   καλικάντζαρων^[3]στο δημοτικό διαμέρισμα
   του Άνω Αγιάννη . Οι καλικάντζαροι
   φτιάχνονται από κέδρα και οδηγούνται
   στην πυρά από το χέρι των κατοίκων, στην
   πλατεία του δημοτικού διαμερίσματος.
   Τηρείται επίσης το έθιμο με τις
   αβγομαχίες.Η εκδήλωση συνδιοργανώνεται
   τα τελευταία χρόνια από το Δήμο
   Κατερίνης και τον Ποντιακό Πολιτιστικό
   Σύλλογο «Άργος».

[Επεξεργασία] Παραπομπές και σημειώσεις

    1. ↑ Εφημερίδα Ολύμπιο Βήμα,
       Αντιπλημμυρική προστασία του Άνω
       Αγιάννη, 9 Νοεμβρίου 2007
    2. ↑ "Καζταρίδη Ι. Φ., Η Πιερία των
       περιηγητών και των γεωγράφων"σελ. 188
    3. ↑ Εφημερίδα ΕΠΤΑ, τ. 60, 9 Ιανουαρίου 2006

   π • σ • ε
          Δημοτικά Διαμερίσματα του Δήμου
                               Κατερίνης
   Κατερίνη  · Άνω Άγιος Ιωάννης · Γανόχωρα
    · Νεοκαισάρεια  · Σβορώνος

   Ανακτήθηκε από
   "http://el.wikipedia.org/wiki/%CE%86%CE%BD%CF%89_%CE%86%CE%B3%CE%B9%CE%BF%CF%82_%CE%99%CF%89%CE%AC%CE%BD%CE%BD%CE%B7%CF%82_%CE%A0%CE%B9%CE%B5%CF%81%CE%AF%CE%B1%CF%82"
   Κατηγορίες: Κατερίνη | Χωριά του νομού
   Πιερίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 17:36, 2 Μαΐου 2008.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
