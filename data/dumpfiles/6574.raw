   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Ιερά Μητρόπολις Παροναξίας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Μητροπολιτικός Ναός της Νάξου - (Νάξος)

   Η Ιερά Μητρόπολη Παροναξίας εδρεύει στη Χώρα Νάξου στη Νάξο όπου και το
   μητροπολιτικό μέγαρο, στη θέση Γκρόσο, βορειοδυτικά του ενετικού Κάστρου.
   Στη περιφέρεια της Μητρόπολης υπάγονται, εκκλησιαστικά, τα νησιά Νάξος,
   Πάρος και Αντίπαρος. Μητροπολίτης Παροναξίας σήμερα είναι ο Σεβασμιότατος
   [[Μητροπολίτης Παροναξίας Καλλίνικος Δεμενόπουλος[2008] ο οποίος διεδέχθη
   τον |Αμβρόσιο Στάμενα που διαδέχθηκε τον Μακαριστό Επιφάνιο (Καλαφάτη) το
   1991. Η αρχιερατική διοίκηση ασκείται μέσω της Πρωτοσυγκελλίας Νάξου και
   της Πρωτοσυγκελλίας Πάρου.

   Ο Μητροπολιτικός Ναός της Παροναξίας βρίσκεται ΒΔ. της πόλης της Νάξου και
   είναι αφιερωμένος στη Ζωοδόχο Πηγή. Κτίσθηκε το 1787 από τον Μητροπολίτη
   Παροναξίας Νεόφυτο στη θέση παλαιότερου μικρού ναού. Παλαιότερος
   μητροπολιτικός ναός φέρεται ο της Παναγίας της Χρυσοπολίτισσας. Μπροστά
   από το χώρο του μητροπολιτικού ναού αποκαλύφθηκαν σημαντικά λείψανα της
   2ης και 1ης π.Χ. χιλιετίας μεταξύ των οποίων και τύμβος των Ναξίων της
   περιόδου εκείνης.

[Επεξεργασία] Ιστορία

   Ιστορικά η Μητρόπολη Παροναξίας θεωρείται από τις αρχαιότερες Μητροπόλεις
   όχι μόνο της Ελλάδος αλλά και του Χριστιανισμού. Κατά την χριστιανική
   παράδοση στη Νάξο ήλθε και δίδαξε τον χριστιανισμό ο μαθητής του Ιωάννη
   του θεολόγου, όταν εκείνος βρίσκονταν στη Πάτμο, ο Άγιος Πολύκαρπος που
   αργότερα ως επίσκοπος μαρτύρησε στη Σμύρνη. Εκ του γεγονότος αυτού
   εκκλησίες αφιερωμένες στον Άγιο Πολύκαρπο στη Νάξο υπάρχουν στα χωριά
   Αγγίδια Σαγκρί, Φιλώτι καθώς και του Αγίου Ιωάννη του Θεολόγου στη
   Κεραμωτή (ενοριακή), στη θέση «γύρουλας» στο Σαγκρί, που οικοδομήθηκε πάνω
   στον αρχαίο ναό της θεάς Δήμητρας, καθώς και δεκάδες άλλα βυζαντινά
   ξωκλήσια.

   Επίσης στις Οικουμενικές Συνόδους φέρονται να συμμετείχαν και επίσκοποι
   Νάξου και Πάρου, όπως ο Βάραχος Επίσκοπος Νάξου που συμμετείχε στην Δ΄
   Οικουμενική Σύνοδο (το 451 μ.Χ.), ο Αθανάσιος Α΄ Επίσκοπος Πάρου που
   συμμετείχε στη Γ΄ (το 431) και Δ΄ (το 451) Οικουμενικές Συνόδους, οι
   Γεώργιος Επίσκοπος Νάξου και Στέφανος Επίσκοπος Πάρου που συμμετείχαν στην
   Στ΄ Οικουμενική Σύνοδο. Εκ των παραπάνω διαφαίνεται ότι επί 7 αιώνες της
   1ης μ.Χ. χιλιετίας η Νάξος και η Πάρος αποτελούσαν Επισκοπές.

   Αλλά και ο Μοναχισμός που εκδηλώθηκε στη περιφέρεια της Μητρόπολης
   Παροναξίας φέρεται να ήταν από τις αρχαιότερες οργανωμένες μορφές του στον
   ελλαδικό χώρο πλην όμως παραμένει άγνωστη χρονικά η εγκαθίδρυσή του. Το
   πλέον πιθανό είναι ότι οι πρώτες μοναστικές αυτές κινήσεις να εμφανίστηκαν
   στη Νάξο τον 5ο με 6ο αιώνα αφού πολλά θρησκευτικά μνημεία (εκκλησίες,
   μοναστήρια κλπ) της Νάξου και Πάρου ανάγονται στη περίοδο του 6ου με 7ου
   αιώνα.

   Αργότερα όλα τα νησιά του Αιγαίου υπάχθηκαν εκκλησιαστικά στην επισκοπή
   Ρόδου κατά την βυζαντινή διοικητική διαίρεση των θεμάτων. Όμως το 1083 με
   χρυσόβουλο λόγο του Αυτοκράτορα Αλέξιου Α΄ Κομνηνού και επί Πατριάρχου
   Ευστρατίου, του επικαλούμενου Γαριδά, τα νησιά Νάξος, Πάρος και Αντίπαρος
   αποκόπηκαν από την Μητρόπολη Ρόδου, προβιβαζόμενα σε Μητρόπολη τη μέχρι
   σήμερα καλουμένη Ιερά Μητρόπολη Παροναξίας.
   Αρχικά ο Μητροπολίτης Παροναξίας έφερε τον τίτλο του "Υπερτίμου και
   Εξάρχου παντός Αιγαίου Πελάγους", σύμφωνα με χρυσόβουλο του 1087 του ίδιου
   Αυτοκράτορα.

   Επί Φραγκοκρατίας (1207-1537) η Μητρόπολη Παροναξίας έπαψε να υφίσταται
   τουλάχιστον ενεργή αφού καταλήφθηκε από Καθολικό ιεράρχη. Όταν επήλθαν
   στις νήσους οι Τούρκοι, το 1537, η Μητρόπολη Παροναξίας επανασυντάχθηκε,
   στην οποία και υπάχθηκαν τότε και οι νήσοι Μήλος και Μύκονος. Η μεν Μήλος
   παρέμεινε μέχρι το 1600, οπότε και προάχθηκε σε Επισκοπή, η δε Μύκονος
   μέχρι το 1646, οπότε και αποτέλεσε μέρος της Αρχιεπισκοπής Σίφνου, η οποία
   αργότερα μετονομάστηκε Μητρόπολη Σύρου, με έδρα τη Σύρο. Σημειώνεται ότι
   σ΄ όλες τις παραπάνω περιόδους ακόμη και εκείνης επί Φραγκοκρατίας, η
   Μητρόπολη Παροναξίας ήταν πλουσιότατη, διαιρούμενη σε πολλά εκλησιαστικά
   τμήματα στα οποία προΐσταντο συνήθως χωροεπίσκοποι.

[Επεξεργασία] Ναοί, Μονές, Προσκηνύματα

   [IMG]
   [IMG]
                              Παναγία Καταπολιανή

   Στην περιφέρεια της Ιεράς Μητρόπολης Παροναξίας υφίστανται 37 Ενοριακοί
   ναοί, 251 Παρεκκλήσια, 483 Εξωκλήσια, 18 Ναοί κοιμητηρίων, 18
   Μοναστηριακοί ναοί, 8 Μετόχια και 2 Ιδιωτικοί ναοί. που υπηρετούνται από
   μόλις 35 περίπου κληρικούς.

   Επίσης στη Νάξο υπάρχει η Μονή Φανερωμένης Κοιμήσεως της Θεοτόκου, η Μονή
   Αγ Ιωάνου του Χρυσοστόμου και η Μονή, ιερό προσκύνημα, της Ζωοδόχου Πηγής
   ή Παναγίας της Αργοκοιλιώτισσας. Σημαντικότερο όμως πάντων ιερό προσκήνυμα
   παραμένει ο Ναός της Εκατονταπυλιανής στη Πάρο. Τοπικοί άγιοι στη Νάξο
   είναι ο Άγιος Νικόδημος, ο Άγιος Αρσένιος και ο Άγιος Νικόλαος Πλανάς ,
   ιερέας σύγχρονος Άγιος, ενώ επιπρόσθετα στη Πάρο τιμώνται ο Άγιος
   Αθανάσιος ο Πάριος και η Αγία Θεοκτίστη.

[Επεξεργασία] Εξωτερικές συνδέσεις

   Επίσημο site

   π • σ • ε
                       Μητροπόλεις Εκκλησίας της Ελλάδος
                 Αιτωλίας  · Αργολίδος  · Άρτης  · Αττικής  · Γλυφάδας  ·
                 Γόρτυνος  · Γυθείου  · Δημητριάδος  · Ζακύνθου  · Ηλείας  ·
                 Θεσσαλιώτιδος  · Θηβών  · Θήρας  · Καισαριανής  · Καλαβρύτων
                  · Καρπενησίου  · Καρυστίας  · Κερκύρας  · Κεφαλληνίας  ·
   Παλαιές χώρες Κορίνθου  · Κυθήρων  · Λαρίσης  · Λευκάδος  · Μαντινείας  ·
                 Μεγάρων  · Μεσογαίας  · Μεσσηνίας  · Μονεμβασίας  ·
                 Ναυπάκτου  · Νέας Ιωνίας  · Νέας Σμύρνης  · Νικαίας  ·
                 Παροναξίας  · Πατρών  · Πειραιώς  · Περιστερίου  · Σταγών  ·
                 Σύρου  · Τρίκκης  · Τριφυλίας  · Ύδρας  · Φθιώτιδος  ·
                 Φωκίδος  · Χαλκίδος
                 Αλεξανδρουπόλεως  · Βεροίας  · Γρεβενών  · Γουμενίσσης  ·
                 Διδυμοτείχου  · Δράμας  · Δρυϊνουπόλεως  · Εδέσσης  ·
                 Ελασσώνος  · Ελευθερουπόλεως  · Ζιχνών  · Θεσσαλονίκης  ·
                 Ιερισσού  · Ιωαννίνων  · Κασσανδρείας  · Καστορίας  ·
   Νέες Χώρες    Κίτρους  · Λαγκαδά  · Λήμνου  · Μαρωνείας  · Μηθύμνης  ·
                 Μυτιλήνης  · Νεαπόλεως  · Νέας Κρήνης  · Νικοπόλεως  ·
                 Ξάνθης  · Παραμυθίας  · Πολυανής  · Σάμου  · Σερβίων  ·
                 Σερρών  · Σιδηροκάστρου  · Σισανίου  · Φιλίππων  · Φλωρίνης
                  · Χίου

   Ανακτήθηκε από
   "http://el.wikipedia.org/wiki/%CE%99%CE%B5%CF%81%CE%AC_%CE%9C%CE%B7%CF%84%CF%81%CF%8C%CF%80%CE%BF%CE%BB%CE%B9%CF%82_%CE%A0%CE%B1%CF%81%CE%BF%CE%BD%CE%B1%CE%BE%CE%AF%CE%B1%CF%82"
   Κατηγορίες: Εκκλησία της Ελλάδος | Κυκλάδες | Νάξος | Πάρος | Ιερά
   Μητρόπολις Παροναξίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 19:56, 18 Νοεμβρίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
