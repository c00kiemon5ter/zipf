   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Ωστενίτης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το διάγραμμα φάσεων Fe–C.

   Ο ωστενίτης ή γ-Fe είναι αλλοτροπική
   μορφή του σιδήρου που κρυσταλλώνεται
   στο εδροκεντρωμένο κυβικό σύστημα. Στην
   περίπτωση του καθαρού σιδήρου, ο
   ωστενίτης είναι σταθερός από τους 912 έως
   τους 1394°C. Όταν ο σίδηρος δεν είναι
   καθαρός αλλά περιέχει κραματικά
   στοιχεία, τότε η θερμοκρασιακή ζώνη
   σταθερότητας του ωστενίτη εκτείνεται ή
   περιορίζεται.

   Ο ωστενίτης ονομάστηκε έτσι από τον
   βρετανό πρωτοπόρο της μικροσκοπίας
   Χένρυ Κλίφτον Σόρμπυ^[1] προς τιμήν του
   συμπατριώτη του μεταλλουργού Γουίλλιαμ
   Τσάντλερ Ρόμπερτς-Ώστεν, ο οποίος
   παρουσίασε το πρώτο διάγραμμα φάσεων
   Fe–C το 1897^[2].

   Ο ωστενίτης είναι όλκιμος και η
   σκληρότητά του κυμαίνεται από 250 έως 300 HB
   (Brinell). Για θερμοκρασίες χαμηλότερες από
   912°C, ο γ-Fe μετασχηματίζεται σε
   χωροκεντρωμένο φερρίτη ή α-Fe. Επίσης, για
   θερμοκρασίες υψηλότερες από 1394°C,
   μετασχηματίζεται σε χωροκεντρωμένο δ-Fe,
   που αποκαλείται επίσης φερρίτης. Σε
   αντίθεση με τον φερρίτη, ο ωστενίτης
   είναι ελάχιστα μαγνητικός
   (παραμαγνητικός).

   Στους κοινούς ανθρακούχους χάλυβες, η
   θερμοκρασιακή ζώνη σταθερότητας του
   ωστενίτη εξαρτάται από τον περιεχόμενο
   άνθρακα, όπως φαίνεται και στο διάγραμμα
   φάσεων Fe–C. Η περιεκτικότητα του
   ωστενίτη σε άνθρακα φτάνει και 2,1% κ.β.
   στους 1153°C. Στους κραματωμένους χάλυβες,
   η σταθερότητα του ωστενίτη ευνοείται
   από την παρουσία ορισμένων στοιχείων,
   όπως το μαγγάνιο, το νικέλιο και το
   κοβάλτιο, που αποκαλούνται γάμμα
   φερρογόνα. Έτσι, π.χ., ο ανοξείδωτος
   χάλυβας «18/8» (18% κ.β. Cr, 8% κ.β. Ni) είναι
   ωστενιτικός ακόμα και σε θερμοκρασία
   δωματίου. Ορισμένα άλλα στοιχεία, όπως
   το μολυβδαίνιο, το χρώμιο και το πυρίτιο,
   περιορίζουν την σταθερότητα του
   ωστενίτη.

   [IMG]
   [IMG]
   Ο ωστενίτης σχηματίζει ευμεγέθεις
   κρυστάλλους (κόκκους) που παρατηρούνται
   εύκολα στο μικροσκόπιο. Στην φωτογραφία
   παρουσιάζεται η επιφάνεια θραύσης
   ανοξείδωτου χάλυβα 304 με
   χαρακτηριστικούς κόκκους ωστενίτη.

   Με ψύξη του ωστενίτη, και αναλόγως με τον
   ρυθμό ψύξης και την περιεκτικότητα σε
   άνθρακα, προκύπτουν διάφορες φάσεις και
   δομές. Με βραδείς ρυθμούς ψύξης,
   σχηματίζεται φερρίτης, περλίτης και
   σεμεντίτης, όπως προβλέπεται από το
   διάγραμμα φάσεων Fe–C. Με σχετικά υψηλό
   ρυθμό ψύξης, σχηματίζεται μπαινίτης, ενώ
   για υψηλούς ρυθμούς ψύξης («βαφή»),
   σχηματίζεται μαρτενσίτης.

   Σημειώνεται ότι ωστενίτης μπορεί να
   υπάρχει σε χάλυβες ή χυτοσιδήρους ακόμα
   και μετά από βαφή και επαναφορά. Ο
   υπολειπόμενος ωστενίτης έχει την μορφή
   λεπτών στρωμάτων στον χώρο ανάμεσα
   στους επιμήκεις κόκκους του μαρτενσίτη
   ή του μπαινίτη. Ο υπολειπόμενος
   ωστενίτης μετασχηματίζεται σε
   σεμεντίτη, που μπορεί να προκαλέσει
   εσωτερικές ρωγματώσεις και να κάνει το
   κράμα εύθρυπτο.

[Επεξεργασία] Βιβλιογραφία και άλλες
σημειώσεις

    1. ↑ Ο Χένρυ Σόρμπυ επινόησε επίσης τα
       ονόματα φερρίτης (από το λατινικό ferrum,
       που σημαίνει σίδηρος) και περλίτης
       (από το αγγλικό perl, που σημαίνει
       μαργαριτάρι). Για τον Σόρμπυ, βλ. Valerie
       Clinging, "Henry Clifton Sorby: Sheffield's greatest scientist." The
       Sorby Natural History Society, Sheffield, UK (2005)
       (Ανακτήθηκε στις 10/12/2007.)
    2. ↑ Για περισσότερα για τον
       Ρόμπερτς-΄Ωστεν, βλ. F. X. Kayser and J. W. Patterson,
       "Sir William Chandler Roberts-Austen: His role in the development of
       binary diagrams and modern physical metallurgy," Journal of Phase
       Equilibria, vol. 19 (1998), no. 1, pp. 11–18.

[Επεξεργασία] Εξωτερικοί σύνδεσμοι

     * Harry Bhadeshia, "Retained austenite" — από το
       Πανεπιστήμιο του Καίμπριτζ (Αγγλικά).

   π • σ • ε
     Φάσεις και μικροδομές στα κράματα του
                                 σιδήρου
                        Φερρίτης (α-Fe ή
                        δ-Fe)  · Ωστενίτης
   Φάσεις         (γ-Fe)  ·
                        Σεμεντίτης (Fe[3]C)  Μικροδομή
                         · Μαρτενσίτης     χυτοσιδήρου
                        Περλίτης  ·
   Μικροδομές Λεδεβουρίτης  ·
                        Μπαινίτης

   Ανακτήθηκε από
   "http://el.wikipedia.org/wiki/%CE%A9%CF%83%CF%84%CE%B5%CE%BD%CE%AF%CF%84%CE%B7%CF%82"
   Κατηγορία: Μεταλλουργία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Български
     * Bosanski
     * Català
     * Deutsch
     * English
     * Esperanto
     * Español
     * فارسی
     * Suomi
     * Français
     * Galego
     * Magyar
     * Italiano
     * 日本語
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Slovenčina
     * Slovenščina
     * Српски / Srpski
     * Svenska
     * Türkçe
     * Українська
     * O'zbek
     * 中文

     * Τελευταία τροποποίηση 05:14, 30 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
