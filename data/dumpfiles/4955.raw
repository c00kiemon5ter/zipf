   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Φορστερίτης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                  Φορστερίτης
   Forsterite-37005.jpg
   Φορστερίτης. Προέλευση: Πακιστάν
                                     Γενικά
        Κατηγορία       Νησοπυριτικά. Ομάδα ολιβίνη
      Χημικός τύπος     Mg[2]SiO[4]
                          Ορυκτολογικά χαρακτηριστικά
        Πυκνότητα       3,2 gr/cm^3
          Χρώμα         Άχρωμο, λευκό, πράσινο, κιτρινωπό, λεμονοκίτρινο,
                        λευκό, γκρίζο, γκριζογάλανο
   Σύστημα κρυστάλλωσης Ρομβικό
        Κρύσταλλοι      Καλοσχηματισμένοι, παχείς, ενίοτε επιμήκεις μέχρι 17
                        εκ. με καλοσχηματισμένα άκρα
           Υφή          Κοκκώδης ή συμπαγής
         Διδυμία        Ναι, κατά {100}, {011}, {012} (σπάνια, παρέχει
                        αστεροειδείς κρυσταλλικούς σχηματισμούς)
        Σκληρότητα      6,5 - 7
         Σχισμός        Ατελής {010) και {100}, σπάνια παρατηρούμενος
          Θραύση        Κογχοειδής
          Λάμψη         Υαλώδης
      Γραμμή κόνεως     Λευκή
       Πλεοχρωισμός     -
        Διαφάνεια       Διαφανής έως ημιδιαφανής


   Ο φορστερίτης (αγγλ. forsterite) είναι νησοπυριτικό ορυκτό της ομάδας του
   ολιβίνη, του οποίου αποτελεί το πρώτο συστατικό παράμιξης. Το όνομα του
   δόθηκε προς τιμήν του βρετανού συλλέκτη και εμπόρου ορυκτών Αντ. Φόρστερ
   (Adolarius Jacob Forster (1793-1806)).

[Επεξεργασία] Εμφάνιση, παραγενέσεις

   Ανευρίσκεται σε βασικά και υπερβασικά εκρηξιγενή πετρώματα, τα οποία είναι
   πλούσια σε μαγνήσιο και σίδηρο (σιδηρομαγνησιούχα) και δεν περιέχουν
   διοξείδιο του πυριτίου (SiO[2]). Ο φορστερίτης (και τα άλλα ορυκτά της
   ομάδας του ολιβίνη έχουν πολύ υψηλά σημεία τήξεως (τα στερεοποιημένα
   ορυκτά είναι άτηκτα) και είναι τα πρώτα που κρυσταλλώνονται κατά την ψύξη
   του μάγματος. Γι' αυτό το λόγο, ορισμένες λάβες, κατά τις εκρήξεις των
   ηφαιστείων, περιέχουν ήδη στερεοποιημένους κρυστάλλους ορυκτών της ομάδας
   του ολιβίνη. Ορισμένα φλεβικά υπερβασικά πετρώματα συνίστανται
   αποκλειστικά από ορυκτά αυτής της ομάδας, όπως ο περιδοτίτης και ο
   δουνίτης.

   Συχνά συνδέεται με χρωμίτη, ορυκτά της ομάδας του σπινελίου και
   πυροξένους. Ο φορστερίτης ανευρίσκεται, επίσης, σε σιδηρονικελιούχους
   μετεωρίτες.

   Ημιπολύτιμη παραλλαγή του φορστερίτη είναι το περίδοτο, το οποίο δεν
   πρέπει να συγχέεται με τον περιδοτίτη.

   Ο φορστερίτης εξαλλοιώνεται προς σερπεντίνη, τάλκη και μαγνησίτη.

   Απαντά σε πολλά σημεία του πλανήτη, λόγω της σύνδεσής του με υπερβασικά
   εκρηξιγενή. Μεγάλοι φαινοκρύσταλλοί του βρίσκονται στον Βεζούβιο (Ιταλία),
   στην Νορβηγία (περιοχή Ramsdel) και στην Φινλανδία (περιοχή Ojamo), στα
   Ουράλια όρη και στην χερσόνησο Κόλα (Ρωσία), στην περιοχή Φόρστμπεργκ της
   δυτικής Γερμανίας στην περιφέρεια του Άιφελ. Επίσης στην περιοχή Minas
   Gerais της Βραζιλίας, στο όρος Φράνκλιν (Αυστραλία), στο Μεξικό και στην
   Αριζόνα των ΗΠΑ.

   Περίδοτο ανευρίσκεται στη νήσο Ζαμπαργκάντ (Zabargad) της Ερυθράς
   θάλασσας, στο Πακιστάν και στην Βιρμανία.

[Επεξεργασία] Πηγές

     • Τμήμα Γεωλογίας Αριστοτελείου Πανεπιστημίου Θεσσαλονίκης
     • Mindat.org
     • Galleries.com
     • Handbook of Mineralogy

[Επεξεργασία] Βιβλιογραφία

     • James Dwight Dana, Manual of Mineralogy and Lithology, Containing the
       Elements of the Science of Minerals and Rocks READ BOOKS, 2008 ISBN
       1443742244

   Ανακτήθηκε από
   "http://el.wikipedia.org/wiki/%CE%A6%CE%BF%CF%81%CF%83%CF%84%CE%B5%CF%81%CE%AF%CF%84%CE%B7%CF%82"
   Κατηγορία: Ορυκτά

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Česky
     • Deutsch
     • English
     • Euskara
     • עברית
     • Italiano
     • Lietuvių
     • Nederlands
     • Polski

     • Τελευταία τροποποίηση 08:45, 26 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
