   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Κώστας Ελευθεράκης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   O Κώστας Ελευθεράκης είναι παλαίμαχος
   διεθνής ποδοσφαιριστής του
   Παναθηναϊκού. Γεννήθηκε το 1950.
   Αγωνίστηκε 35 φορές στην Εθνική Ελλάδος
   και σημείωσε 5 γκολ.

   Πίνακας περιεχομένων

     * 1 Βιογραφικό

          * 1.1 Η οικογένειά του
          * 1.2 Στο Φωστήρα
          * 1.3 Στον Παναθηναϊκό
          * 1.4 Στην ΑΕΚ
          * 1.5 Αποχώρηση

     * 2 Καριέρα
     * 3 Τίτλοι-Διακρίσεις
     * 4 Πηγές
     * 5 Εξωτερικές συνδέσεις

[Επεξεργασία] Βιογραφικό

  [Επεξεργασία] Η οικογένειά του

   Ο Κώστας Ελευθεράκης γεννήθηκε στις 18
   Ιουλίου 1950 στον Ταύρο (τότε Σφαγεία) της
   Αθήνας. Καταγόταν από εργατική
   οικγένεια. Οι γονείς του ονομάζονταν
   Γιώργος και Πηνελόπη και ο πατέρας του
   εργαζόταν στο Φωταέριο Αθηνών. Επίσης,
   είχε έναν ακόμα αδελφό το Νικόλα, που
   σκοτώθηκε σε νεαρή ηλικία.

  [Επεξεργασία] Στο Φωστήρα

   Ξεκίνησε την καριέρα του από την ομάδα
   του Φωστήρα, στον οποίο υπέγραψε δελτίο
   σε ηλικία 12 ετών παίρνοντας ως
   αντάλλαγμα ένα μεγάλο μπουκάλι γάλα και
   ένα κομμάτι μπακλαβά! Στο τέλος της
   σεζόν 1963-64 σε ηλικία μόλις 14 ετών
   συμπερίληφθηκε στη δεκαεξάδα της ομάδας
   σε αγώνα με τον ΠΑΟΚ στην Τούμπα.

   Τελικά, το πρώτο επίσημο παιχνίδι που
   αγωνίστηκε με το Φωστήρα ήταν της
   επόμενης σεζόν (1964-65) για το πρωτάθλημα
   της Β΄ Εθνικής, αφού στο μεταξύ ο
   Φωστήρας υποβιβάστηκε. Ήταν στο
   Περιστέρι εναντίον του Ατρομήτου.
   Αγωνίτηκε ως έξω δεξιά και πέτυχε δύο
   γκολ.

   Λίγο αργότερα καλείται στην Εθνική Νέων
   από τον τότε κόουτς Λάκη Πετρόπουλο.
   Έπειτα από δοκιμαστικούς αγώνες
   επιλέγεται στην αποστολή που παίρνει
   μέρος στο παγκόσμιο πρωτάθλημα νέων
   στις Κάνες της Γαλλίας. Εκεί
   καθιερώνεται από τον Πετρόπουλο στα χαφ,
   θέση που θα αγωνίζεται στο εξής. Η ομάδα
   φτάνει ως τους τελικούς γύρους και ο
   ίδιος διαπρέπει και αναδεικνύεται
   καλύτερος παίκτης του τουρνουά.

   Το 1967 καλείται στην Εθνική ανδρών, σε
   ηλικία μόλις 17 ετών. Αγωνίζεται
   παράλληλα και στις εθνικές ομάδες Νέων
   και Ελπίδων και λίγο αργότερα και στην
   Εθνική Ενόπλων, αφού παρουσιάστηκε ως
   εθελοντής για να τελειώσει πιο γρήγορα
   τη θητεία του.

   Τότε ήταν που ο Γιάννης Διακογιάννης
   έγραψε σε ένα άρθρο ότι αν συνεχιστεί
   αυτό θα τον καταστρέψουν.

  [Επεξεργασία] Στον Παναθηναϊκό

   Το 1967 αποκτήθηκε από τον Παναθηναϊκό,
   έπειτα από περιπέτειες, μιας και τον
   ήθελαν τόσο η ΑΕΚ αλλά και ο Ολυμπιακός.
   Στον ΠΑΟ έμεινε δώδεκα χρόνια
   γνωρίζοντας μεγάλες επιτυχίες.

   Σημαντικές στιγμές στη συμμετοχή του
   στην ομάδα ήταν η ευρωπαϊκή πορεία του
   1970-71 (όπου πέτυχε δυο γκολ) που κατέληξε
   στον τελικό του Κυπέλλου Πρωταθλητριών
   και η κατάκτηση ενός νταμπλ (1977),
   τεσσάρων Πρωταθλημάτων (1969, 1970, 1972, 1977)
   και δυο Κυπέλλων Ελλάδας (1969, 1977).

   Σε προσωπικό επίπεδο αναδείχθηκε
   ποδοσφαιριστής της χρονιάς από τους
   αθλητικούς συντάκτες δυό χρονιές: 1971 και
   1972. Επίσης, το 1972 συμπεριλήφθηκε στη 16άδα
   των καλύτερων ποδοσφαιριστών της
   Ευρώπης στο διαγωνισμό Χρυσή Μπάλα του
   γαλλικού περιοδικού Φράνς Φουτμπόλ.
   Εκδηλώθηκε ενδιαφέρον για τη μεταγραφή
   του στη Ρεάλ Μαδρίτης και αργότερα στην
   Έβερτον και τη Γιουβέντους, που τελικά
   δεν καρποφόρησε.

   Ο σοβαρός του τραυματισμός στο γόνατο το
   Μάιο του 1977, σε αγώνα εναντίον του
   Εθνικού Πειραιά, επηρέασε τη μετέπειτα
   απόδοσή του.

  [Επεξεργασία] Στην ΑΕΚ

   Το 1980 έφυγε από τον Παναθηναϊκό
   πηγαίνοντας στην ΑΕΚ, όπου αγωνίστηκε
   για περίπου ένα χρόνο.

   Στη συνέχεια σταμάτησε το ποδόσφαιρο,
   αφού όμως πρόλαβε να αγωνισθεί για μια
   ακόμη χρονιά (1981-82) και στο πρωτάθλημα
   της Β΄ Εθνικής, με τη φανέλα του Φωστήρα.

   Μέχρι τότε είχε παίξει σε 331 αγώνες της
   A’ Eθνικής (308 με τον Παναθηναϊκό) και
   πέτυχε 90 γκολ (85 με τον Παναθηναϊκό). Με
   την Εθνική ομάδα αγωνίστηκε για μια
   δεκαετία σε 35 ματς πετυχαίνοντας 5 γκολ.

  [Επεξεργασία] Αποχώρηση

   Μετά το τέλος της ποδοσφαιρικής του
   σταδιοδρομίας ασχολήθηκε με τη
   λειτουργία αθλητικού κέντρου στη Βάρη.

   Είναι παντρεμένος με την Ευαγγελία και
   έχει τρία παιδιά: Γιώργο, Ντανιέλα,
   Νικόλα.

[Επεξεργασία] Καριέρα

   Χρονιές       Σύλλογος        Συμμετοχές Γκολ
   1964-1967      Φωστήρας
   1967-1980      Παναθηναϊκός      308                  85
   1980-1981      ΑΕΚ                        23                   5
   1981-1982      Φωστήρας
   Σύνολο   Α΄ Εθνική             331                  90
   Χρονιές    Εθνική ομάδα    Συμμετοχές Γκολ
                  Flag of
   1967           Greece.svg Ελλάδα
                  (νέων)
                  Flag of
   1967-1969      Greece.svg Ελλάδα
                  (ελπίδων)
                  Flag of
   1968-1970      Greece.svg Ελλάδα
                  (ενόπλων)
                  Flag of
   1968-1977      Greece.svg Ελλάδα       35                   5
                  (ανδρών)

[Επεξεργασία] Τίτλοι-Διακρίσεις

     * Πρωταθλήματα Α΄ Εθνικής (4): 1969, 1970, 1972,
       1977.
     * Κύπελλα Ελλάδος (2): 1969, 1977.

     * Φιναλίστ Κυπέλλου Πρωταθλητριών: 1971.
     * Έλληνας ποδοσφαιριστής της χρονιάς (2):
       1971, 1972.

[Επεξεργασία] Πηγές

     * Στράτου Σεφτελή, "Αυτοί που άφησαν
       εποχή στο ελληνικό ποδόσφαιρο: Κώστας
       Ελευθεράκης", περιοδικό Εθνοσπόρ.
     * "Όλα για το ποδόσφαιρο '91", τρίτομο
       Αλμανάκ, περιοδικό ΕΙΚΟΝΕΣ.

[Επεξεργασία] Εξωτερικές συνδέσεις

     * pao.gr

   π • σ • ε
          Παναθηναϊκός Α.Ο. - Η ενδεκάδα του
                               Γουέμπλεϊ
   1 Τάκης Οικονομόπουλος  · 2
   Γιάννης Τομαράς  · 3 Άνθιμος
   Καψής  · 4 Φραγκίσκος Σούρπης  · 5 600px Verde con
   Γιώργος Βλάχος  · 6 Αριστείδης     trifoglio Verde
   Καμάρας  · 7 Κώστας Ελευθεράκης   su cerchio
    · 8 Χάρης Γραμμός  · 9 Αντώνης       Bianco.png
   Αντωνιάδης  · 10 Μίμης Δομάζος  ·
   11 Τότης Φυλακούρης  · C Φέρεντς
   Πούσκας

   Ανακτήθηκε από
   "http://el.wikipedia.org/wiki/%CE%9A%CF%8E%CF%83%CF%84%CE%B1%CF%82_%CE%95%CE%BB%CE%B5%CF%85%CE%B8%CE%B5%CF%81%CE%AC%CE%BA%CE%B7%CF%82"
   Κατηγορίες: Έλληνες ποδοσφαιριστές |
   Ποδοσφαιριστές της Εθνικής Ελλάδος |
   Ποδοσφαιριστές της Εθνικής Ελλάδος
   Ελπίδων | Ποδοσφαιριστές της Εθνικής
   Ελλάδος Νέων | Ποδοσφαιριστές της
   Εθνικής Ελλάδος Ενόπλων |
   Ποδοσφαιριστές Φωστήρα | Ποδοσφαιριστές
   ΠΑΟ | Ποδοσφαιριστές ΑΕΚ | Γεννήσεις το
   1950

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English

     * Τελευταία τροποποίηση 10:15, 28 Αυγούστου
       2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
