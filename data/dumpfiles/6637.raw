   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Ελικοδρόμιο

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το ελικοδρόμιο του Πόρτο Μονίζ

   Το ελικοδρόμιο είναι μικρός σχετικά χώρος κατάλληλα διαμορφωμένος για
   χρήση μόνο από ελικόπτερα. Τα οργανωμένα ελικοδρόμια διακρίνονται σε
   στρατιωτικά και πολιτικά. Τα πολιτικά διακρίνονται σε δημόσια και
   ιδιωτικά. Τέλος τα δημόσια λαμβάνουν την ονομασία ή τον χαρακτηρισμό του
   φορέα στον οποίον υπάγονται. Εκτός των παραπάνω υφίστανται και τα
   ελεύθερα, ή περιστασιακά, ή έκτακτης ανάγκης που πέρα από μια πρόχειρη
   διαμόρφωση του χώρου δεν διαθέτουν κανέναν εξοπλισμό, η δε χρήση τους
   επαφίεται στην κρίση των πιλότων των ελικοπτέρων.

   Τα οργανωμένα ελικοδρόμια διαθέτουν από μία ή περισσότερες πίστες
   προσγείωσης σε σειρά και σε απόσταση ασφαλείας μεταξύ τους. που
   συμπληρώνονται με αναγκαίες εγκαταστάσεις εφοδιασμού καυσίμου, φωτισμού,
   ειδικά αν λειτουργούν όλο το εικοσιτετράωρο, ανεμούρια ή και υπόστεγα. Τα
   ελικοδρόμια των μεγάλων πόλεων κυρίως των παραμεθορίων περιοχών μπορεί να
   διαθέτουν ακόμα και υπηρεσίες τελωνείου.

   Αν και αρχικά υπήρχε η ελπίδα ότι η εξάπλωση των ελικοδρομίων στα αστικά
   κέντρα θα ήταν εκτεταμένη, η εξάπλωσή τους περιορίστηκε λόγω του θορύβου
   που προκαλούνταν από την κίνηση των ελικοπτέρων.

   Πίνακας περιεχομένων

     • 1 Σκοπός
     • 2 Αρίθμηση
     • 3 Φωτισμός
     • 4 Σημειώσεις

[Επεξεργασία] Σκοπός

   [IMG]
   [IMG]
   Ελικοδρόμιο νοσοκομείου

   Στις μεγάλες μητροπολιτικές πόλεις - πρωτεύουσες τα ελικοδρόμια
   εξυπηρετούν επιβάτες που θέλουν να μετακινηθούν γρήγορα μέσα στην πόλη ή
   τις παρακείμενες περιοχές. Τα ελικοδρόμια έχουν το πλεονέκτημα ότι μπορούν
   να εγκατασταθούν πολύ πλησιέστερα σε μία πόλη ή το κέντρο μίας πόλης από
   τα αεροδρόμια, ενώ οι πτήσεις με ελικόπτερο προς ένα προορισμό, ή ακόμα
   και προς το κύριο αεροδρόμιο μίας πόλης, είναι σαφώς ταχύτερες από την
   οδήγηση. Για παράδειγμα, υπάρχει τακτικό δρομολόγιο μεταξύ του
   Ελικοδρομίου του Μανχάταν και του Διεθνούς Αεροδρομίου John F. Kennedy της
   Νέας Υόρκης, ενώ το ελικοδρόμιο χρησιμοποιείται και για την μεταφορά
   υψηλών προσώπων (VIP) και προϊόντων σε προορισμούς ως και το Μέριλαντ.

   Αρκετοί ουρανοξύστες διαθέτουν σημεία προσγείωσης ελικοπτέρων ή
   ελικοδρόμια στις οροφές τους για τις απαιτήσεις μεταφοράς των στελεχών και
   των πελατών τους. Επίσης, τα ελικοδρόμια χρησιμοποιούνται από αστυνομικές
   δυνάμεις ως βάσεις αστυνομικών ελικοπτέρων.

   Οι εξέδρες προσγείωσης ελικοπτέρων είναι κοινό θέαμα στα νοσοκομεία όπου
   χρησιμοποιούνται από τα εναέρια ασθενοφόρα για την μεταφορά επειγόντων
   περιστατικών σε μονάδες τραυμάτων ή τη μεταφορά ασθενών από απομακρυσμένες
   περιοχές. Σε αστικές περιοχές τα ελικοδρόμια αυτά είναι συνήθως
   τοποθετημένα στις οροφές των νοσοκομείων.

[Επεξεργασία] Αρίθμηση

   Τα ελικοδρόμια δεν έχουν συγκεκριμένο προσανατολισμό και δεν φέρουν
   αρίθμηση στα πρότυπα των διαδρόμων προσγείωσης. Σε κάποιες περιπτώσεις
   αναγράφεται ένας αριθμός στο σημείο προσγείωσης, μέσα σε ένα κύκλο, που
   αναφέρεται στο μέγιστο επιτρεπόμενο βάρος προσγείωσης του ελικοπτέρου που
   μπορεί να δεχθεί το ελικοδρόμιο, σε λίβρες^[1].

[Επεξεργασία] Φωτισμός

   [IMG]
   [IMG]
   Ελικοδρόμιο νοσοκομείου φωτισμένο

   Ένα ελικοδρόμιο συνήθως διαθέτει ένα κύκλο ή τετράγωνο από χωνευτά στο
   έδαφος φώτα, περιμετρικά της επιφάνειας που ονομάζεται TLOF (touchdown and
   lift-off area, σημείο προσγείωσης και ανύψωσης), και ένα δεύτερο κύκλο ή
   τετράγωνο περιμετρικά ολόκληρης της περιοχής προσγείωσης, που καλείται
   FATO (final approach and takeoff area, περιοχή τελικής προσέγγισης και
   απογείωσης). Ο δεύτερος κύκλος περικλείει τον πρώτο ενώ τα φώτα που
   χρησιμοποιούνται μπορεί να είναι είτε χωνευτά στο έδαφος είτε υπερυψωμένα.
   Το προτεινόμενο χρώμα για τα φώτα είναι σήμερα, βάσει των εισηγήσεων της
   Διεθνούς Οργανισμού Πολιτικής Αεροπορίας (International Civil Aviation
   Organization) και της Ομοσπονδιακής Αεροπορικής Διοίκησης (Federal
   Aviation Administration), είναι το πράσινο, αν και το προηγούμενο χρώμα,
   το κίτρινο, προτιμάται ακόμα σε πολλές περιοχές. Επικουρικά των φώτων που
   χρησιμοποιούνται στα σημεία αποπροσγείωσης και προσέγγισης μπορεί να
   χρησιμοποιηθούν και προβολείς, για τον συνολικό φωτισμό του ελικοδρομίου,
   ενώ είναι επιβεβλημένη η ύπαρξη ενός φωτιζόμενου ανεμουρίου. Στα επίγεια
   ελικοδρόμια συχνά υπάρχουν σειρές φώτων καθοδήγησης προς την προτιμώμενη
   διεύθυνση προσέγγισης, ενώ η ύπαρξη πρόσθετων οπτικών βοηθημάτων (HAPI,
   PAPI) συνιστώνται από την ICAO και την FAA, όμως σπάνια χρησιμοποιούνται
   λόγω του υψηλού τους κόστους.

[Επεξεργασία] Σημειώσεις

   Portal.svg Πύλη: Αεροπορία

   Commons logo
   Τα Κοινά έχουν πολυμέσα σχετικά με το θέμα
   Ελικοδρόμιο

    1. ↑ Ένα 12 σε ένα κύκλο υποδηλώνει ότι το μέγιστο επιτρεπόμενο βάρος
       προσγείωσης είναι 12.000 λίβρες

   Ανακτήθηκε από
   "http://el.wikipedia.org/wiki/%CE%95%CE%BB%CE%B9%CE%BA%CE%BF%CE%B4%CF%81%CF%8C%CE%BC%CE%B9%CE%BF"
   Κατηγορίες: Αεροπορία | Αεροπορική ορολογία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Català
     • Česky
     • Dansk
     • Deutsch
     • English
     • Español
     • فارسی
     • Français
     • Italiano
     • 日本語
     • Latina
     • Nederlands
     • ‪Norsk (bokmål)‬
     • Polski
     • Português
     • Русский
     • Српски / Srpski
     • Svenska
     • Українська
     • اردو

     • Τελευταία τροποποίηση 15:07, 14 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
