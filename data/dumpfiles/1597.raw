   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Τζούντιθ Μπάτλερ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                        Δυτική φιλοσοφία
                           20ος-21ος αιώνας
   Η Τζούντιθ Μπάτλερ κατά τη διάρκεια
   ομιλίας στο Πανεπιστήμιο του Αμβούργου
   το 2007
           Όνομα:          Τζούντιθ Μπάτλερ
         Γέννηση:        24 Φεβρουαρίου 1956 (1956-02-24)
                                (54 ετών)
                                Φεμινισμός Τρίτου
                                Κύματος, Κριτική Θεωρία,
   Σχολή/παράδοση: Μεταμοντερνισμός,
                                Μετα-στρουκτουραλισμός,
                                Ευρωπαϊκή Φιλοσοφία
                                Φεμινιστική θεωρία,
            Κύρια          Πολιτική Φιλοσοφία,
    ενδιαφέροντα:   Ηθική, Ψυχανάλυση,
                                Σεξουαλικότητα, Εβραϊκή
                                Φιλοσοφία
    Αξιοσημείωτες  Σεξ και φύλο ως
           ιδέες:          κοινωνικά
                                κατασκευάσματα

   Η Τζούντιθ Μπάτλερ (γεν. 24 Φεβρουαρίου
   1956) είναι Αμερικανίδα
   μετα-στρουκτουραλίστρια φιλόσοφος, η
   οποία έχει συμβάλει στα πεδία του
   φεμινισμού, της θεωρίας Queer, της
   πολιτικής φιλοσοφίας και της ηθικής.
   Είναι καθηγήτρια στο τμήμα Ρητορικής
   και Συγκριτικής Λογοτεχνίας του
   Πανεπιστημίου της Καλιφόρνιας,
   Μπέρκλεϊ.^[1]

   Η Μπάτλερ πήρε το διδακτορικό της στη
   φιλοσοφία από το Πανεπιστήμιο Γέιλ το
   1984, και η διατριβή της δημοσιεύθηκε με
   τον τίτλο Subjects of Desire: Hegelian Reflections in Twentieth
   Century France. Στα τέλη της δεκαετίας του 80,
   και ενώ κατείχε διάφορες θέσεις
   διδασκαλίας και έρευνας (όπως για
   παράδειγμα στο Κέντρο Ανθρωπιστικών
   Επιστημών του Πανεπιστημίου Τζονς
   Χόπκινς), αναμείχθηκε στις
   «μετά-στρουκτουραλιστικές» προσπάθειες
   της Δυτικής φεμινιστικής θεωρίας να
   αμφισβητήσουν τους θεμελιώδεις όρους
   του φεμινισμού. Η πιο πρόσφατη δουλειά
   της επικεντρώνεται στην Εβραϊκή
   φιλοσοφία, στην οποία την απασχολούν
   κυρίως οι «προ-Σιωνιστικές κριτικές της
   κρατικής βίας.»^[2]^[3]

   Πίνακας περιεχομένων

     * 1 Κυριότερα έργα

          * 1.1 Αναταραχή Φύλου: Ο φεμινισμός και
            η ανατροπή της ταυτότητας (1990)

     * 2 Έργα στα ελληνικά

          * 2.1 Βιβλία
          * 2.2 Κείμενα της σε συλλογικούς
            τόμους
          * 2.3 Δοκίμια

     * 3 Παραπομπές
     * 4 Εξωτερικοί σύνδεσμοι

[Επεξεργασία] Κυριότερα έργα

  [Επεξεργασία] Αναταραχή Φύλου: Ο
  φεμινισμός και η ανατροπή της ταυτότητας
  (1990)

   Το Gender Trouble εκδόθηκε το 1990 (ελληνική
   έκδοση 2009^[4]) και πουλήθηκε σε παραπάνω
   από 100.000 αντίτυπα παγκοσμίως σε
   διαφορετικές γλώσσες. Κάνοντας νύξη στη
   ταινία του Τζον Ουότερς Female Trouble, στην
   οποία πρωταγωνιστεί η drag queen Divine, το Gender
   Trouble πραγματεύεται με κριτικό βλέμμα τα
   έργα των Σιμόν ντε Μποβουάρ, Τζούλια
   Κρίστεβα, Σίγκμουντ Φρόυντ, Ζακ Λακάν,
   Λυς Ιριγκαρέ, Μονίκ Βίτιγκ, Ζακ Ντεριντά,
   και κυρίως του Μισέλ Φουκώ. Το βιβλίο
   έγινε ευρέως διαδεδομένο και εκτός των
   αυστηρά ακαδημαϊκών κύκλων. Ο πυρήνας
   του επιχειρήματος της Μπάτλερ στο Gender
   Trouble είναι ότι η συνοχή των κατηγοριών
   του βιολογικού φύλου, του κοινωνικού
   φύλου (gender), και της σεξουαλικότητας – η
   κατά τα φαινόμενα φυσική συνοχή, για
   παράδειγμα, του ανδρικού φύλου και της
   ετεροφυλοφιλικής επιθυμίας στο ανδρικό
   σώμα – κατασκευάζεται πολιτισμικά κατά
   τη διαρκή επανάληψη διαμορφωτικών
   πρακτικών. Αυτές οι διαμορφωτικές
   σωματικές πρακτικές κατά την επανάληψή
   τους, παγιώνουν το φύλο (gender) ως μια
   έννοια που αναφέρεται σε κάτι
   ουσιαστικό και οντολογικό. Με αυτόν τον
   τρόπο η Μπάτλερ διατυπώνει τη θεωρία ότι
   το φύλο, όπως και η σεξουαλικότητα είναι
   performative, δηλαδή δεν υπάρχουν στη «φύση»,
   αλλά εκτελούνται προοδευτικά μέσα από
   συγκεκριμένες πρακτικές. Η εκτέλεση
   (performance) του κοινωνικού φύλου, του
   βιολογικού φύλου και της
   σεξουαλικότητας, δεν είναι, παραταύτα,
   μια ηθελημένη επιλογή κατά την Μπάτλερ,
   η οποία, όπως ο Φουκώ στο Surveiller et Punir,
   βλέπει το υποκείμενο ως προϊόν των
   «ρυθμιστικών κειμένων» (regulative discourses)
   (discours κατά τον Φουκώ είναι τα «συστήματα
   σκέψεων που συμπεριλαμβάνουν ιδέες,
   συμπεριφορές, πράξεις, πιστεύω, και
   πρακτικές που συστηματικά
   κατασκευάζουν τα υποκείμενα και τους
   κόσμους στους οποίους ζουν.») Αυτά, που η
   Μπάτλερ ονομάζει επίσης «πλαίσια
   καταληπτότητας» ή «πειθαρχικά
   καθεστώτα» καθορίζουν εκ των προτέρων
   ποιες μορφές φύλου (sex and gender) και
   σεξουαλικότητας είναι κοινωνικά
   αποδεκτό να εμφανίζονται ως συνεκτικές
   ή «φυσικές».

[Επεξεργασία] Έργα στα ελληνικά

  [Επεξεργασία] Βιβλία

     * Σώματα με σημασία: Οριοθετήσεις του
       «φύλου» στο λόγο, μτφρ. Πελαγία
       Μαρκέτου, εισαγωγή και επιστημονική
       επιμέλεια Αθηνά Αθανασίου (Αθήνα:
       Εκκρεμές 2008).
     * Ευάλωτη ζωή: Οι δυνάμεις του πένθους
       και της βίας, μτφρ. Μιχάλης Λαλιώτης
       και Κώστας Αθανασίου, εισαγωγή Αθηνά
       Αθανασίου (Αθήνα: Νήσος 2008).
     * Λογοδοτώντας για τον εαυτό, μτφρ.
       Μιχάλης Λαλιώτης, επίμετρο και
       επιστημονική επιμέλεια Αθηνά
       Αθανασίου (Αθήνα: Εκκρεμές 2009).
     * Η ψυχική ζωή της εξουσίας, μτφρ. Τάσος
       Μπέτζελος (Αθήνα: Πλέθρον 2009).
     * Αναταραχή φύλου: Ο φεμινισμός και η
       ανατροπή της ταυτότητας, μτφρ. Γιώργος
       Καράμπελας, εισαγωγή και επιστημονική
       επιμέλεια Βενετία Καντσά, επίμετρο
       Αθηνά Αθανασίου, επιμέλεια κειμένου
       Χριστίνα Σπυροπούλου (Αθήνα:
       Αλεξάνδρεια 2009).

  [Επεξεργασία] Κείμενα της σε συλλογικούς
  τόμους

     * Αθηνά Αθανασίου (επιμ.), Φεμινιστική
       θεωρία και πολιτισμική κριτική (Αθήνα:
       Νήσος 2006). ISBN: 960-8392-20-9
     * Κώστας Γιαννακόπουλος (επιμ.),
       Σεξουαλικότητα: Θεωρίες και πολιτικές
       της ανθρωπολογίας (Αθήνα: Αλεξάνδρεια
       2006). ISBN: 960-221-339-6
     * Δήμητρα Μακρυνιώτη (επιμ.), Τα όρια του
       σώματος: Διεπιστημονικές
       προσεγγίσεις (Αθήνα: Νήσος 2004). ISBN :
       960-8392-04-7
     * Δήμητρα Μακρυνιώτη (επιμ.), Περί
       θανάτου: Η πολιτική διαχείριση της
       θνητότητας (Αθήνα: Νήσος 2008). ISBN:
       960-8392-60-8

  [Επεξεργασία] Δοκίμια

     * Judith Butler, «Ο Μαρξισμός και το "απλώς
       Πολιτισμικό",» Θέσεις, τεύχος 93
       (Οκτώβριος-Δεκέμβριος 2005), μετάφραση
       από το New Left Review, τεύχος 227
       (Ιανουάριος-Φεβρουάριος 1998). Ανάκτηση
       19 Ιουλίου 2010.

[Επεξεργασία] Παραπομπές

    1. ↑ Judith Butler's Faculty Page @ European Graduate School.
    2. ↑ Judith Butler's Faculty Biography, Department of Rhetoric,
       University of Berkley.
    3. ↑ Butler, Judith. "The Charge of Anti-Semitism: Jews, Israel, and
       the Risks of Public Critique. Wrestling with Zionism: Progressive
       Jewish-American Responses to the Israeli-Palestinian Conflict. Ed.
       Tony Kushner and Alisa Solonmon. New York: Grove, 2003. pp. 249-265.
    4. ↑ Βιβλία της Τζούντιθ Μπάτλερ στα
       ελληνικά - Η Αυγή online

[Επεξεργασία] Εξωτερικοί σύνδεσμοι

     * Judith Butler's Faculty Page @ European Graduate School
     * Judith Butler, Ο Μαρξισμός και το "απλώς
       πολιτισμικό" Μετάφραση Άκης
       Γαβριηλίδης, ανάκτηση 09/05/08

                      Στο άρθρο αυτό έχει
                      ενσωματωθεί κείμενο από το
                      άρθρο Judith Butler της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A4%CE%B6%CE%BF%CF%8D%CE%BD%CF%84%CE%B9%CE%B8_%CE%9C%CF%80%CE%AC%CF%84%CE%BB%CE%B5%CF%81"
   Κατηγορίες: Αμερικανοί φιλόσοφοι |
   Φιλόσοφοι του 20ου αιώνα | Φιλόσοφοι του
   21ου αιώνα | Φεμινισμός |
   Αμερικανοεβραίοι | Εβραίοι φιλόσοφοι |
   Γεννήσεις το 1956

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Brezhoneg
     * Català
     * Česky
     * Dansk
     * Deutsch
     * English
     * Español
     * فارسی
     * Suomi
     * Français
     * Galego
     * עברית
     * Magyar
     * Íslenska
     * Italiano
     * 日本語
     * Lietuvių
     * Македонски
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Srpskohrvatski / Српскохрватски
     * Slovenčina
     * Svenska
     * Türkçe

     * Τελευταία τροποποίηση 16:54, 18
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
