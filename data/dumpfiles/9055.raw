   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Εθνικό Μετσόβιο Πολυτεχνείο

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το έμβλημα του ΕΜΠ.

   Το Εθνικό Μετσόβιο Πολυτεχνείο (Ε.Μ.Π.) είναι ένα από τα αρχαιότερα
   εκπαιδευτικά ιδρύματα της Ελλάδας.

   Πίνακας περιεχομένων

     • 1 Ιστορία
     • 2 Γενικά
     • 3 Διοικητική οργάνωση
     • 4 Εκπαίδευση - Έρευνα

          • 4.1 Σχολές

     • 5 Η κατάληψη του 1973
     • 6 Εξωτερικός σύνδεσμος

[Επεξεργασία] Ιστορία

   [IMG]
   [IMG]
   Το Εθνικό Μετσόβιο Πολυτεχνείο σε επιστολικό δελτάριο του 1900.

   Το 1836 δημοσιεύτηκε βασιλικό διάταγμα που αφορούσε την ίδρυση στην Αθήνα
   σχολείου τεχνιτών, που άρχισε τη λειτουργία του τον επόμενο χρόνο. Είχε
   τον τίτλο «Βασιλικό Σχολείο των Τεχνών», και ουσιαστικά ήταν μία
   κυριακάτικη τεχνική σχολή που κατάρτιζε τους τεχνίτες (μαστόρους,
   οικοδόμους, αρχιμαστόρους). Σύντομα έγινε γνωστό ως «Πολυτεχνείο».

   Απ' το σχολείο των τεχνιτών προήλθε το σημερινό Εθνικό Μετσόβιο
   Πολυτεχνείο. Το σχολείο αυτό λειτούργησε με την αρχική μορφή του μέχρι το
   1843. Μετά το σύνταγμα του 1843, το σχολείο διαμορφώθηκε σε ίδρυμα, όπου η
   παράδοση μαθημάτων ήταν πια καθημερινή και χωρίστηκε σε δύο τμήματα:

     • των βιομηχανικών τεχνών και
     • των καλών τεχνών.

   Σταθμό στην εξέλιξη της λειτουργίας του Ε.Μ.Π αποτελεί το 1863, όταν έγινε
   ριζικότερη οργάνωση του ιδρύματος

   Το 1873 μετεγκαταστάθηκε στα νεοανεργεθέντα τότε κτίρια του συγκροτήματος
   της οδού Πατησίων· λόγω δε των ευεργετών του που είχαν ως τόπο καταγωγής
   το χωριό Μέτσοβο της Ηπείρου (Γ. Aβέρωφ, N. Στουρνάρης, E. Tοσίτσας),
   ονομάστηκε, τιμής ένεκεν, «Μετσόβιο Πολυτεχνείο».

   Το 1887 προήχθη σε Ανώτατο Εκπαιδευτικό Ίδρυμα. Το 1914 το ίδρυμα
   μετονομάζεται σε Εθνικό Μετσόβιο Πολυτεχνείο και αποτελείται από 4 σχολές:

     • πολιτικών μηχανικών,
     • μηχανολόγων,
     • ηλεκτρολόγων και
     • τηλεγραφομηχανικών.

   Το 1917 καταργείται η σχολή τηλεγραφομηχανικών και ιδρύονται οι σχολές
   αρχιτεκτόνων, χημικών μηχανικών και τοπογράφων-αγρονόμων μηχανικών, ενώ
   ενοποιούνται οι σχολές μηχανολόγων και ηλεκτρολόγων. Αρκετά αργότερα
   ιδρύθηκε και η σχολή ναυπηγών μηχανικών.

   Το Πολυτεχνείο έγινε σταθμός και σύμβολο στη σύγχρονη νεοελληνική Ιστορία
   κατά τη διάρκεια του Νοέμβρη του 1973 όταν αποτέλεσε επίκεντρο των
   διαδηλώσεων των φοιτητών ενάντια στην Χούντα των Συνταγματαρχών.

[Επεξεργασία] Γενικά

   Το Ε.Μ.Π. σήμερα φιλοξενεί περίπου 13.000 φοιτητές (προπτυχιακούς και
   μεταπτυχιακούς) καθώς και 1.200 περίπου στελέχη (καθηγητές όλων των
   βαθμίδων, ερευνητικό, τεχνικό και διοικητικό προσωπικό) κατατάσσοντάς το
   ως ένα από τα μεγαλύτερα εκπαιδευτικά - ερευνητικά ιδρύματα της Ελλάδας
   (τρίτο μετά τα Πανεπιστήμια Αθηνών και το Θεσσαλονίκης).

   Στο ιστορικό συγκρότημα της οδού Πατησίων φιλοξενούνται σήμερα η Σχολή
   Αρχιτεκτόνων Μηχανικών καθώς και τμήμα της Σχολής Πολιτικών Μηχανικών (στο
   κτίριο Γκίνη), αλλά και της Ανωτάτης Σχολής Καλών Τεχνών. Οι κύριες
   δραστηριότητες ωστόσο του Ε.Μ.Π. πραγματοποιούνται στο συγκρότημα του
   Δήμου Ζωγράφου (Πολυτεχνειούπολη Ζωγράφου).

[Επεξεργασία] Διοικητική οργάνωση

   Το Εθνικό Μετσόβιο Πολυτεχνείο είναι ίδρυμα αυτοδιοικούμενο και βρίσκεται
   κάτω απ' την ανώτατη εποπτεία του κράτους που ασκεί το Υπουργείο Παιδείας.
   Τη διοίκηση του ιδρύματος ασκούν η σύγκλητος και ο πρύτανης του ιδρύματος.
   Ο πρύτανης εκπροσωπεί το ίδρυμα και προεδρεύει στη σύγκλητο. Η σύγκλητος
   εποπτεύει τη λειτουργία του ιδρύματος, δηλ. των σχολών, των εργαστηρίων
   κ.ά.

   Άλλες αρχές του ιδρύματος είναι το ανώτατο πειθαρχικό συμβούλιο, το
   πειθαρχικό συμβούλιο και η διαχειριστική επιτροπή.

   Το διδακτικό προσωπικό αποτελείται από τακτικούς καθηγητές, καθηγητές με
   σύμβαση, έκτακτους καθηγητές, υφηγητές, επιμελητές ή επιστημονικούς
   συνεργάτες και βοηθούς των εδρών. Σχετικά με τους υποψήφιους φοιτητές του
   Πολυτεχνείου, αυτοί πρέπει να είναι απόφοιτοι λυκείου και εισάγονται σ'
   αυτό μετά από πανελλήνιες εξετάσεις.

   Ο αριθμός των εισαγόμενων κάθε χρόνο καθορίζεται με απόφαση της συγκλήτου
   και απ' τις Σχολές. Εξαιτίας του μικρού αριθμού των εισαγόμενων, για την
   επιτυχία του υποψήφιου απαιτείται συστηματική μελέτη.

[Επεξεργασία] Εκπαίδευση - Έρευνα

   Το Ε.Μ.Π. δραστηριοποιείται στους τομείς εκπαίδευσης και έρευνας που
   αφορούν τεχνολογίες αιχμής των γνωστικών αντικειμένων των μηχανικών όλων
   των ειδικοτήτων. Οι 600 δάσκαλοι-ερευνητές (μέλη Δ.Ε.Π.) μαζί με 300 μέλη
   του ειδικού εκπαιδευτικού και τεχνικού προσωπικού και τους 3.000 περίπου
   μεταπτυχιακούς φοιτητές είναι το ανθρώπινο δυναμικό που παρέχουν την
   εκπαίδευση στους 10.000 περίπου φοιτητές καθώς και την εκτέλεση της
   προχωρημένης έρευνας. 400 περίπου διοικητικοί υπάλληλοι παρέχουν
   υποστήριξη στην ακαδημαϊκή κοινότητα.

  [Επεξεργασία] Σχολές

   Το Ε.Μ.Π. διαθέτει 9 σχολές που διδάσκουν ισάριθμα γνωστικά αντικείμενα
   μηχανικών.

     • Σχολή Χημικών Μηχανικών
     • Σχολή Αρχιτεκτόνων Μηχανικών
     • Σχολή Εφαρμοσμένων Μαθηματικών και Φυσικών Επιστημών (Σ.Ε.Μ.Φ.Ε.)
     • Σχολή Πολιτικών Μηχανικών
     • Σχολή Μηχανολόγων Μηχανικών
     • Σχολή Ναυπηγών Μηχανολόγων Μηχανικών
     • Σχολή Ηλεκτρολόγων Μηχανικών και Μηχανικών Υπολογιστών (Σ.Η.Μ.Μ.Υ.)
     • Σχολή Μηχανικών Μεταλλείων Μεταλλουργών
     • Σχολή Αγρονόμων Τοπογράφων Μηχανικών (Σ.Α.Τ.Μ.)

[Επεξεργασία] Η κατάληψη του 1973

   Κύριο άρθρο: Εξέγερση του Πολυτεχνείου

   Η αντίσταση των φοιτητών στις 14-15-16 Νοέμβρη 1973, έκανε το Πολυτεχνείο
   σύμβολο δημοκρατικού αγώνα και συνάμα αποτέλεσε ένα απ' τα κύρια κτυπήματα
   εναντίον της δικτατορίας κι έγινε μια απ' τις κυριότερες αιτίες διάλυσης
   του δικτατορικού καθεστώτος.

   Λόγω των συμβάντων της 17ης Νοεμβρίου του 1973, περίπου 28 φοιτητές
   αγνοούνται, και θεωρούνται νεκροί (μερικοί από αυτούς επιβεβαιώνεται πως
   είναι) από τη Χούντα των Συνταγματαρχών, στα επεισόδια που ακολούθησαν την
   κορύφωση της κατάληψης του Πολυτεχνείου. Η 17η Νοεμβρίου είναι μία μέρα
   μνήμης για τους αγωνιστές της δημοκρατίας.

[Επεξεργασία] Εξωτερικός σύνδεσμος

   Commons logo
   Τα Κοινά έχουν πολυμέσα σχετικά με το θέμα
   Εθνικό Μετσόβιο Πολυτεχνείο

     • Ο δικτυακός τόπος του Ε.Μ.Π.

   π • σ • ε
                          Τα 24 ελληνικά πανεπιστήμια
                    Εθνικό και Καποδιστριακό Πανεπιστήμιο Αθηνών · Εθνικό
                    Μετσόβιο Πολυτεχνείο · Γεωπονικό Πανεπιστήμιο Αθηνών ·
   Αττική           Οικονομικό Πανεπιστήμιο Αθηνών · Πάντειο Πανεπιστήμιο ·
                    Πανεπιστήμιο Πειραιώς · Χαροκόπειο Πανεπιστήμιο · Ανώτατη
                    Σχολή Καλών Τεχνών
                    Αριστοτέλειο Πανεπιστήμιο Θεσσαλονίκης · Πανεπιστήμιο
   Βόρεια Ελλάδα    Μακεδονίας · Πανεπιστήμιο Δυτικής Μακεδονίας ·
                    Δημοκρίτειο Πανεπιστήμιο Θράκης · Διεθνές Πανεπιστήμιο
                    Ελλάδος
   Πελοπόννησος     Πανεπιστήμιο Πατρών · Ελληνικό Ανοικτό Πανεπιστήμιο ·
                    Πανεπιστήμιο Πελοποννήσου
   Κεντρική Ελλάδα  Πανεπιστήμιο Στερεάς Ελλάδας · Πανεπιστήμιο Δυτικής
                    Ελλάδας · Πανεπιστήμιο Ιωαννίνων · Πανεπιστήμιο Θεσσαλίας
   Νησιωτική Ελλάδα Πανεπιστήμιο Κρήτης · Πολυτεχνείο Κρήτης · Πανεπιστήμιο
                    Αιγαίου · Ιόνιο Πανεπιστήμιο

   Ανακτήθηκε από
   "http://el.wikipedia.org/wiki/%CE%95%CE%B8%CE%BD%CE%B9%CE%BA%CF%8C_%CE%9C%CE%B5%CF%84%CF%83%CF%8C%CE%B2%CE%B9%CE%BF_%CE%A0%CE%BF%CE%BB%CF%85%CF%84%CE%B5%CF%87%CE%BD%CE%B5%CE%AF%CE%BF"
   Κατηγορίες: Πανεπιστήμια στην Αθήνα | Εθνικό Μετσόβιο Πολυτεχνείο

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Français
     • עברית
     • Italiano
     • Українська
     • 中文

     • Τελευταία τροποποίηση 16:26, 9 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
