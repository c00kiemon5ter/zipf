   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Γεγονότα Νοεμβρίου 2006

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

        20ός αιώνας | 21ος αιώνας | 22ος αιώνας

     Δεκαετία 2000 | Δεκαετία 2010 | Δεκαετία 2020

   2000 | 2001 | 2002 | 2003 | 2004 | 2005 | 2006 | 2007 | 2008 | 2009 | 2010

        Ιανουάριος | Φεβρουάριος | Μάρτιος |
       Απρίλιος | Μάιος | Ιούνιος | Ιούλιος |
       Αύγουστος | Σεπτέμβριος | Οκτώβριος |
                   Νοέμβριος | Δεκέμβριος

   --------------------------------------------------------------------------

   30 Νοεμβρίου 2006 (Πέμπτη)
   Η εγγραφή δεν έχει ακόμα καταχωρηθεί.

   29 Νοεμβρίου 2006 (Τετάρτη)
     * Θάνατος του Χρήστου Τεγόπουλου,
       ιδρυτή, ιδιοκτήτη και εκδότη των
       εφημερίδων Ελευθεροτυπία και
       Κυριακάτικη Ελευθεροτυπία σε ηλικία
       86 ετών. Ο εκλιπών διετέλεσε πρόεδρος
       της Ενώσεως Ιδιοκτητών Ημερησίων
       Εφημερίδων Αθηνών, ήταν μέτοχος του
       ιδιωτικού τηλεοπτικού σταθμού Mega Channel
       και σε πολλές εκδοτικές επιχειρήσεις
       βιβλίων, περιοδικών και εφημερίδων.
     * Γαλλία: Ο Νικολά Σαρκοζύ (Nicolas Sarkozy),
       υπουργός εσωτερικών και πρόεδρος της
       Ένωσης για ένα λαϊκό κίνημα (Union pour un
       mouvement populaire (UMP)), ανακοινώνει την
       υποψηφιότητά του για την προεδρία.
       Agence France Press
     * Ο Πάπας Βενέδικτος ΙΣΤ΄ επισκέπτεται
       την Έφεσο[1] και τελεί λειτουργία στον
       Οίκο της Παρθένου Μαρίας, όπου
       σύμφωνα με την καθολική παράδοση η
       Παναγία πέρασε τα τελευταία της
       χρόνια με τον Ευαγγελιστή Ιωάννη και
       ο οποίος ανήκει στην καθολική
       Εκκλησία. Στη συνέχεια φτάνει στην
       Κωνσταντινούπολη.AFPAFP

   28 Νοεμβρίου 2006 (Τρίτη)
     * Άφιξη του Πάπα Βενέδικτου ΙΣΤ΄ στην
       Τουρκία για 4ήμερη επίσκεψη. ReutersAssociated
       Pressin.gr
     * Ουκρανία: Η Βουλή υπερψηφίζει
       νομοσχέδιο, το οποίο προώθησε ό
       Πρόεδρος της χώρας Βίκτορ
       Γιούστσενκο, με το οποίο ο μεγάλος
       λιμός του 1932-1933, εξαιτίας του οποίου
       έχασαν τη ζωή τους 10 εκατομμύρια
       άνθρωποι, αναγνωρίζεται ως
       γενοκτονία του ουκρανικού λαού από
       τους Σοβιετικούς. Associated Press
     * Ισημερινός: Ο Ραφαέλ Κορέα
       ανακηρύσσεται νικητής του δεύτερου
       γύρου των προεδρικών εκλογών. Reuters

   27 Νοεμβρίου 2006 (Δευτέρα)
     * Απονομή των Κρατικών
       Κινηματογραφικών Βραβείων Ποιότητας
       2006 στο 47ο Φεστιβάλ Κινηματογράφου
       Θεσσαλονίκης. Νικήτρια η ταινία
       Έντουαρτ της σκηνοθέτιδας Αγγελικής
       Αντωνίου, που απέσπασε 9 συνολικά
       βραβεία. Δελτίο τύπου φεστιβάλ
     * Επανεκλέγεται στην ηγεσία των
       Χριστιανοδημοκρατών η καγκελάριος
       της Ομοσπονδιακής Δημοκρατίας της
       Γερμανίας Άνγκελα Μέρκελ. Agence France Press
       in.gr
     * Η καναδική Βουλή των Κοινοτήτων
       αναγνωρίζει το Κεμπέκ ως έθνος στους
       κόλπους ενός ενιαίου Καναδά. Reuters AFP BBC
     * Ξεκινά στο Κάιρο το 1ο Διεθνές
       Συνέδριο με θέμα τη "μάθηση και
       διδασκαλία της ελληνικής γλώσσας ως
       μητρικής ή ξένης στις αραβόφωνες
       χώρες». ΑΠΕ/Καθημερινή
     * Αρχίζει στη Χάγη ενώπιον του Διεθνούς
       Ποινικού Δικαστηρίου για τα
       εγκλήματα πολέμου στην πρώην
       Γιουγκοσλαβία η δίκη του αρχηγού του
       Σερβικού Ριζοσπαστικού κόμματος
       Βόισλαβ Σέσελι, χωρίς την παρουσία
       του ίδιου, που κάνει απεργία πείνας
       από 10 Νοεμβρίου.
     * Ιράν: Σε 36 άτομα ανέρχονται οι νεκροί
       από τη συντριβή του ιρανικού
       στρατιωτικού αεροσκάφους κατά την
       απογείωσή του από το αεροδρόμιο
       Μεχραμπάντ της Τεχεράνης.

   26 Νοεμβρίου 2006 (Κυριακή)
     * Τελετή λήξης και απονομή των βραβείων
       του 47ου Φεστιβάλ Κινηματογράφου
       Θεσσαλονίκης. Ο Χρυσός Αλέξανδρος
       -πρώτο βραβείο του διεθνούς
       διαγωνιστικού τμήματος του Φεστιβάλ-
       απονεμήθηκε στη νοτιοκορεάτικη
       ταινία "Οικογενειακοί δεσμοί" του Κιμ
       Τάε Γιονγκ και ο Αργυρός Αλέξανδρος
       στην ιρανική ταινία "Μια Παρασκευή
       απόγευμα" της Μόνα Ζαντί Χαγκίρι.
       Δελτίο τύπου του Φεστιβάλ
     * Ισημερινός: Διεξάγεται ο β΄ κύκλος
       των προεδρικών εκλογών. Υποψήφιοι
       είναι ο πλουσιότερος άνθρωπος της
       χώρας, μεγιστάνας της μπανάνας, Alvaro
       Noboa και ο αριστερός πρώην Υπουργός
       Οικονομικών Rafael Correa.Reuters BBC
     * Πολωνία: Β΄γύρος των δημοτικών
       εκλογών.
     * Οι Ελβετοί ψηφοφόροι επικυρώνουν με
       ποσοστό 53,2% την πρόταση της
       κυβέρνησής τους για παροχή βοήθειας
       630 εκατομμυρίων ευρώ στα 10 νέα κράτη
       μέλη της Ε.Ε. Swiss Info BBC

   25 Νοεμβρίου 2006 (Σάββατο)
     * Εορτάζεται η Παγκόσμια Ημέρα για την
       εξάλειψη της βίας σε βάρος των
       γυναικών.
     * Μπαχρέιν: Διεξαγωγή βουλευτικών
       εκλογών. Reuters Associated Press
     * Ο πρώην δικτάτορας της Χιλής
       Αουγκούστο Πινοσέτ, κατά την εορτή
       των 91ων γενεθλίων του, δηλώνει ότι
       αναλαμβάνει την πολιτική ευθύνη για
       ο,τιδήποτε συνέβη κατά τη διάρκεια
       των 18 ετών που κατείχε την εξουσία
       (1973-1990). Ο Πινοσέτ κατηγορείται για
       παραβίαση ανθρωπίνων δικαιωμάτων και
       φοροδιαφυγή. BBC
     * Αυστραλία: Εκλογές στην πολιτεία της
       Βικτώρια για την ανάδειξη του 56ου
       Κοινοβουλίου της πολιτείας. Νικητής
       αναδεικνύεται το Εργατικό Κόμμα και η
       κυβέρνηση του Πρωθυπουργού Steve Bracks
       ανανεώνει τη θητεία της για τρίτη
       συνεχόμενη φορά.

   24 Νοεμβρίου 2006 (Παρασκευή)
     * Υποχρεωτικό το νηπιαγωγείο από τη νέα
       σχολική χρονιά. Έτσι, η υποχρεωτική
       εκπαίδευση γίνεται πλέον στην Ελλάδα
       10ετής από 9ετής που ήταν μέχρι τώρα.
       Καθημερινή
     * Παγκόσμια Ημέρα Αγοραστικής Αποχής ή
       Μέρα Αντικαταναλωτισμού.
     * Θάνατος του πεζογράφου και αγωνιστή
       της αριστεράς Ανδρέα Νενεδάκη. Αυγή
       Καθημερινή
     * Θεσμοθετείται το κινηματογραφικό
       βραβείο "Γυναίκα και Ισότητα
       Ευκαιριών" για ταινία η οποία
       πραγματεύεται με επιτυχή τρόπο
       ζητήματα ισότητας, στα πλαίσια του
       Φεστιβάλ Κινηματογράφου
       Θεσσαλονίκης. Το βραβείο είναι
       χρηματικό και ανέρχεται στο ποσό των
       6.000 ευρώ. Δελτίο τύπου Υπ.Εσ.Δ.Δ.Α.

   23 Νοεμβρίου 2006 (Πέμπτη)
     * Θάνατος του Γάλλου ηθοποιού Φιλίπ
       Νουαρέ (Philippe Noiret) από καρκίνο σε
       ηλικία 76 ετών. Ο Νουαρέ είχε παίξει σε
       πολλά θεατρικά έργα αλλά και σε
       περισσότερες από 100 κινηματογραφικές
       ταινίες, μεταξύ των οποίων Η Ζαζί στο
       μετρό, Σινεμά ο Παράδεισος, Ο
       ταχυδρόμος στο ρόλο του Πάμπλο
       Νερούδα, και είχε κερδίσει 2 βραβεία
       Σεζάρ. International Herald Tribune Reuters
     * Μεξικό: Εγκαινιάζεται γιγάντιο
       τηλεσκόπιο που θα βοηθήσει την
       επιστημονική έρευνα στην ανακάλυψη
       της γένεσης του σύμπαντος. Το
       τηλεσκόπιο κατασκευάστηκε στην
       κορυφή του σβησμένου ηφαιστείου
       Σιέρα Νέγκρα ύψους 4.580 μ. στην επαρχία
       Πουέμπλα. H αντένα του έχει διάμετρο 50
       μ. και είναι η μεγαλύτερη στο είδος
       της. BBC.
     * Θάνατος της Αμερικανίδας
       τραγουδίστριας της τζαζ Anita O'Day.
     * Νήσος Μαν: Διεξαγωγή γενικών εκλογών.

   22 Νοεμβρίου 2006 (Τετάρτη)
     * Το πρώτο βραβείο σε διεθνές συνέδριο
       Καρδιολογίας απέσπασε μελέτη που
       εκπόνησε ομάδα Ελλήνων επιστημόνων,
       με επικεφαλής τον καθηγητή Δημήτριο
       Κρεμαστινό, με θέμα «Η επίδραση της
       χορηγήσεως ερυθροποιητίνης στη
       διαστολική και συστολική
       λειτουργικότητα της αριστερής
       κοιλίας και την ενεργοποίηση του
       νευρορμονικού συστήματος σε ασθενείς
       με χρόνια καρδιακή ανεπάρκεια και
       αναιμία». Ελευθεροτυπία
     * Κάτω Χώρες: Σύμφωνα με τα
       αποτελέσματα των σημερινών
       βουλευτικών εκλογών πρώτο κόμμα
       αναδεικνύεται το
       Χριστιανοδημοκρατικό (41 έδρες),
       δεύτερο το Εργατικό (32), τρίτο το
       Σοσιαλιστικό (26), τέταρτο το κόμμα των
       Φιλελευθέρων (22) και πέμπτο το κόμμα
       των Πρασίνων (7). NOS
     * Σύμφωνα με δήλωση του Προέδρου της
       Επιστημονικής Επιτροπής για τη γρίπη
       των πτηνών, "το Κοινοτικό Εργαστήριο
       Αναφοράς για τη γρίπη των πτηνών στο
       Λονδίνο (CRL) δεν ταυτοποίησε την
       παρουσία του παθογόνου στελέχους Η5Ν1
       της γρίπης των πτηνών στο παθολογικό
       υλικό που στάλθηκε από την αγριόπαπια
       που θηρεύτηκε στην περιοχή Ανθήλης,
       Σπερχειού ποταμού του νομός
       Φθιώτιδας". Κατά συνέπεια αίρονται τα
       προληπτικά μέτρα βιοασφάλειας για
       την ενλόγω περιοχή. Δελτίο τύπου
       Υπουργείου Αγροτικής Ανάπτυξης
     * Το DNA ενός ανθρώπου είναι κατά 10%
       διαφορετικό από ενός άλλου, σύμφωνα
       με επιστημονική έρευνα, τα πορίσματα
       της οποίας αμφισβητούν την άποψη ότι
       οι άνθρωποι είναι σε ποσοστό 99,9%
       γενετικά ίδιοι. Ο νέος γενετικός
       χάρτης, κατά τους ερευνητές,
       διαφωτίζει τον ρόλο των γονιδίων στις
       κοινές ασθένειες. Reuters

   21 Νοεμβρίου 2006 (Τρίτη)
     * Υπογράφεται, έπειτα από πολυετείς
       διαπραγματεύσεις, στο Μέγαρο των
       Ηλυσίων στο Παρίσι συμφωνία 31 κρατών
       για την κατασκευή του Διεθνούς
       Πειραματικού Θερμοπυρηνικού
       Αντιδραστήρα, που φιλοδοξεί να
       παραγάγει τις επόμενες δεκαετίες
       καθαρή και ανεξάντλητη ενέργεια με
       πυρηνική σύντηξη, όπως συμβαίνει και
       στον ήλιο. Η κατασκευή του
       αντιδραστήρα, κόστους δέκα
       δισεκατομμυρίων δολαρίων, θα είναι το
       μεγαλύτερο διεθνές κατασκευαστικό
       έργο μετά τον Διεθνή Διαστημικό
       Σταθμό και θα αρχίσει το 2008 στο σταθμό
       Κανταράς στη νοτιο-ανατολική Γαλλία.
       ΑΠΕ/Καθημερινή Associated Press
     * Υπογράφεται συμφωνία ανάμεσα στην
       κυβέρνηση του Νεπάλ και στους
       μαοϊστές αντάρτες, με την οποία
       τερματίζεται επισήμως ο δεκαετής
       εμφύλιος πόλεμος. BBC in.gr
     * Λίβανος: Δολοφονία του Υπουργού
       Βιομηχανίας Πιερ Τζεμαγιέλ στη
       Βηρυτό. Χριστιανός Μαρωνίτης, γόνος
       μεγάλης πολιτικής οικογένειας, 34
       ετών, εξέχων μεταξύ των αντισύρων
       πολιτικών. BBC Associated Press Reuters Associated
       Press/in.gr
     * Ο Αυστραλός κολυμβητής Ίαν Θορπ
       ανακοινώνει ότι θα αποσυρθεί αν και
       είναι μόλις 24 ετών. Ο Θορπ θεωρείται
       ένας από τους μεγαλύτερους
       κολυμβητές μεσαίων αποστάσεων όλων
       των εποχών και έχει κερδίσει 5 χρυσά, 3
       αργυρά και 2 χάλκινα ολυμπιακά
       μετάλλια, καθώς και 11 χρυσά μετάλλια
       σε παγκόσμια πρωταθλήματα. Australian
       Associated Press/The Sydney Morning Herald ΑΠΕ/in.gr
     * Αποφασίζεται η συγκρότηση
       Υποστηρικτικής Ομάδας στη Γενική
       Γραμματεία Πολιτικής Προστασίας,
       έργο της οποίας είναι η παροχή
       εξειδικευμένης τεχνογνωσίας και
       επιστημονικών πληροφοριών για τη
       διαχείριση χημικών, βιολογικών,
       ραδιολογικών και πυρηνικών απειλών
       και συμβάντων που οφείλονται είτε σε
       ατύχημα είτε είναι αποτέλεσμα
       τρομοκρατικής ενέργειας είτε
       πρόκειται για επαπειλούμενο συμβάν ή
       τρομοκρατική απειλή και μπορούν να
       προκαλέσουν καταστάσεις εκτάκτου
       ανάγκης. Δελτίο τύπου ΥΠ.ΕΣ.Δ.Δ.Α.
     * Φεστιβάλ Κινηματογράφου
       Θεσσαλονίκης: Απονομή τιμητικού
       Χρυσού Αλέξανδρου στον Γερμανό
       σκηνοθέτη Βιμ Βέντερς. Την απονομή
       του βραβείου έκανε ο Θόδωρος
       Αγγελόπουλος. Δελτίο τύπου Φεστιβάλ
       Καθημερινή
     * Θάνατος του ηθοποιού Ιάκωβου Ψαρρά σε
       ηλικία 70 ετών. Ο Ιάκωβος Ψαρράς είχε
       πολύχρονη καλλιτεχνική σταδιοδρομία
       αρχικά στο θέατρο και τον
       κινηματογράφο και αργότερα και στην
       τηλεόραση.Καθημερινή
     * Ο Μιχαήλ Γκορμπατσώφ χειρουργείται
       στη δεξιά καρωτίδα σε κλινική του
       Μονάχου.
     * Περού: Ανακοινώνεται από
       αρχαιολόγους η ανακάλυψη ταφικού
       συγκροτήματος από την προ-Ίνκας
       εποχή, το οποίο ανήκε στον πολιτισμό
       των Σικάν, που ήκμασε στο βόρειο Περού
       από το 750 π.Χ. μέχρι το 1375. Ανάμεσα στα
       ευρήματα τα πιο σημαντικά είναι 12
       τελετουργικά μαχαίρια, που αποτελούν
       εθνικό σύμβολο του Περού. BBC Associated Press
       in.gr
     * Ισραήλ: Με απόφαση του Ανωτάτου
       Δικαστηρίου δίνεται η δυνατότητα
       αναγνώρισης των πολιτικών γάμων
       ομοφυλοφίλων που τελούνται εκτός
       Ισραήλ.Associated Press/Washington Post
     * Θάνατος του Αμερικανού κιθαρίστα της
       μπλουζ Ρόμπερτ Λόκγουντ τζούνιορ.

   20 Νοεμβρίου 2006 (Δευτέρα)
     * Εορτάζεται η Παγκόσμια Ημέρα για τα
       Δικαιώματα του Παιδιού. Η 20η
       Νοεμβρίου σηματοδοτεί την ημέρα που η
       Γενική Συνέλευση του ΟΗΕ υιοθέτησε τη
       Διακήρυξη για τα Δικαιώματα του
       Παιδιού το 1959 και τη Σύμβαση για τα
       Δικαιώματα του Παιδιού το 1989[2]. Η
       τελευταία τέθηκε σε ισχύ στις 2
       Σεπτεμβρίου 1990 και έχει κυρωθεί μέχρι
       τώρα από 192 κράτη[3]. Universal Children's Day/UN
       Καθημερινή
     * Η Μη κυβερνητική οργάνωση
       "Παρατηρητήριο Ανθρωπίνων
       Δικαιωμάτων"[4] ανακοινώνει ότι ο
       Σαντάμ Χουσείν και οι επτά
       συγκατηγορούμενοί του δεν είχαν
       δίκαιη δίκη. Στην 97 σελίδων έκθεσή
       του, η οποία βασίζεται σε 10μηνη
       παρακολούθηση της υπόθεσης και
       δεκάδες συνεντεύξεις εμπλεκομένων
       στη δίκη, το Παρατηρητήριο
       διαπιστώνει σοβαρές διαδικαστικές
       και ουσιαστικές αδυναμίες, καθώς το
       δικαστήριο δεν διέθετε τα απαραίτητα
       εφόδια για τον χειρισμό μιας τόσο
       σοβαρής υπόθεσης, και χαρακτηρίζει
       την ετυμηγορία εσφαλμένη. Human Rights News
       Associated Press in.gr
     * Η κυπριακή αστυνομία συλλαμβάνει
       αλλοδαπούς που είχαν στην κατοχή τους
       συμβόλαιο αγοράς τεμαχίου γης
       ελληνοκυπριακής ιδιοκτησίας στην
       κατεχόμενη Λάπηθο.
       ΚΥΠΕ/ΑΠΕ/Φιλελεύθερος
     * Αποκαλυπτήρια των κέρινων ομοιωμάτων
       των Ελευθερίου Βενιζέλου,
       Κωνσταντίνου Καραμανλή και Ανδρέα
       Παπανδρέου στο Μουσείο της Μαντάμ
       Τισώ (Madame Tissaud) στο Λονδίνο [5]. Έθνος
     * Θάνατος του Αμερικανού σκηνοθέτη Robert
       Altman σε ηλικία 81 ετών. Δημιουργός
       μεγάλων επιτυχιών, όπως το MASH (1970), δεν
       κατάφερε να κερδίσει το Όσκαρ καμιά
       από τις πέντε φορές που ήταν
       υποψήφιος, τον τίμησε, ωστόσο, η
       Αμερικανική Ακαδημία
       Κινηματογραφικών Τεχνών και
       Επιστημών φέτος για τη συνολική
       προσφορά του στον κινηματογράφο, BBC
       Reutersin.gr
     * Το FBI ανακοινώνει ότι βρέθηκε στο Νιου
       Τζέρσεϊ ο πίνακας Τα παιδιά με κάρο
       του Ισπανού ζωγράφου Φρανσίσκο
       Γκόγια, που είχε κλαπεί πριν λίγες
       μέρες. Associated Press

   19 Νοεμβρίου 2006 (Κυριακή)
     * Μουσουλμάνες φεμινίστριες απ' όλο τον
       κόσμο εκφράζουν στη Νέα Υόρκη τη
       θέλησή τους να δημιουργήσουν το πρώτο
       γυναικείο συμβούλιο, έργο του οποίου
       θα είναι η ερμηνεία του Κορανίου, με
       στόχο να υπερκερασθούν δύο
       στερεότυπα: Ότι οι Μουσουλμάνοι είναι
       τρομοκράτες και ότι το Ισλάμ
       καταπιέζει τις γυναίκες. Reuters
     * Υπογράφεται στο Ανόι του Βιετνάμ
       διμερής συμφωνία ΗΠΑ-Ρωσίας για την
       είσοδο της τελευταίας στον Παγκόσμιο
       Οργανισμό Εμπορίου, μετά από
       διαπραγματεύσεις που διήρκησαν 13
       χρόνια. Reuters
     * Κορυφώνεται η βροχή των λεοντιδών. in.gr
     * Ινδία: Σύμφωνα με ανακοίνωση του
       Υπουργείου Άμυνας της χώρας, έγινε
       δοκιμή πυραύλου εδάφους-εδάφους
       ικανού να μεταφέρει μικρή συμβατική ή
       πυρηνική κεφαλή σε απόσταση 250
       χιλιομέτρων. ΑΠΕ/ΣΚΑΪ

   18 Νοεμβρίου 2006 (Σάββατο)
     * Τόνγκα: Φτάνουν μετά από έκληση για
       βοήθεια 150 περίπου στρατιώτες και
       αστυνομικοί από την Αυστραλία και τη
       Νέα Ζηλανδία προκειμένου να
       αποκαταστήσουν την τάξη που
       διαταράχθηκε τις τελευταίες μέρες
       εξαιτίας ταραχών. Ήδη η κυβέρνηση
       ανήγγειλε μεγαλύτερες αλλαγές ενόψει
       των εκλογών του 2008. BBC
     * Γάμος των ηθοποιών Τομ Κρουζ και
       Κέιτι Χολμς, σύμφωνα με το τυπικό της
       σαϊεντολογίας, σε ιταλικό μεσαιωνικό
       κάστρο κοντά στη Ρώμη. Reuters in.gr
     * Εκδηλώνεται αποτυχημένη απόπειρα
       πραξικοπήματος στη Μαδαγασκάρη,
       λίγες ημέρες πριν από τις προεδρικές
       εκλογές.
     * Μονάδα ανακύκλωσης αυτοκινήτων
       αρχίζει να λειτουργεί στο Ηράκλειο.
       Έθνος

   17 Νοεμβρίου 2006 (Παρασκευή)
     * Έναρξη του 47ου Φεστιβάλ
       Κινηματογράφου Θεσσαλονίκης.
       Δικτυακός τόπος του Φεστιβάλ
     * Θάνατος του Φέρεντς Πούσκας, ενός από
       τους θρύλους του παγκόσμιου
       ποδοσφαίρου, σε ηλικία 79 ετών στη
       Βουδαπέστη. Ο Πούσκας είχε συνδεθεί
       με την Ελλάδα ως προπονητής: Καταρχάς
       του Παναθηναϊκού (1969-1974), τον οποίο
       οδήγησε το 1971 στον τελικό του
       Κυπέλλου Πρωταθλητριών Ευρώπης, και
       αργότερα της ΑΕΚ (1978-79). Υπήρξε ακόμη
       προπονητής της ομάδας Ελλάς της
       Μελβούρνης, την οποία οδήγησε στην
       κατάκτηση του πρωταθλήματος
       Αυστραλίας το 1991, όταν η ομάδα αυτή
       αποτελούνταν από ομογενείς.
     * Κίνα: Και πάλι υπό απαγόρευση η
       πρόσβαση στη Βικιπαίδεια. CNN
     * Πινακίδα στην οποία απεικονίζεται
       ένα πλοίο με τον Οδυσσέα δεμένο στο
       κατάρτι και εκατέρωθεν τερατόμορφα
       σχέδια, μία τρίαινα και σημάδια
       πιθανής γραφής Γραμμικής Β
       παρουσιάστηκε σε γερμανικό
       αρχαιολογικό περιοδικό. Το εύρημα,
       αχρονολόγητο μέχρι τώρα, προέρχεται
       από την περιοχή Άγ. Αθανάσιος ή Σχολή
       Ομήρου της Ιθάκης. Ελευθεροτυπία
     * Πεθαίνει στη Νεβάδα η τραγουδίστρια
       της Rythm and Blues Ρουθ Μπράουν σε ηλικία 78
       ετών.

   16 Νοεμβρίου 2006 (Πέμπτη)
     * Γαλλία: Η Σεγκολέν Ρουαγιάλ εκλέγεται
       από τα μέλη του Σοσιαλιστικού
       Κόμματος υποψήφια του κόμματος αυτού
       για τις προεδρικές εκλογές που θα
       διεξαχθούν την άνοιξη του 2007. in.gr
     * Θάνατος του Αμερικανού νομπελίστα
       οικονομολόγου Μίλτον Φρίντμαν σε
       ηλικία 94 ετών. BBC
     * Κίνα: Αίρεται η απαγόρευση πρόσβασης
       στη Βικιπαίδεια που είχε επιβληθεί
       πριν ένα περίπου χρόνο. Reuters
     * Ο αποκαλούμενος τύμβος του Σοφοκλή
       στη Βαρυμπόμπη κηρύσσεται
       αρχαιολογικός χώρος. Έθνος
       Καθημερινή
     * Η Καθολική Εκκλησία επιβεβαιώνει την
       πίστη της στην παράδοση της αγαμίας
       των κληρικών σε σύσκεψη του Πάπα
       Βενέδικτου ΙΣΤ΄ με συμβούλους του. BBC

   15 Νοεμβρίου 2006 (Τετάρτη)
     * Κονγκό: Ο Ζοζέφ Καμπιλά ανακηρύσσεται
       νικητής των προεδρικών εκλογών. BBC in.gr
     * Σεισμός μεγέθους 8.1 της κλίμακας
       Ρίχτερ βορείως των Κουρίλων νήσων.
       Μικρά τσουνάμι χτυπούν τις βόρειες
       ακτές τηςΙαπωνίας. Associated Press
     * Πολική αρκούδα: Σύμφωνα με μελέτη που
       δημοσιεύεται από τη Γεωλογική
       Υπηρεσία των ΗΠΑ, τα νεογνά των
       πολικών αρκούδων που ζουν στη θάλασσα
       Beaufort της Αλάσκα έχουν πολύ λιγότερες
       πιθανότητες να επιζήσουν μάλλον
       εξαιτίας της τήξης των πάγων την
       οποία προκαλεί η παγκόσμια θέρμανση.
       Reuters
     * Ανακοινώνονται τα αποτελέσματα
       επιστημονικής έρευνας, σύμφωνα με την
       οποία υπάρχει μακρινή συγγένεια
       μεταξύ του σύγχρονου ανθρώπου και του
       Νεάντερταλ, καθώς προέρχονται από
       κοινό πρόγονο, ενώ η διάσπαση
       υπολογίζεται ότι έγινε τουλάχιστον
       πριν από 370.000 χρόνια. Δεν
       αποδεικνύεται ανάμειξή τους στην
       Ευρώπη#Χλωρίδα και πανίδα. Η μελέτη
       βασίστηκε σε DNA που απομονώθηκε από
       οστό ποδιού άντρα Νεάντερταλ ο οποίος
       πέθανε πριν από 38.000 χρόνια. Reuters
     * Αρχίζει μεταδόσεις το αγγλόφωνο
       ειδησεογραφικό τηλεοπτικό κανάλι Al
       Jazeera English που δημιούργησε το αραβικό
       κανάλι Al Jazeera. Θα μεταδίδει σε 24ωρη
       βάση και θα διατηρεί γραφείο στην
       Αθήνα. Bloomberg

   14 Νοεμβρίου 2006 (Τρίτη)
     * Εορτάζεται η Παγκόσμια Ημέρα κατά του
       διαβήτη.
     * Με μεγάλη πλειοψηφία το
       Ευρωκοινοβούλιο τάσσεται υπέρ της
       καταργήσεως ορισμένων οργάνων
       μέτρησης που περιέχουν υδράργυρο,
       όπως τα θερμόμετρα, ενώ εξαιρεί από
       την απαγόρευση άλλα όργανα, όπως
       εκείνα που δεν χρησιμοποιούνται από
       το ευρύ κοινό και τα βαρόμετρα. Η
       διαδικασία για τη θέσπιση της
       σχετικής οδηγίας βρίσκεται σε
       εξέλιξη. Υπηρεσία τύπου Ευρωπαϊκού
       Κοινοβουλίου Reuters
     * Κατατίθεται αγωγή για εγκλήματα
       πολέμου κατά του πρώην Υπουργού
       Άμυνας των ΗΠΑ Ντόναλντ Ράμσφελντ από
       οργανώσεις που υπερασπίζονται τα
       ανθρώπινα δικαιώματα στα γερμανικά
       δικαστήρια. Agence France Press BBC in.gr Έθνος
     * Βενεζουέλα: Εγκαινιάζεται νέα γέφυρα
       3 χλμ. στον ποταμό Ορινόκο. Η νέα
       γέφυρα θα διευκολύνει τα
       βραζιλιάνικα προϊόντα να φτάνουν πιο
       γρήγορα στα λιμάνια της Βενεζουέλα
       στην Καραϊβική Θάλασσα. BBC
     * O Σουηδός σκηνοθέτης Ίνγκμαρ
       Μπέργκμαν ανακοινώνει ότι θεσπίζει
       βραβείο που θα φέρει το όνομά του, σε
       μια προσπάθεια να βοηθήσει νέους
       σκηνοθέτες. Το πρώτο βραβείο θα
       απονεμηθεί στο επόμενο Φεστιβάλ του
       Γκέτεμποργκ. in.gr
     * Ανακαλύπτονται στην Οξφόρδη δύο
       χαμένα έργα του Φλωρεντινού ζωγράφου
       της Αναγέννησης Φρα Αντζέλικο. Reuters
     * Ανακοινώνεται ότι ο πίνακας Τα παιδιά
       με κάρο του Ισπανού ζωγράφου
       Φρανσίσκο Γκόγια εκλάπη στις ΗΠΑ,
       κατά τη μεταφορά του από το Μουσείο
       Τέχνης του Τολέδο του Οχάιο προς το
       Μουσείο Γκουγκενχάιμ στη Νέα Υόρκη,
       όπου επρόκειτο να εκτεθεί. BBCο
     * Το Κοινοβούλιο της Νότιας Αφρικής
       εγκρίνει νομοσχέδιο που αναγνωρίζει
       τον γάμο ομοφύλων. Απαιτείται η
       υπογραφή του Προέδρου προκειμένου να
       γίνει νόμος. Η νομοθετική αλλαγή
       είναι αποτέλεσμα περσινής απόφασης
       του Συνταγματικού Δικαστηρίου, που
       έκρινε αντισυνταγματική τη διάκριση
       λόγω σεξουαλικού προσανατολισμού του
       νόμου για το γάμο. CBC

   13 Νοεμβρίου 2006 (Δευτέρα)
     * Εγκαινιάζεται η ελληνική σελίδα στον
       ιστότοπο του Κέντρου για τα
       εξαφανισμένα παιδιά και τα παιδιά
       θύματα εκμετάλλευσης (www.missingkids.com).
       gr.missingkids.com ΑΠΕ/Καθημερινή
     * Ισχυρός σεισμός μεγέθους 6,7 πλήττει
       την Αργεντινή, με επίκεντρο το
       Σαντιάγο ντελ Εστέρο. My Forecast.com
     * Η εταιρεία ΦΑΓΕ ανακοινώνει ότι
       ανακαλεί τα επιδόρπια γιαούρτια Junior
       συγκεκριμένων ημερομηνιών λήξης για
       το φόβο ύπαρξης θραύσματος
       κρυστάλλου μέσα στο προϊόν. Έθνος in.gr
     * Νότια Οσετία: Συντριπτικό το
       αποτέλεσμα του χθεσινού
       δημοψηφίσματος υπέρ της ανεξαρτησίας
       της από τη Γεωργία. Απώτερος στόχος
       των αυτονομιστών υποστηρίζεται ότι
       αποτελεί η ένωση με τη Ρωσία, που
       βρίσκεται σε διαμάχη για το ζήτημα
       αυτό με τις δυτικές χώρες, οι οποίες
       δεν προτίθενται να αναγνωρίσουν το
       αποτέλεσμα. Το Συμβούλιο της Ευρώπης
       χαρακτήρισε το δημοψήφισμα μη
       απαραίτητο και άδικο, καθώς δεν
       επετράπη στους έχοντες γεωργιανή
       καταγωγή να ψηφίσουν. Ως ηγέτης
       υπερψηφίστηκε ο Eduard Kokoity. Associated Press
     * Ο ΟΗΕ κατηγορεί την κυβέρνηση της Σρι
       Λάνκα ότι στρατολογεί παιδιά για
       παραστρατιωτική οργάνωση που πολεμά
       εναντίον των Ταμίλ. Agence France Press/Yahoo! News
     * Η ΕΕ ανανεώνει τις κυρώσεις εναντίον
       του Ουζμπεκιστάν, τις οποίες είχε
       επιβάλλει μετά από δολοφονίες
       πολιτών το 2005 στο Αντιτζάν. BBC

   12 Νοεμβρίου 2006 (Κυριακή)
     * Ενθρόνιση του νέου Αρχιεπισκόπου
       Νέας Ιουστινιανής και πάσης Κύπρου
       Χρυσοστόμου του Β΄. Φιλελεύθερος
     * Νότια Οσετία: Διεξάγεται δημοψήφισμα
       που έχει σκοπό να επιβεβαιώσει τη
       θέληση των Οσετών για ανεξαρτησία από
       τη Γεωργία, καθώς οι μέχρι τώρα αγώνες
       της Οσετίας δεν κατέληξαν στη διεθνή
       της αναγνώριση. Παράλληλα
       διεγάγονται προεδρικές εκλογές. BBC
       Reuters
     * Σύμφωνα με εντολή του Υπουργού
       Εσωτερικών της Γαλλίας, το εκλογικό
       υλικό κατά τις προεδρικές και
       κοινοβουλευτικές εκλογές του 2007 θα
       είναι από ανακυκλωμένο χαρτί. Η
       ποσότητα του απαραίτητου εκλογικού
       υλικού υπολογίζεται πως ισοδυναμεί
       με 200.000 δέντρα. ΑΠΕ/Καθημερινή
     * Πολωνία: Διεξάγεται ο α΄ γύρος των
       δημοτικών εκλογών. BBC

   11 Νοεμβρίου 2006 (Σάββατο)
     * Νέος μαζικός τάφος βρέθηκε στη
       Βοσνία, βορείως της Σρεμπρένιτσα. BBC
       in.gr Καθημερινή
     * Χιλιάδες Τούρκοι διαδηλώνουν υπέρ
       του κοσμικού κράτους κατά τη διάρκεια
       της κηδείας του Μπουλέντ Ετσεβίτ στην
       Άγκυρα. BBC
     * Βανδαλισμός του τάφου του Ρώσου
       νομπελίστα συγγραφέα Μπόρις
       Πάστερνακ. BBC
     * Εγκαίνια του Μουσείου Κένεντυ στο
       Βερολίνο. n-tv Associated Press

   10 Νοεμβρίου 2006 (Παρασκευή)
     * Θραύσμα από την επικρανίτιδα του
       Ερεχθείου επιστρέφει στην Ελλάδα από
       τη Σουηδία, όπου το είχε μεταφέρει
       Σουηδός ναυτικός πριν εκατό χρόνια,
       και βρίσκεται πλέον στην προθήκη του
       παλαιού Μουσείου της Ακρόπολης. in.gr
     * Σύμφωνα με νέα στοιχεία που
       δημοσιεύει η EUROSTAT[6], 52% των
       νοικοκυριών στην Ε.Ε. έχουν πρόσβαση
       στο διαδίκτυο και 32% από αυτά έχουν
       ευρυζωνική σύνδεση. Η Ελλάδα
       βρίσκεται στην τελευταία θέση με 23%
       των νοικοκυριών να έχουν πρόσβαση στο
       διαδίκτυο, ενώ μόνο το 4% έχει
       ευρυζωνική σύνδεση. Eurostat News release
     * Πεθαίνει στην Καλιφόρνια σε ηλικία 87
       ετών ο βραβευμένος με Όσκαρ
       Αμερικανός ηθοποιός Τζακ Πάλανς. Reuters
       Lycos/Agence France Press Αssocated Press/Yahoo! Newsin.gr
     * Ανακοινώνεται ότι πρώιμα έργα του
       ζωγράφου Γκούσταβ Κλιμτ βρέθηκαν σε
       μέγαρο στη Βιέννη. ΑΠΕ/Γερμανικό/in.gr
     * Θάνατος από καρδιακή προσβολή του
       τραγουδιστή της Rhythm and Blues Τζέραλντ
       Λέβερτ σε ηλικία 40 ετών. Associated
       Press/Edwardsville Intelligencer

   9 Νοεμβρίου 2006 (Πέμπτη)
     * ΗΠΑ: Οι Δημοκρατικοί εξασφαλίζουν τον
       έλεγχο και της Γερουσίας,
       επισφραγίζοντας τη νίκη τους στα δυο
       νομοθετικά σώματα του Κογκρέσου. BBC
       Reuters Associated Press/Yahoo! News
     * Ψηφίζεται από την τουρκική
       εθνοσυνέλευση ο τρίτος κατά τα
       τελευταία 4 χρόνια νόμος περί
       βακουφίων. Η προσθήκη της ρήτρας της
       αμοιβαιότητας κρίνεται ότι καθιστά
       το νόμο χειρότερο για την ελληνική
       μειονότητα από τον ισχύοντα. in.gr
     * Θάνατος του αρχικατάσκοπου της Στάζι
       Μάρκους Βολφ, γνωστού με το
       προσωνύμιο "Ο άνθρωπος δίχως πρόσωπο".
       BBC Καθημερινή
     * Κιργιζία: Ο πρόεδρος Κουρμανμπέκ
       Μπακίγιεφ υπογράφει το νέο Σύνταγμα,
       που περιορίζει τις εξουσίες του και
       αναγνωρίζει μεγαλύτερες
       αρμοδιότητες στη Βουλή. BBC
     * Θάνατος του βραβευμένου αμερικανού
       δημοσιογράφου Εντ Μπράντλεϊ. Ο
       Μπράντλεϊ έσπασε τους φυλετικούς
       φραγμούς στο τηλεοπτικό δίκτυο CBS,
       όπου εργάστηκε 26 χρόνια και
       διακρίθηκε στην εκπομπή "60 λεπτά".
       Associated Press Reuters
     * Η Δρ. Μάργκαρετ Τσαν εκλέγεται νέα
       Γενική Διευθύντρια της Παγκόσμιας
       Οργάνωσης Υγείας. Η Τσαν, πρώην
       διευθύντρια του Υπουργείου Υγείας
       του Χονγκ Κονγκ, ήταν η υποψήφια της
       Κίνας για την ενλόγω θέση. BBC People's Daily
       Online
     * Πεθαίνει στο Λος Άντζελες σε ηλικία 61
       ετών ο βραβευμένος με Emmy συνθέτης
       Βασίλης Πολυδούρης (Basil Poledouris), που
       έγινε γνωστός για τη μουσική του σε
       μεγάλες κινηματογραφικές παραγωγές,
       όπως Κόναν, Γαλάζια λίμνη, Ρόμποκοπ,
       αλλά και τηλεοπτικές παραγωγές, όπως
       Ο Άλφρεντ Χίτσκοκ παρουσιάζει. Reuters
       in.gr

   8 Νοεμβρίου 2006 (Τετάρτη)
     * Ο Μπους συγχαίρει τους Δημοκρατικούς
       για τη νίκη τους στις εκλογές για τη
       Βουλή των Αντιπροσώπων. Associated Press
     * ΗΠΑ: Παραίτηση του Υπουργού Άμυνας
       Ντόναλντ Ράμσφελντ. Associated Press Reuters
     * Σερβία: Υιοθετείται επισήμως από το
       Κοινοβούλιο το νέο Σύνταγμα της
       χώρας, που είχε υπερψηφιστεί στο
       δημοψήφισμα στις 28/29 Οκτωβρίου. VOA Serbian
       Government
     * Πεθαίνει η Annette Kelly, δυο φορές χρυσή
       ολυμπιονίκης στα 400 μ., σε ηλικία 93
       ετών. Associated Press

   7 Νοεμβρίου 2006 (Τρίτη)
     * Υπερψηφίζεται από την Ολομέλεια της
       Βουλής το νομοσχέδιο για την ίδρυση
       του ισλαμικού τεμένους στην Αθήνα[7].
       in.gr/ΑΠΕ
     * Η κυβέρνηση αποφασίζει να χορηγηθεί
       ελληνική υπηκοότητα στους
       Βορειοηπειρώτες που διαθέτουν κάρτα
       ομογενούς. Έθνος in.gr/ΑΠΕ
     * ΗΠΑ: Διεξαγωγή εκλογών για μερική
       ανανέωση του Κογκρέσου. Συγκεκριμένα
       οι εκλογές αφορούν το 1/3 των μελών της
       Γερουσίας, το σύνολο της Βουλής των
       Αντιπροσώπων και 36 κυβερνήτες. CNN BBC
     * Νικαράγουα: Ο Ντανιέλ Ορτέγκα
       εκλέγεται Πρόεδρος της χώρας. BBC Reuters
     * OHE: O Παναμάς κερδίζει θέση μη μόνιμου
       μέλους του Συμβουλίου Ασφαλείας.
       Associated Press
     * Θάνατος του Γάλλου πολιτικού και
       συγγραφέα Ζαν Ζακ Σερβάν-Σρεμπέρ.
       Υπήρξε ιδρυτής του εβδομαδιαίου
       περιοδικού L'Express και διετέλεσε
       πρόεδρος του Ριζοσπαστικού κόμματος
       και υπουργός Μεταρρυθμίσεων το 1974 επί
       προεδρίας Βαλερί Ζισκάρ Ντ'Εσταίν.
       Agence France Press
     * Τατζικιστάν: Επανεκλέγεται πρόεδρος
       της χώρας ο Εμομάλι Ραχμόνωφ. BBCAgence
       France Press
     * Κιργιζία: Συμπλοκές μεταξύ
       υποστηρικτών του προέδρου
       Κουρμανμπέκ Μπακίγιεφ και
       αντιπολιτευομένων στον αυταρχισμό
       του, ενώ η πολιτική αναταραχή έφτασε
       στην έκτη μέρα. BBC
     * Νέα αίτηση άρσης της προσωρινής
       κράτησης από την κατηγορούμενη στην
       υπόθεση του παραδικαστικού
       κυκλώματος πρώην ανακρίτρια
       Κωνσταντίνα Μπουρμπούλια, με
       επίκληση λόγων υγείας. Έθνος
     * Αρχίζει η 24ωρη διαμαρτυρία των
       Δημοσιογράφων χωρίς Σύνορα εναντίον
       της λογοκρισίας στο διαδίκτυο[8]
     * Διαμαρτυρία της Ευρωπαϊκής
       Ομοσπονδίας Δημοσιογράφων για τις
       συλλήψεις δημοσιογράφων στα
       κατεχόμενα κυπριακά εδάφη.
       Καθημερινή/ΑΠΕ
     * Το Βιετνάμ γίνεται το 150ο μέλος του
       Παγκόσμιου Οργανισμού Εμπορίου. WTO News
     * Η βελγική αεροπορική εταιρεία SN Brussels
       Airlines, που διαδέχτηκε τη Sabena μετά την
       πτώχευσή της, και η Virgin Express, με την
       οποία συγχωνεύτηκε, θα έχουν πλέον
       την επωνυμία Brussels Airlines.

   6 Νοεμβρίου 2006 (Δευτέρα)
     * Αρχίζει στο Ναϊρόμπι η Διάσκεψη του
       ΟΗΕ για την αλλαγή του κλίματος UNFCCC
     * Τίθενται σε εφαρμογή οι νέοι
       κανονισμοί ασφαλείας της Ε.Ε. για τα
       αεροπορικά ταξίδια. EUobserver Travel Daily News
     * Ο Αμερικανός συγγραφέας Τζόναθαν
       Λίτελ (Jonathan Littell) κερδίζει το γαλλικό
       βραβείο λογοτεχνίας Γκονκούρ για το
       μυθιστόρημά του Οι Ευμενίδες (Les
       bienveillantes), εκδ. Gallimard[9], που αφηγείται το
       Ολοκαύτωμα μέσα από την εξομολόγηση
       ενός πρώην αξιωματικού των Ες Ες. Ο
       πρωτοεμφανιζόμενος συγγραφέας ήδη
       έχει δημιουργήσει πάταγο με το 900
       σελίδων βιβλίο του στη Γαλλία, όπου
       μεγάλωσε, και κέρδισε προ ημερών και
       το μεγάλο βραβείο μυθιστορήματος της
       Γαλλικής Ακαδημίας. Απονεμήθηκε
       επίσης το γαλλικό λογοτεχνικό
       βραβείο Ρενοντό στον Γάλλο-κογκολέζο
       συγγραφέα Αλαίν Μαμπανκού για το
       βιβλίο του Οι αναμνήσεις του
       σκαντζόχοιρου, εκδ. Seuil. Agence France Press BBC.
       Για την Ελλάδα τα δικαιώματα για το
       βιβλίο του Λίτελ κέρδισαν οι εκδόσεις
       Λιβάνη. Τα Νέα.
     * Συλλαμβάνεται ο Πρόεδρος της
       πακιστανικής κοινότητας στην Ελλάδα,
       μετά από ένταλμα της Ιντερπολ,
       σύμφωνα με το οποίο καταζητούνταν για
       διακίνηση λαθρομεταναστών. ΝΕΤ

   5 Νοεμβρίου 2006 (Κυριακή)
     * "Έφυγε" σε ηλικία 84 ετών, ο Αντώνης
       Δροσογιάννης, ιδρυτικό στέλεχος του
       ΠΑΣΟΚ και υπουργός επί κυβερνήσεων
       Ανδρέα Παπανδρέου. in.gr
     * Θάνατος του πρώην Τούρκου
       πρωθυπουργού Μπουλέντ Ετζεβίτ σε
       ηλικία 81 ετών. Turkish Daily News BBC
     * Σε θάνατο δι' απαγχονισμού
       καταδικάστηκε ο Σαντάμ Χουσεΐν από το
       Ανώτατο Δικαστήριο του Ιράκ, για την
       αιματηρή καταστολή της εξέγερσης των
       Σιιτών το 1982 στο χωριό Ντουτζάιλ. Η
       ίδια ποινή επιβλήθηκε και στον
       ετεροθαλή αδελφό του, καθώς και στον
       πρώην Πρόεδρο του Επανασταστικού
       Δικαστηρίου, ενώ στον πρώην
       αντιπρόεδρο της χώρας επιβλήθηκε
       ισόβια κάθειρξη. cnn BBC
     * Νικαράγουα: Διεξαγωγή προεδρικών
       εκλογών με αντιπάλους, μεταξύ άλλων,
       τον πρώην ηγέτη των Σαντινίστας
       Ντανιέλ Ορτέγκα και τον συντηρητικό
       Εντουάρντο Μοντεαλέγκρε. BBC
     * Θάνατος του Γεωργίου Λάββα, Ομότιμου
       καθηγητή του Πανεπιστημίου Αθηνών
       και ακαδημαϊκού [10], αρχιτέκτονα και
       αρχαιολόγου. in.gr
     * Επιστρέφει στην Ελλάδα η γιατρός
       Ελένη Σωτηρίου, μέλος της μη
       κυβερνητικής οργάνωσης «Γιατροί της
       Καρδιάς». Την Σωτηρίου είχαν απαγάγει
       έξω από κεντρικό ξενοδοχείο της
       Βαγδάτης και απελευθερώθηκε μετά από
       πενθήμερη ομηρεία. Καθημερινή
     * Νέος Αρχιεπίσκοπος Κύπρου
       αναδεικνύεται ο μητροπολίτης Πάφου
       Χρυσόστομος, υπερισχύοντας του
       μητροπολίτη Λεμεσού Αθανασίου.
       Κυπριακό Πρακτορείο Ειδήσεων
     * Διεξάγεται ο 24ος Κλασικός Μαραθώνιος
       της Αθήνας. Νικητής ο Κενυάτης Χένρυ
       Τάουρους. Στην έβδομη θέση ο Γιάννης
       Κανελλόπουλος. Κλασικός μαραθώνιος
       Αθήνας

   4 Νοεμβρίου 2006 (Σάββατο)
     * Θάνατος του Γιώργου Πρεβελάκη,
       γνωστού από τη διοργάνωση
       καλλιστείων στην Ελλάδα. Έθνος

   3 Νοεμβρίου 2006 (Παρασκευή)
     * Θάνατος του Γάλλου συνθέτη και
       διευθυντή ορχήστρας Paul Mauriat, γνωστού
       για τις ενορχηστρώσεις τραγουδιών
       διάσημων καλλιτεχνών, όπως της Βίκυ
       Λέανδρος και του Σαρλ Αζναβούρ.
     * Πεθαίνει ο Γάλλος συγγραφέας και
       δημοσιογράφος Μπερνάρ Φρανκ (Bernard Frank)
       σε ηλικία 77 ετών. Είχε ξεκινήσει από
       τους Μοντέρνους Καιρούς του Ζαν Πωλ
       Σαρτρ και συνεργάσθηκε με τις
       μεγαλύτερες γαλλικές εφημερίδες. Τα
       τελευταία χρόνια συνεργαζόταν με τον
       Nouvel observateur. Nordnet
     * Ο αιδεσιμώτατος Τεντ Χάγκαρντ,
       πρόεδρος λτης Εθνικής Ένωσης
       Ευαγγελικών (National Association of Evangelicals),
       μιας από τις μεγαλύτερες ενώσεις
       Προτεσταντών στις ΗΠΑ και σφοδρός
       πολέμιος του γάμου μεταξύ
       ομοφυλοφίλων, αναγκάστηκε να
       παραιτηθεί λόγω ανήθικης
       συμπεριφοράς. Ο Τεντ Χαγκαρντ
       κατηγορήθηκε ότι πλήρωνε επί χρόνια
       έναν άνδρα για ερωτικές συνευρέσεις
       και έπαιρνε ναρκωτικά. Ο ίδιος, αφού
       αρνήθηκε στην αρχή τις κατηγορίες,
       ομολόγησε κατόπιν ότι είναι ένοχος
       «σεξουαλικής ανηθικότητας».
     * Αποζημίωση 10.000 ευρώ επιδικάζει το
       Ευρωπαϊκό Δικαστήριο Ανθρωπίνων
       Δικαιωμάτων στον Παύλο Σερίφη για
       ηθική βλάβη που υπέστη εξαιτίας της
       ελλιπούς ιατροφαρμακευτικής
       περίθαλψης που του παρασχέθηκε κατά
       την περίοδο της κράτησής του στον
       Κορυδαλλό. in.gr/Τα Νέα

   2 Νοεμβρίου 2006 (Πέμπτη)
     * Εκδίδονται για πρώτη φορά τα
       ημερολόγια του Ρώσου συνθέτη Σεργκέι
       Προκόφιεφ. BBC

   1 Νοεμβρίου 2006 (Τετάρτη)
     * Πεθαίνει ο Αμερικανός συγγραφέας
       Γουίλιαμ Στάιρον. Βραβευμένος με
       Πούλιτζερ, είχε γίνει ευρύτερα
       γνωστός για το μυθιστόρημά του "Η
       εκλογή της Σόφι", το οποίο αφού έγινε
       μπεστ σέλερ, μεταφέρθηκε στον
       κινηματογράφο με πρωταγωνίστρια τη
       Μέρυλ Στρηπ και διασκευάστηκε σε
       όπερα. ΒBC CNN
     * Καταλονία: Το συντηρητικό CiU κερδίζει
       στις τοπικές βουλευτικές εκλογές με
       τους Σοσιαλιστές στη δεύτερη θέση.
       Ωστόσο, η CiU δεν εξασφαλίζει την
       αυτοδυναμία και όλα δείχνουν ότι στο
       «έθνος» της Καταλονίας θα
       σχηματιστεί πάλι κυβέρνηση
       συνασπισμού.
     * Η Γιάννα Δεσποτοπούλου έγινε η πρώτη
       γυναίκα στην Ιστορία της Διεθνούς
       Ομοσπονδίας Αυτοκινήτου (FIA), η οποία
       εξελέγη μέλος στο διοικητικό
       συμβούλιο του Ιδρύματός της. Η
       πρόεδρος των Special Olympics Ελλάς εξελέγη
       παμψηφεί στην ολομέλεια της ΓΣ,
       ύστερα από πρόταση του προέδρου της
       Διεθνούς Ομοσπονδίας, Μαξ Μόσλεϊ.
     * Πρώτη νίκη της ΑΕΚ στο Champions League ήλθε
       επιτέλους. Χάρη στον συνήθη ύποπτό
       της, Νίκο Λυμπερόπουλο, η «Ένωση»
       νίκησε την Λιλ με 1-0 στο ΟΑΚΑ και έχει
       το δικαίωμα να προσδοκά ακόμα και την
       κατάκτηση της δεύτερης θέσης του
       ομίλου.
     * Την άρση ασυλίας του ανεξάρτητου
       βουλευτή Πέτρου Μαντούβαλου, την
       οποία ζήτησε ο εισαγγελέας για δύο
       υποθέσεις που αφορούν η μεν πρώτη
       ξέπλυμα βρώμικου χρήματος και η δε
       δεύτερη παραβίαση του νόμου περί
       μεσαζόντων, αποφάσισε η Ολομέλεια της
       Βουλής έπειτα από ονομαστική
       ψηφοφορία.
     * Αντιπρόσωποι έως και 360 εργατικών
       συνδικάτων από 150 χώρες συναντώνται
       (1-3 Νοεμβρίου) στη Βιέννη, για να
       επισφραγίσουν τη δημιουργία της νέας
       Διεθνούς Συνδικαλιστικής Οργάνωσης,
       ITUC, «που θα συντονίσει τη στρατηγική
       του συνδικαλισμού εναντίον εκείνης
       του καπιταλισμού», βάζοντας τέλος σε
       δεκαετίες αντιπαραθέσεων μεταξύ των
       εργατικών συνδικάτων.
     * Η Γουατεμάλα και η Βενεζουέλα
       συμφώνησαν να αποσύρουν τις
       υποψηφιότητές τους για μία θέση
       μεταξύ των μη μονίμων μελών του
       Συμβουλίου Ασφαλείας του ΟΗΕ, προς
       όφελος του Παναμά.

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%9D%CE%BF%CE%B5%CE%BC%CE%B2%CF%81%CE%AF%CE%BF%CF%85_2006"
   Κατηγορία: 2006

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Česky
     * Deutsch
     * English
     * Esperanto
     * Eesti
     * فارسی
     * Võro
     * Français
     * Bahasa Indonesia
     * 日本語
     * Basa Jawa
     * 한국어
     * Nāhuatl
     * Nederlands
     * Polski
     * Română
     * Русский
     * Sicilianu
     * Slovenčina
     * Slovenščina
     * Svenska
     * ไทย
     * Tagalog
     * Tiếng Việt
     * ייִדיש
     * 中文
     * Bân-lâm-gú
     * 粵語

     * Τελευταία τροποποίηση 09:17, 31 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
