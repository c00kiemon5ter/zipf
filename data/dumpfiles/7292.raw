   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Θεόδωρος Κολοκοτρώνης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Θεόδωρος Κολοκοτρώνης
   Θεόδωρος Κολοκοτρώνης
   ═══════════════════════════════════════════════

   Καπετάνιος - Στρατηγός της Επανάστασης του 1821
        Γέννηση       4 Απριλίου 1770
                      Ραμαβούνι, Μεσσηνίας
        Θάνατος       4 Φεβρουαρίου 1843
                      Αθήνα, Ελλάδα
       Εθνικότητα     Έλληνας

   Ο Θεόδωρος Κολοκοτρώνης (3 Απριλίου 1770 - 4 Φεβρουαρίου 1843) ήταν
   Έλληνας κλέφτης, πολιτικός, καπετάνιος, στρατηγός με πρωταγωνιστικό ρόλο
   στην Επανάσταση του 1821, πολιτικός, αρχηγός κόμματος, πληρεξούσιος,
   σύμβουλος της Επικράτειας. Έμεινε γνωστός και ως Γέρος του Μοριά.

   Πίνακας περιεχομένων

     • 1 Βιογραφία
     • 2 Δείτε επίσης
     • 3 Εξωτερικοί σύνδεσμοι
     • 4 Παραπομπές

[Επεξεργασία] Βιογραφία

   Προερχόταν από φημισμένη οικογένεια κλεφταρματολών. Το επώνυμο της
   οικογένειάς του αρχικά ήταν Τσεργίνης. Αργότερα, οι Κολοκοτρωναίοι
   υιοθέτησαν το αρβανίτικο όνομα Μπιθέγκουρας, που σημαίνει αυτόν που έχει
   έντονους γλουτούς, και στη συνέχεια μετέφρασαν επακριβώς το αρβανίτικο
   Μπιθέγκουρας σε Κολοκοτρώνης.^[1] Ο Κολοκοτρώνης γεννήθηκε στο Ραμαβούνι
   της Μεσσηνίας, καταγόταν από το Λιμποβίσι της Καρύταινας και πέρασε τα
   παιδικά του χρόνια στην Αλωνίσταινα της Αρκαδίας που ήταν τόπος καταγωγής
   της μητέρας του, Ζαμπίας Κωτσάκη (εκεί κατέφυγαν οι δυο τους, μετά το
   θάνατο του πατέρα). Ο πατέρας του Θεόδωρου, Κωνσταντής Κολοκοτρώνης, πήρε
   μέρος στην ένοπλη εξέγερση που υποκινήθηκε από την Αικατερίνη Β' της
   Ρωσίας το 1770, και σκοτώθηκε μαζί με δύο αδελφούς και τον φημισμένο
   Παναγιώταρο στον πύργο της Καστάνιτσας από τους Τούρκους. Ο Θεόδωρος
   Κολοκοτρώνης εισχώρησε στα σώματα των κλεφτών της Πελοποννήσου και στα 15
   του έγινε καπετάνιος. Έχοντας αποκτήσει πείρα και στη θάλασσα ως
   κουρσάρος, το 1805 πήρε μέρος στις ναυτικές επιχειρήσεις του ρωσικού
   στόλου κατά το Ρωσοτουρκικό πόλεμο.

   [IMG]
   [IMG]
   Θεόδωρος Κολοκοτρώνης
   [IMG]
   [IMG]
   Έφιππος Κολοκοτρώνης μπροστά απ'το κτίριο της παλιάς Βουλής

   Τον Ιανουάριο του 1806 και ενώ βρισκόταν στην Πελοπόννησο βγήκε διάταγμα
   δίωξής του. Αποτέλεσμα αυτού ήταν να ακολουθήσει πολύμηνη περιπετειώδης
   και δραματική καταδίωξη του από τους Τούρκους σε πολλά χωριά και πόλεις
   της Πελοποννήσου. Κατάφερε - μαχόμενος - να διαφύγει τελικά με πλοιάριο,
   φεύγοντας από περιοχή στα ανατολικά του Λακωνικού κόλπου και περνώντας στα
   Ρωσοκρατούμενα Κύθηρα με ενδιάμεση στάση στην Ελαφόνησο λόγω κακοκαιρίας.
   Από το 1810 υπηρέτησε στο ελληνικό στρατιωτικό σώμα του αγγλικού στρατού
   στη Ζάκυνθο, και τιμήθηκε με το βαθμό του ταγματάρχη για τη δράση του
   εναντίον των Γάλλων.

   Το 1818 μυήθηκε στη Φιλική Εταιρεία και άρχισε να προετοιμάζει την
   Επανάσταση στην Πελοπόννησο. Ως απεσταλμένος της στη Μάνη σήκωσε τη σημαία
   της Επανάστασης στην Καλαμάτα στις 23 Μαρτίου 1821. Πρωταγωνίστησε σε
   πολλές στρατιωτικές επιχειρήσεις του αγώνα, όπως στη νίκη στο Βαλτέτσι (14
   Μαΐου 1821), στην άλωση της Τριπολιτσάς (23 Σεπτεμβρίου 1821), στην
   καταστροφή της στρατιάς του Δράμαλη στα Δερβενάκια (26 Ιουλίου 1822), όπου
   διέσωσε τον Αγώνα στην Πελοπόννησο αφού πρυτάνευσαν η ευφυΐα και η τόλμη
   του στρατηγικού του νου. Οι επιτυχίες αυτές τον ανέδειξαν σε αρχιστράτηγο
   της Πελοποννήσου. Στη διάρκεια του Εμφυλίου πολέμου πολλές φορές
   προσπάθησε να αμβλύνει τις αντιθέσεις ανάμεσα στους αντιπάλους, αλλά
   παρόλα αυτά δεν απέφυγε τη ρήξη. Μετά από ένοπλες συγκρούσεις, ο ίδιος και
   ο γιος του συνελήφθησαν και φυλακίστηκαν στο Ναύπλιο.

   Αξιοσημείωτη είναι η αναφορά του Κολοκοτρώνη στα απομνημονεύματά του
   σχετικά με την κατάληψη της Τριπολιτσάς:

         Όταν έμβηκα εις την Τριπολιτσά, με έδειξαν τον Πλάτανο εις το παζάρι
     όπου εκρέμαγαν τους Έλληνας. Αναστέναξα και είπα: «Άϊντε, πόσοι από το
     σόγι μου και από το έθνος μου εκρεμάσθηκαν εκεί», και διέταξα και το
     έκοψαν.    

   [IMG]
   [IMG]
   Άγαλμα του Θ. Κολοκοτρώνη στα Δερβενάκια

   Ο Σουλτάνος ζήτησε τη βοήθεια της Αιγύπτου για να σταματήσει την
   Επανάσταση, οπότε ο γιος του Μεχμέτ Αλή και διάδοχος του αιγυπτιακού
   θρόνου Ιμπραήμ αποβιβάστηκε το 1825 στην Πελοπόννησο. Η Σφακτηρία και το
   Ναυαρίνο έπεσαν στα χέρια των Αιγυπτίων και τότε ο Κολοκοτρώνης
   αποφυλακίστηκε για να αντιμετωπίσει τον Ιμπραήμ μαζί με τον Πετρόμπεη
   Μαυρομιχάλη. Χωρίς πολυάριθμο στρατό ξεκίνησε και πάλι τον κλεφτοπόλεμο,
   που διήρκεσε ως το 1828, όταν στην Ελλάδα έφτασε το στράτευμα του
   στρατηγού Μεζόν με εντολή του Καρόλου Ι´ της Γαλλίας για να διασώσει την
   Ελλάδα από τα αιγυπτιακά στρατεύματα (η Γαλλική Εκστρατεία του Μωριά).

   Αξίζει να τονιστεί η στρατηγική φυσιογνωμία του Κολοκοτρώνη, καθώς
   διοικούσε τα στρατεύματα με ιδιοφυή τρόπο, χρησιμοποιώντας τις τακτικές
   του κλεφτοπολέμου ώστε να μπορεί να ανταπεξέρχεται το στράτευμα στην
   αριθμητική υπεροχή του αντιπάλου. Ενδεικτικό της δυσκολίας του αγώνα του
   21 είναι το παρακάτω απόσπασμα από τα απομνημονεύματα του.

         O Ιμπραΐμης μου επαράγγειλε μια φορά διατί δεν στέκω να πολεμήσωμεν
     (κατά μέτωπον). Εγώ του αποκρίθηκα, ας πάρη πεντακόσιους, χίλιους, και
     παίρνω και εγώ άλλους τόσους, και τότε πολεμούμε, ή αν θέλη ας έλθη και
     να μονομαχήσωμεν οι δύο. Αυτός δεν με αποκρίθηκε εις κανένα. Και αν
     ήθελε το δεχθή το έκαμνα με όλην την καρδιάν, διότι έλεγα αν χανόμουν,
     ας πήγαινα, αν τον χαλούσα, εγλύτωνα το έθνος μου.    

   Επίσης μεγάλη σημασία έδινε στην καταστροφή των πόρων (τροφές - ζωοτροφές)
   του αντιπάλου καθώς και στην εξασφάλιση τροφής για το στράτευμα του.
   Αναγνώρισε πολλές φορές το έργο και την σημασία των Ελλήνων κτηνοτρόφων,
   που εξασφάλιζαν με τα χιλιάδες ζώα τους τροφή για την υποστήριξη των
   μαχητών και γενικά της επανάστασης.

   Ως το τέλος της Επανάστασης ο Κολοκοτρώνης συνέχισε να διαδραματίζει
   ενεργό ρόλο στα στρατιωτικά και πολιτικά πράγματα της εποχής.

   [IMG]
   [IMG]
   Τα όπλα και η περικεφαλαία του Κολοκοτρώνη.

   Υπήρξε ένθερμος οπαδός της πολιτικής του Καποδίστρια και πρωτοστάτησε στα
   γεγονότα για την ενθρόνιση του Όθωνα. Το 1833, όμως, οι διαφωνίες του με
   την Αντιβασιλεία τον οδήγησαν, μαζί με άλλους αγωνιστές, πάλι στις φυλακές
   του Ιτς-Καλέ στο Ναύπλιο με την κατηγορία της εσχάτης προδοσίας, και στις
   25 Μαΐου 1834, μαζί με τον Πλαπούτα, καταδικάστηκε σε θάνατο. Έλαβε χάρη
   μετά την ενηλικίωση του Όθωνα το 1835, οπότε και ονομάστηκε στρατηγός και
   έλαβε το αξίωμα του «Συμβούλου της Επικρατείας». Στα τελευταία χρόνια της
   ζωής του ο Κολοκοτρώνης υπαγόρευσε στον Γεώργιο Τερτσέτη τα
   «Απομνημονεύματά» του, που κυκλοφόρησαν το 1851 με τον τίτλο Διήγησις
   συμβάντων της ελληνικής φυλής από τα 1770 έως τα 1836 και τα οποία
   αποτελούν πολύτιμη πηγή για την Ελληνική Επανάσταση. Ο Θεόδωρος
   Κολοκοτρώνης πέθανε μια νύχτα του 1843 από αποπληξία, επιστρέφοντας από
   γλέντι στα βασιλικά ανάκτορα.

   Σημείο αναφοράς της ομιλίας του Θεόδωρου Κολοκοτρώνη στη Πνύκα (1838)
   αποτελεί το παρακάτω απόσπασμα:

   « Όταν αποφασήσαμε να κάμομε την Επανάσταση, δεν εσυλογισθήκαμε, ούτε
     πόσοι είμεθα, ούτε πως δεν έχομε άρματα, ούτε ότι οι Τούρκοι
     εβαστούσαν τα κάστρα και τας πόλεις, ούτε κανένας φρόνιμος μας είπε:
     «Που πάτε εδώ να πολεμήσετε με σιταροκάραβα βατσέλα;», αλλά , ως μία
     βροχή, έπεσε σε όλους μας η επιθυμία της ελευθερίας μας, και όλοι,
     και οι κληρικοί, και οι προεστοί, και οι καπεταναίοι, και οι
     πεπαιδευμένοι, και οι έμποροι, μικροί και μεγάλοι, όλοι εσυμφωνήσαμε
     εις αυτό το σκοπό και εκάμαμε την Επανάσταση.                          »

   Παιδιά του ήταν ο Γιάννης, που έγινε στρατιωτικός και μετέπειτα
   πρωθυπουργός, ο Κωνσταντίνος, ο Πάνος, που δολοφονήθηκε το 1824, ο
   μετέπειτα συνονόματος Πάνος και η Ελένη, σύζυγος του Νικήτα Δικαίου.

[Επεξεργασία] Δείτε επίσης

   Commons logo
   Τα Κοινά έχουν πολυμέσα σχετικά με το θέμα
   Θεόδωρος Κολοκοτρώνης

     • Οικογένεια Κολοκοτρώνη

   Ομιλία του Θεόδωρου Κολοκοτρώνη στην Πνύκα

[Επεξεργασία] Εξωτερικοί σύνδεσμοι

     • www.arcadia.ceid.upatras.gr/arkadia/arcadia-hist/pers/kolokot.html
     • Τα απομνημονεύματα του Κολοκοτρώνη σε Αγγλική μετάφραση: Θεόδωρος
       Κολοκοτρώνης, Elizabeth Mayhew Waller Edmonds, Ιωάννης Γεννάδιος
       (1892). Kolokotrones the klepht and the warrior. Sixty years of peril
       and daring. An autobiography (Αγγλικά). London, T. F. Unwin; New York,
       Macmillan & co. (ανακτήθηκε 26 Αυγούστου 2009 )

[Επεξεργασία] Παραπομπές

    1. ↑ Βασίλης Ραφαηλίδης «Ιστορία (κωμικοτραγική) του νεοελληνικού κράτους
       1830-1974», Εκδόσεις του Εικοστού Πρώτου.

   π • σ • ε
                            Πρωθυπουργοί της Ελλάδας
   Πρώτη Ελληνική         Αλ. Μαυροκορδάτος^3 · Αθ. Κανακάρης^3 · Π.
   Δημοκρατία             Μαυρομιχάλης^3 · Γ. Κουντουριώτης^3 · Ανδρ.
   (1822 - 1832)          Ζαΐμης^3 · Ι. Καποδίστριας^3 · Α. Καποδίστριας^3
                          Θ. Κολοκοτρώνης^3 · Ι. Κωλέττης^3 · Σπ.
                          Τρικούπης^3 · Κόμης Ι. Λ. Άρμανσμπεργκ^3 · Ι. φον
                          Ρούντχαρτ^3 · Βασιλεύς Όθων^3 · Α. Π. Μεταξάς · Κ.
                          Κανάρης · Κ. Τζαβέλας · Αντ. Κριεζής · Δ.
                          Βούλγαρης · Αθ. Μιαούλης · Ι. Κολοκοτρώνης · Αρ.
                          Μοραϊτίνης · Ζ. Βάλβης · Δ. Κυριάκος · Μπ. Ρούφος ·
                          Αλ. Κουμουνδούρος · Επ. Δεληγιώργης · Θρ. Ζαΐμης ·
   Βασίλειον της Ελλάδος  Χ. Τρικούπης · Θ. Δηλιγιάννης · Δ. Βάλβης · Κ.
   (1832 - 1924)          Κωνσταντόπουλος · Σ. Σωτηρόπουλος · Ν.
                          Δηλιγιάννης · Δ. Ράλλης · Αλ. Ζαΐμης · Γ.
                          Θεοτόκης · Κ. Π. Μαυρομιχάλης · Σ. Δραγούμης · Ελ.
                          Βενιζέλος · Δ. Γούναρης · Στ. Σκουλούδης · Ν.
                          Καλογερόπουλος · Σπ. Λάμπρος · Ν. Στράτος · Π.
                          Πρωτοπαπαδάκης · Ν. Τριανταφυλλάκος · Αν.
                          Χαραλάμπης · Σ. Κροκιδάς · Στ. Γονατάς · Γ.
                          Καφαντάρης
                          Αλ. Παπαναστασίου · Θ. Σοφούλης · Ανδρ.
   Δεύτερη Ελληνική       Μιχαλακόπουλος · Στρατηγός Θ. Πάγκαλος^1 · Αθ.
   Δημοκρατία             Ευταξίας^1 · Γ. Κονδύλης · Αλ. Ζαΐμης · Ελ.
   (1924 - 1935)          Βενιζέλος · Αλ. Παπαναστασίου · Ελ. Βενιζέλος · Π.
                          Τσαλδάρης · Ελ. Βενιζέλος · Αλ. Οθωναίος · Π.
                          Τσαλδάρης · Γ. Κονδύλης
                          Κ. Δεμερτζής · Ι. Μεταξάς^1 · Αλ. Κορυζής^1 · Εμ.
                          Τσουδερός^2 · Γ. Τσολάκογλου^4 · Κ.
                          Λογοθετόπουλος^4 · Ι. Ράλλης^4 · Ευρ.
                          Μπακιρτζής^2 · Σ. Βενιζέλος^2 · Αλ. Σβώλος^2 · Γ.
                          Παπανδρέου^2 · Ν. Πλαστήρας · Π. Βούλγαρης ·
   Βασίλειον της Ελλάδος  Αρχιεπίσκοπος Δαμασκηνός · Π. Κανελλόπουλος · Π.
   (1935 - 1967/74)       Πουλίτσας · Κ. Τσαλδάρης · Δ. Μάξιμος · Αλ.
                          Διομήδης · Ι. Θεοτόκης · Δ. Κιουσόπουλος · Αλ.
                          Παπάγος · Κ. Γ. Καραμανλής · Κ. Γεωργακόπουλος · Κ.
                          Δόβας · Π. Πιπινέλης · Σ. Μαυρομιχάλης · Ι.
                          Παρασκευόπουλος · Γ. Αθανασιάδης-Νόβας · Ηλ.
                          Τσιριμώκος · Στ. Στεφανόπουλος
   Στρατιωτική Χούντα     Κ. Κόλλιας^1 · Γ. Παπαδόπουλος^1 · Σπ. Μαρκεζίνης ·
   (1967 - 1974)          Αδ. Ανδρουτσόπουλος^1
   Τρίτη Ελληνική         Κ. Γ. Καραμανλής · Γ. Ράλλης · Ανδρ. Παπανδρέου ·
   Δημοκρατία             Τζ. Τζαννετάκης · Ι. Γρίβας · Ξ. Ζολώτας · Κ.
   (από το 1974)          Μητσοτάκης · Κ. Σημίτης · Κ. Α. Καραμανλής · Γ. Α.
                          Παπανδρέου
   ^1Πρωθυπουργός πραξικοπηματικής κυβέρνησης. ^2Πρωθυπουργός κυβέρνησης που
   δεν ελέγχει την Αθήνα.
   ^3Υπό διαφορετικό τίτλο. ^4Πρωθυπουργός κατά τη διάρκεια της γερμανικής
   κατοχής.

               Στοιχεία προσώπου
   ΟΝΟΜΑ               Κολοκοτρώνης, Θεόδωρος
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ
   ΗΜΕΡΟΜΗΝΙΑ ΓΕΝΝΗΣΗΣ 3 Απριλίου
   ΕΤΟΣ ΓΕΝΝΗΣΗΣ       1770
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ ΘΑΝΑΤΟΥ  4 Φεβρουαρίου
   ΕΤΟΣ ΘΑΝΑΤΟΥ        1843
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%98%CE%B5%CF%8C%CE%B4%CF%89%CF%81%CE%BF%CF%82_%CE%9A%CE%BF%CE%BB%CE%BF%CE%BA%CE%BF%CF%84%CF%81%CF%8E%CE%BD%CE%B7%CF%82"
   Κατηγορίες: Θάνατοι το 1843 | Οπλαρχηγοί του 1821 | Έλληνες στρατιωτικοί |
   Πρωθυπουργοί της Ελλάδας | Κλέφτες | Οικογένεια Κολοκοτρώνη | Μεσσήνιοι |
   Έλληνες πληρεξούσιοι | Τάγμα του Σωτήρος

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Français
     • Italiano
     • Latina
     • Nederlands
     • ‪Norsk (bokmål)‬
     • Português
     • Русский
     • Slovenčina
     • Slovenščina
     • Shqip
     • Türkçe
     • Українська

     • Τελευταία τροποποίηση 19:52, 26 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
