   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

Ο Χριστός Παντοκράτωρ (αγιογραφία του Σινά)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   Pantocrator.jpg

   Ο Χριστός Παντοκράτωρ, όπως έχει
   παραδοθεί, είναι εγκαυστική^[1] εικόνα σε
   φυσικό μέγεθος, από το πρώτο μισό του 6ου
   αιώνα, που βρίσκεται στη Μονή της Αγίας
   Αικατερίνης του Σινά. Η εικόνα, που έχει
   διαστάσεις 84 cm ύψος Χ 45,5 cm πλάτος^[2], και
   είναι πολύ καλά συντηρημένη στον ξηρό
   αέρα της χερσονήσου του Σινά,
   παρουσιάζει μια εντυπωσιακή εικόνα του
   Χριστού.

   Πίνακας περιεχομένων

     * 1 Περιγραφή
     * 2 Μετάβαση
     * 3 Παραπομπές - σημειώσεις
     * 4 Βλέπε επίσης
     * 5 Βιβλιογραφία

[Επεξεργασία] Περιγραφή

   Υπάρχει μια μικρή ασυμμετρία στα μάτια,
   η οποία τραβά την προσοχή του θεατή. Οι
   τεχνοκριτικοί αναγνωρίζουν συγγένεια
   ανάμεσα στα μάτια αυτής της βυζαντινής
   εικόνας και στα μάτια των
   προσωπογραφιών του Φαγιούμ^[3] ή εκείνων
   που παράχθηκαν στη Ρωσία στους
   επόμενους αιώνες, ειδικά από τον Αντρέι
   Ρουμπλιώφ (Andrei Rublev)^[4]. Ο Χριστός είναι
   ενδεδυμένος με τον παραδοσιακό πορφυρό
   χιτώνα^[5]. Το φωτοστέφανο που περιβάλλει
   το κεφάλι του φέρει σταυρό και μια σειρά
   διακοσμητικές χάντρες στην περιφέρειά
   του. Μια ενδιαφέρουσα λεπτομέρεια είναι
   η διαφορά ανάμεσα στο χρώμα του προσώπου
   και το χρώμα των χεριών. Σύμφωνα με τον
   Κουρτ Βάιτζμαν (Kurt Weitzmann), «η υψηλή
   ποιότητα αυτής της εικόνας στηρίζεται
   στο λεπτό χειρισμό της σάρκας, που
   υποδεικνύει μια σταθερή σχέση με τη
   κλασική παράδοση, και στη δυνατότητα του
   καλλιτέχνη να ξεπερνά την ανθρώπινη
   φύση του Χριστού με τη μεταβίβαση της
   εντύπωσης του άχρονου που συνδέεται με
   το θείο»^[6].

[Επεξεργασία] Μετάβαση

   Στη συγκεκριμένη εικόνα συνυπάρχουν οι
   νατουραλιστικές τάσεις της
   ελληνιστικής παράδοσης –ιδιαίτερα στο
   πρόσωπο- με την εμφανή προσπάθεια του
   καλλιτέχνη να προχωρήσει στην
   αφαιρετική διαδικασία και να προβάλλει
   μια άχρονη Ύπαρξη πίσω από την
   απεικόνιση του συγκεκριμένου προσώπου,
   χρησιμοποιώντας συγκεκριμένες
   χρωματικές αποδόσεις, τη μετωπικότητα,
   την έκφραση των ματιών, τα σύμβολα του
   φωτοστέφανου και του σταυρού. Η μετάβαση
   από το νατουραλισμό στην αφαίρεση^[7]
   είναι ένα κυρίαρχο στοιχείο στη
   διαδικασία της ιστορικής μετάβασης της
   τέχνης από την Ύστερη Ρωμαϊκή στην
   Πρώιμη Βυζαντινή περίοδο και ως εκ
   τούτου είναι ένα σημείο αιχμής για τη
   διάκριση και καθιέρωση μιας πραγματικά
   μοναδικής αντίληψης για την τέχνη^[8].

[Επεξεργασία] Παραπομπές - σημειώσεις

    1. ↑ Τεχνική, σύμφωνα με την οποία οι
       χρωστικές ουσίες αναμιγνύονται με
       κερί ή κερί και ρητίνη και
       εφαρμόζονται με πυρωμένο σίδερο ή
       άλλο μέσο. Η τεχνική χρονολογείται
       περίπου από τον 2ο π.Χ. αιώνα στην
       Αίγυπτο αλλά χρησιμοποιήθηκε επίσης
       στη Ρώμη, την Ελλάδα και άλλες χώρες.
       Είναι ευρέως διαδεδομένη τεχνική στη
       βυζαντινή τέχνη, περίπου ως την
       περίοδο της Εικονομαχίας. Ο Πλίνιος ο
       Πρεσβύτερος περιγράφει την τεχνική,
       σύμφωνα με την οποία η χρωστική ουσία
       απλωνόταν στο ξύλο ή τον τοίχο με
       πυρωμένο σίδερο. Η τεχνική
       χρησιμοποιήθηκε και στη βυζαντινή
       τέχνη, επιβίωσε και εμφανίστηκε πάλι
       κατά τον 19ο και 20ο αιώνα με
       καλλιτέχνες όπως ο Ντιέγκο Ριβέρα (Diego
       Rivera), o Καρλ Ζέρμπε (Karl Zerbe) κ.ά. Βλ.
       επίσης Πανσελήνου Ν., 2002, Βυζαντινή
       Ζωγραφική, Η Βυζαντινή Κοινωνία και οι
       Εικόνες της, Καστανιώτης, Αθήνα, 103.
    2. ↑ Lowden J., 1999, Πρώιμη Χριστιανική και
       Βυζαντινή Τέχνη, Καστανιώτης, Αθήνα, 96.
    3. ↑ Πανσελήνου Ν., 2002, 97.
    4. ↑ Βλ επίσης Weitzmann, Κ. (εκδ). 1982, The Icon:
       Images-Sixth to Fourteenth Century, Alfred A. Knopf, Rev. Edition, New
       York, 55.
    5. ↑ Με τον πορφυρό χιτώνα συμβολίζεται
       το αίμα του Χριστού, το οποίο θυσίασε
       χάριν του ανθρώπου, ενώ ο μανδύας ή
       «ιμάτιον» σε σκούρο μπλε συμβολίζει
       το μυστήριον της θείας φύσης.
    6. ↑ Βλ. Weitzmann, K., 1982, 40.
    7. ↑ Η αφαίρεση ως αναζήτηση της
       υπερβατικότητας. Βλ. επίσης, Αλμπάνη,
       Τζ., 1999, Τέχνες Ι: Ελληνικές Εικαστικές
       Τέχνες, Τομ. Β΄, Βυζαντινή και
       Μεταβυζαντινή Τέχνη, Ε.Α.Π., Πάτρα, 22.
    8. ↑ Είτε επιθυμεί να ασπαστεί κανείς τη
       θεωρία της «καλλιτεχνικής πρόθεσης»
       του Riegl για τα έργα της Πρώιμης
       Βυζαντινής περιόδου ή όχι, το
       αποτέλεσμα είναι ότι μέσω τούτης της
       τεχνοτροπίας επιτυγχάνεται η απόδοση
       της πνευματικής έντασης και του
       ισχυρού συναισθήματος με έναν τρόπο
       μοναδικό, μάλλον ιμπρεσιονιστικό παρά
       εξπρεσιονιστικό, όπως ισχυρίζεται ο Α.
       Hauser, που δίνει ιδιαίτερη σημασία στην
       πνευματική σημασία των
       απεικονιζόμενων αντικειμένων ή
       πράξεων. Βλ. επίσης, Hauser, A. 1976,
       Κοινωνική Ιστορία της Τέχνης, Τομ. 1,
       Κάλβος, Αθήνα, 161-165.

[Επεξεργασία] Βλέπε επίσης

     * Εγκαυστική

[Επεξεργασία] Βιβλιογραφία

     * Αλμπάνη, Τζ., 1999, Τέχνες Ι: Ελληνικές
       Εικαστικές Τέχνες, Τομ. Β΄, Βυζαντινή
       και Μεταβυζαντινή Τέχνη, Ε.Α.Π., Πάτρα.
     * Hauser, A. 1976, Κοινωνική Ιστορία της
       Τέχνης, Τομ. 1, Κάλβος, Αθήνα.
     * Lowden J., 1999, Πρώιμη Χριστιανική και
       Βυζαντινή Τέχνη, Καστανιώτης, Αθήνα.
     * Πανσελήνου Ν., 2002, Βυζαντινή Ζωγραφική,
       Η Βυζαντινή Κοινωνία και οι Εικόνες
       της, Καστανιώτης, Αθήνα.
     * Weitzmann, Κ. (εκδ). 1982, The Icon: Images-Sixth to Fourteenth
       Century, Alfred A. Knopf, Rev. Edition, New York.

   Ανακτήθηκε από
   "http://el.wikipedia.org/wiki/%CE%9F_%CE%A7%CF%81%CE%B9%CF%83%CF%84%CF%8C%CF%82_%CE%A0%CE%B1%CE%BD%CF%84%CE%BF%CE%BA%CF%81%CE%AC%CF%84%CF%89%CF%81_(%CE%B1%CE%B3%CE%B9%CE%BF%CE%B3%CF%81%CE%B1%CF%86%CE%AF%CE%B1_%CF%84%CE%BF%CF%85_%CE%A3%CE%B9%CE%BD%CE%AC)"
   Κατηγορία: Παλαιοχριστιανική τέχνη

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Русский

     * Τελευταία τροποποίηση 05:13, 22 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
