   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Παρνασσός

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 38°31′60″N 22°37′00″E﻿ / ﻿38.5333, 22.6167

   Για άλλες χρήσεις, δείτε: Παρνασσός (αποσαφήνιση).

                     Παρνασσός
   Parnassos2.jpg
   Ο Παρνασσός από την θέση Καρακόλιθος Διστόμου

   Παρνασσός (Ελλάδα)
                     Παρνασσός
   Παρνασσός
   Ύψος                       2.457 m
   Κορυφή                     Λιάκουρα
                Γεωγραφικά στοιχεία
   Γεωγραφικό Διαμέρισμα      Στερεά Ελλάδα
                              Βοιωτίας,
   Νομός
                              Φωκίδας,
                              Φθιώτιδας

   Ο Παρνασσός είναι βουνό της Στερεάς Ελλάδας, που εκτείνεται στους νομούς
   Βοιωτίας, Φθιώτιδας και Φωκίδας. Έχει μέγιστο ύψος 2.457 μέτρα, (υψηλότερη
   κορυφή η Λιάκουρα) και είναι ένα από τα υψηλότερα βουνά της Ελλάδας. Στα
   βορειοδυτικά ενώνεται με τη Γκιώνα ενώ στα νότια συνδέεται με την Κίρφη. Ο
   Παρνασσός είναι άμεσα συνδεδεμένος με την ελληνική ιστορία και μυθολογία,
   κυρίως για το σπουδαιότερο μαντείο της Αρχαίας Ελλάδας που ήταν χτισμένο
   πάνω στα ιερά χώματά του, το Μαντείο των Δελφών. Από την αρχαιότητα μέχρι
   και σήμερα οι Δελφοί, ο "ομφαλός της γης", αποτελούν πόλο έλξης χιλιάδων
   τουριστών από ολόκληρο τον κόσμο, προσδίδοντας με τη φήμη τους αίγλη στον
   Παρνασσό.

   Πίνακας περιεχομένων

     • 1 Ονομασία
     • 2 Μυθολογία
     • 3 Ιστορία
     • 4 Χαρακτηριστικά
     • 5 Χιονοδρομικό Κέντρο
     • 6 Εικόνες του Παρνασσού
     • 7 Πηγές-Εξωτερικοί σύνδεσμοι

[Επεξεργασία] Ονομασία

   Σύμφωνα με την ελληνική μυθολογία, του βουνό οφείλει το όνομά του στον
   ήρωα Παρνασσό, ο οποίος είχε κτίσει πάνω στο βουνό μια πόλη, η οποία
   καταστράφηκε από τον κατακλυσμό του Δευκαλίωνα. Τότε οι κάτοικοι της πόλης
   ακολουθώντας τις κραυγές των λύκων οδηγήθηκαν ψηλότερα στο βουνό για να
   γλιτώσουν από τον κατακλυσμό, όπου έχτισαν μια νέα πόλη την οποία ονόμασαν
   Λυκώρεια, που σημαίνει κραυγές των λύκων. Το όνομα αυτό διασώζεται μέχρι
   και σήμερα ελαφρώς παραλλαγμένο. Ο Παρνασσός παλαιότερα ονομαζόταν
   Λιάκουρα, που αποτελεί δημώδη ονομασία που συναντάται κυρίως στα κλέφτικα
   τραγούδια και προέρχεται από το Λυκώρεια. Επίσης έτσι ονομάζεται η
   υψηλότερη κορυφή του Παρνασσού.

   Ετυμολογικά, η λέξη Παρνασσός, υποστηρίζεται ότι προέρχεται από το
   προελληνικό υπόστρωμα, δηλαδή την γλώσσα που μιλούσαν οι Πελασγοί, και
   στων οποίων τα τοπωνύμια ήταν συχνή η κατάληξη -σσος.

[Επεξεργασία] Μυθολογία

   [IMG]
   [IMG]
   Ειδιλιακή άποψη από την Κόρινθο περί τα τέλη του 190υ αιώνα. Περιοδικό
   Εστία του 1894.

   Πολλές παραδόσεις της ελληνικής μυθολογίας και της γένεσης του ελληνικού
   έθνους έχουν συνδεθεί με τον Παρνασσό. Μία από αυτές αναφέρει ότι όταν ο
   Δίας αποφάσισε να καταστρέψει το διεφθαρμένο ανθρώπινο γένος με τον
   ονομαστό κατακλυσμό του Δευκαλίωνα, ο Δευκαλίων, γιος του Προμηθέα, άκουσε
   τη συμβουλή του πατέρα του και έφτιαξε ένα πλοίο, στο οποίο επιβιβάστηκε ο
   ίδιος με τη γυναίκα του, την Πύρρα. Μετά από εννέα μερόνυχτα ασταμάτητης
   βροχής, την δέκατη, το πλοίο προσάραξε στον Παρνασσό, όπου ο Δευκαλίων
   έκανε θυσία προς τιμήν του Δία και ο θεός πραγματοποίησε την πρώτη ευχή
   του Δευκαλίωνα, να ξαναγίνει το ανθρώπινο γένος.

   Στην Φωκίδα μια παράδοση ήταν ότι, ο Δευκαλίωνας και η Πύρρα πήγαν στους
   Δελφούς, στο ιερό της Θέμιδος, την οποία παρακάλεσαν για την
   επαναδημιουργία του ανθρωπίνου γένους. Εκείνη τους είπε ότι θα έπρεπε να
   καλύψουν τα πρόσωπά τους και να πετούν πίσω τους τα οστά της μητέρας τους.
   Έτσι εκείνοι, ερμηνεύοντας τον χρησμό, κάλυψαν τα πρόσωπά τους και πέταξαν
   πίσω τους πέτρες, τα οστά δηλαδή της μητέρας Γης. Κάθε πέτρα που πετούσε ο
   Δευκαλίων γινόταν άνδρας και κάθε πέτρα της συζύγου του γινόταν γυναίκα.

[Επεξεργασία] Ιστορία

   Η ίδρυση του Μαντείου των Δελφών, στις νοτιοδυτικές πλαγιές του Παρνασσού,
   προσέδωσε αίγλη στο βουνό από την αρχαιότητα μέχρι σήμερα, κάνοντάς το
   εξίσου ιερό στα μάτια των Ελλήνων με τον Όλυμπο. Ο Παρνασσός ήταν
   αφιερωμένος στον Απόλλωνα και στις "Κωρυκειάδες νύμφες", οι οποίες ζούσαν
   στο Κωρύκειο άντρο πάνω στην Λυκώρεια, ενώ σε αυτόν ζούσαν και οι Μούσες.
   Σε αυτόν επίσης βρισκόταν η γνωστή Κασταλία πηγή. Σε όλη τη διάρκεια της
   ιστορίας, ο Παρνασσός αποτελούσε τον προμαχώνα των ελληνικών φύλων της
   νότιας Ελλάδας, έναντι των επιδρομέων από τον βορρά, με κορυφαίο γεγονός
   τη Μάχη των Θερμοπυλών το 480 π.Χ. κατά των Περσών.

   Το βουνό έπαιξε σπουδαίο ρόλο την Ελληνική Επανάσταση του 1821, αφού σε
   αυτό έλαβαν μέρος σπουδαίες μάχες μεταξύ Ελλήνων και Τούρκων, κυρίως οι
   μάχες της Αλαμάνας και της Γραβιάς.

[Επεξεργασία] Χαρακτηριστικά

   [IMG]
   [IMG]
   Ο Παρνασσός από την Τιθορέα Φθιώτιδας

   Ο Παρνασσός αποτελεί μία από τις νότιες απολήξεις της Πίνδου. Εκτείνεται
   με νοτιοανατολική κατεύθυνση και χωρίζει την κοιλάδα του Βοιωτικού Κηφισού
   από εκείνη της Άμφισσας. Ουσιαστικά αποτελεί το νοτιοανατολικό τμήμα του
   μεγάλου ορεογραφικού συμπλέγματος της κεντρικής Ρούμελης, από τα άλλα δύο
   τμήματα του οποίου, την Γκιώνα και τα Βαρδούσια, υπολείπεται σε ύψος λίγα
   μόλις μέτρα.

   Στα βορειοδυτικά ενώνεται με την Γκιώνα στο διάσελο του "51" που
   παραπέμπει στο 51ο χιλιόμετρο Άμφισσας - Λαμίας, στα δυτικά πέφτει απότομα
   πάνω από τον Ελαιώνα της Άμφισσας και στα νότια ενώνεται με την Κίρφη. Μια
   σειρά από μεγάλα βυθίσματα κατά μήκος του δρόμου Αράχωβα - Επτάλοφος, όπως
   τα Καλύβια Αράχωβας και ο Αχλαδόκαμπος, καθώς και το ρέμα της Αγόριανης,
   χωρίζουν το βουνό στον δυτικό και τον κυρίως Παρνασσό. Το δυτικό τμήμα του
   είναι ομαλό και δασωμένο και περιβάλλεται από απότομες πλαγιές και
   γκρεμούς, ενώ το κυρίως κομμάτι του πιο εκτεταμένο και πολυσχιδές.

   Οι δύο ψηλότερες κορυφές του είναι η Λιάκουρα στα 2.457 μ., η οποία είναι
   και η υψηλότερη, και ο Γεροντόβραχος στα 2.367 μ. που βλέπει προς τον
   Κορινθιακό κόλπο, ανάμεσα στις οποίες βρίσκεται η ράχη Αρνόβρυση, στην
   οποία βρίσκεται το χιονοδρομικό κέντρο. Σε όλη τη διάρκεια του έτους, οι
   δύο αυτές κορυφές είναι γυμνές από βλάστηση, καλύπτονται από χιόνι, ενώ οι
   πλαγιές του βουνού είναι δασώδεις, με πυκνή βλάστηση και με κύριο δέντρο
   το έλατο, αλλά και κέδρους (αρκεύθους), μαυροπεύκα, αγριοκορομηλιές.
   Επίσης υπάρχουν σπάνια ενδημικά φυτά που την άνοιξη μέχρι και τις αρχές
   του καλοκαιριού κατακλύζουν το βουνό σε μεγάλα υψόμετρα.

   Τα νερά του Παρνασσού, χάνονται στα υπόγεια δίκτυα των ασβεστολιθικών
   πετρωμάτων του και ξαναβγαίνουν στην επιφάνεια κοντά στην Αράχωβα και τον
   Βοιωτικό Κηφισό. Το έδαφος του Παρνασσού είναι πολύ πλούσιο σε κοιτάσματα
   βωξίτη. Το βουνό επίσης φιλοξενεί πολλά είδη άγριων ζώων όπως λύκους,
   αλεπούδες, κουνάβια, νυφίτσες, σκίουρους, αετούς, γύπες, γεράκια,
   αγριογούρουνα, φίδια και πολλά άλλα.

   Υπάρχει ακόμα ο Εθνικός Δρυμός Παρνασσού, ο οποίος έχει έκταση 36.000
   στρέμματα και ιδρύθηκε το 1938. Είναι τοποθετημένος στα όρια των νομών
   Φωκίδας και Βοιωτίας, ανάμεσα στους Δελφούς, την Αράχωβα και την Αγόριανη.
   Στον χώρο του Δρυμού υπάρχουν εντυπωσιακές καταβόθρες, σπήλαια και
   βραχώδεις κορυφές και συναντά κανείς τα περισσότερα από τα είδη χλωρίδας
   και πανίδας που προαναφέρθηκαν.

   [IMG]
   [IMG]
   Ο Παρνασσός από το Γαλαξίδι

   Τα τοπία που προσφέρει η οροσειρά του Παρνασσού είναι μοναδικά. Πάνω του
   μπορεί κανείς να δει έντονη την αντίθεση, της αξιοποίησης ορισμένων
   σημείων του βουνού και της άγριας, ανέγγιχτης ομορφιάς κάποιων άλλων. Η
   θέα που προσφέρει ο Παρνασσός στα δυτικά, προς το Κρισαίο πεδίο, τον
   Κορινθιακό και την οροσειρά της Γκιώνας είναι αξιοθαύμαστη, και δεν είναι
   τυχαίο ότι οι αρχαίοι Έλληνες διάλεξαν ένα σημείο με τόσο επιβλητική θέα
   για να φτιάξουν το μεγαλύτερο μαντείο της αρχαιότητας. Επίσης υπάρχουν
   πολλές ορειβατικές διαδρομές διάσπαρτες σε όλο τον ορεινό όγκο, ενώ την
   δυτική πλευρά του βουνού διασχίζει το Ευρωπαϊκό μονοπάτι μεγάλων
   διαδρομών, γνωστό ως Ε4.

   Ο Παρνασσός είναι ιδιαίτερα γνωστός εκτός από τους Δελφούς, για το
   χιονοδρομικό κέντρο του, την Αράχωβα, καθώς και για τα παραδοσιακά
   βλαχοχώρια του με πιο γνωστή την Αγόριανη.

[Επεξεργασία] Χιονοδρομικό Κέντρο

   Το Χιονοδρομικό Κέντρο Παρνασσού είναι το μεγαλύτερο χιονοδρομικό κέντρο
   της Ελλάδας και λειτουργεί από τον Δεκέμβριο μέχρι τις αρχές Μαΐου κάθε
   έτους. Βρίσκεται ανάμεσα στις δύο υψηλότερες κορυφές του Παρνασσού, στις
   θέσεις Φτερόλακκα και Κελάρια και σε υψόμετρο 1.600 - 2.250 μέτρα. Η
   κατασκευή στη θέση Φτερόλακκα ολοκληρώθηκε το 1976 ενώ η αντίστοιχη στη
   θέση Κελάρια το 1981. Αποτελεί πόλο έλξης για εκατοντάδες χιονοδρόμους,
   ενώ ένα ιδιαίτερα σημαντικό πλεονέκτημά του είναι η θέση του στην κεντρική
   Ελλάδα, σε μικρή απόσταση από την Αθήνα, την Πάτρα και τη Λαμία.

[Επεξεργασία] Εικόνες του Παρνασσού

   [IMG]           [IMG]                      [IMG]           [IMG]

   Ο Παρνασσός από Ο Παρνασσός από το         Ο Παρνασσός από Ο Παρνασσός από
   την Αράχωβα     Καλλίδρομο                 την Χαιρώνεια   την Κόρινθο

[Επεξεργασία] Πηγές-Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Παρνασσός

     • Χιονοδρομικό Κέντρο Παρνασσού
     • Τα βουνά της Φωκίδας

   π • σ • ε
                               Βουνά της Βοιωτίας
   Ελικώνας · Κιθαιρώνας · Κίρφη · Μεσσάπιο · Παρνασσός · Πάρνηθα · Πάστρα ·
   Πτώο · Υπάτιο

   π • σ • ε
                           Εθνικοί δρυμοί της Ελλάδας
   Ηπειρωτική Ελλάδα Όλυμπος • Πάρνηθα • Παρνασσός • Σαμαριά • Βίκος-Αώος •
                     Αίνος • Σούνιο • Οίτη • Πίνδος • Πρέσπες
   Θαλάσσια πάρκα    Θαλάσσιο Πάρκο Ζακύνθου • Θαλάσσιο Πάρκο Αλοννήσου

   Ανακτήθηκε από
   "http://el.wikipedia.org/wiki/%CE%A0%CE%B1%CF%81%CE%BD%CE%B1%CF%83%CF%83%CF%8C%CF%82"
   Κατηγορίες: Βουνά της Βοιωτίας | Βουνά της Φθιώτιδας | Βουνά της Φωκίδας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Brezhoneg
     • Català
     • Česky
     • Deutsch
     • English
     • Esperanto
     • Español
     • Euskara
     • Suomi
     • Français
     • Hrvatski
     • Magyar
     • Italiano
     • 日本語
     • ქართული
     • 한국어
     • Latina
     • Limburgs
     • Lietuvių
     • Plattdüütsch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Português
     • Русский
     • Svenska
     • Türkçe
     • Українська
     • Tiếng Việt
     • 中文

     • Τελευταία τροποποίηση 05:49, 5 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
