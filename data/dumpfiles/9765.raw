   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Σέλευκος Β' Καλλίνικος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

            Σέλευκος Β' Καλλίνικος
   Σέλευκος Β' Καλλίνικος
   Νόμισμα του Σέλευκου Β'
   Ηγεμόνας της Αυτοκρατορίας των Σελευκιδών
   Περίοδος εξουσίας
   246 - 225 π.Χ.
       Προκάτοχος     Αντίοχος Β' Θεός
        Διάδοχος      Σέλευκος Γ' Κεραυνός
        Σύζυγος       Λαοδίκη Β'
                      Αντιοχίς
        Επίγονοι      Σέλευκος Γ' Κεραυνός
                      Αντίοχος Γ' ο Μέγας
                      ανώνυμη κόρη
    Βασιλικός Οίκος   Σελευκίδες
        Πατέρας       Αντίοχος Β' Θεός
         Μητέρα       Λαοδίκη Α'
        Γέννηση       265 π.Χ.
        Θάνατος       225 π.Χ.


   Ο Σέλευκος Β' Καλλίνικος (265 – 225 π.Χ.), ήταν βασιλιάς του ελληνιστικού
   βασιλείου των Σελευκιδών κατά την περίοδο 246 – 225 π.Χ. Ήταν γιος του
   Αντίοχου Β' του Θεού και της Λαοδίκης. Το προσωνύμιο του σημαίνει «όμορφος
   νικητής» ή «αυτός που πετυχαίνει όμορφες νίκες».

   Πίνακας περιεχομένων

     • 1 Άνοδος στο Θρόνο
     • 2 Εξέλιξη του πολέμου
     • 3 Στάση της Στρατονίκης
     • 4 Τελευταία χρόνια & Διαδοχή
     • 5 Χρονολόγιο
     • 6 Πηγές
     • 7 Δείτε επίσης

[Επεξεργασία] Άνοδος στο Θρόνο

   Ο πατέρας του, ο Αντίοχος, έκανε συνθήκη ειρήνης με τον Πτολεμαίο Β'
   Φιλάδελφο το 253 π.Χ., βάζοντας τέλος στο Δεύτερο Συριακό Πόλεμο. Ο
   Αιγύπτιος βασιλιάς αναγνώρισε τις κτήσεις που είχε κερδίσει ο Αντίοχος στη
   δύση. Ανάμεσα στους όρους της συμφωνίας ήταν όμως να απομακρύνει ο
   Αντίοχος τη σύζυγό του Λαοδίκη, και να παντρευτεί την κόρη του Πτολεμαίου,
   τη Βερενίκη, σαν επισφράγιση της συμφωνίας. Μετά το θάνατο του Πτολεμαίου
   όμως, ο Αντίοχος έδιωξε τη Βερενίκη επιστρέφοντας στην παλαιά του σύζυγο.
   Η Βερενίκη κατέφυγε στην Αντιόχεια μαζί με το μικρό παιδί της.

   Τελικά η Λαοδίκη δηλητηρίασε τον Αντίοχο, που άφησε την τελευταία του πνοή
   το 246 π.Χ. στην Έφεσο. Για να εξασφαλίσει την άνοδο του δικού της γιου
   από τον Αντίοχο, του Σέλευκου, δηλητηρίασε επίσης τη Βερενίκη και τον
   πεντάχρονο γιο της, προτού προλάβει να φτάσει στην Αντιόχεια, ο αδερφός
   της τελευταίας Πτολεμαίος Γ' ο Ευεργέτης. Σαν αποτέλεσμα ξέσπασε ο Τρίτος
   Συριακός Πόλεμος, γνωστός και ως Λαοδίκειος Πόλεμος. Ο Πτολεμαίος εισέβαλε
   στη Συρία και προέλασε ως τη Βαβυλώνα, στον ποταμό Τίγρη και ίσως και πιο
   πέρα. Τελικά παραδόθηκαν σε αυτόν οι ανατολικές επαρχίες των Σελευκιδών,
   τη στιγμή που ο αιγυπτιακός στόλος έπλεε κατά μήκος των ακτών της Μικράς
   Ασίας.

[Επεξεργασία] Εξέλιξη του πολέμου

   Το 245 π.Χ. η αδερφή του Σέλευκου, η Λαοδίκη παντρεύτηκε το Μυθριδάτη Β'
   του Πόντου. Με τη μορφή προίκας του δόθηκε η Φρυγία. Την επόμενη περίοδο ο
   Σέλευκος κατάφερε να ελέγξει την κατάσταση στο εσωτερικό της Μικράς Ασίας.
   Όταν ο Πτολεμαίος επέστρεψε στην Αίγυπτο, ο Σέλευκος ανέκτησε τη βόρεια
   Συρία και τις προσκείμενες επαρχίες του σημερινού Ιράν, ωστόσο η
   εκστρατεία του ενάντια στην Πτολεμαϊκή Αίγυπτο ήταν ανεπιτυχής. Το 245
   π.Χ. ο Ανδραγόρας κάνοντας επανάσταση του αποσπά την Παρθία. Δύο χρόνια
   αργότερα, το 243 π.Χ., έρχεται στον κόσμο ο διάδοχος του Σέλευκου, ο
   Σέλευκος Γ', ο λεγόμενος Κεραυνός.

   Το 241 π.Χ. ο Τρίτος Συριακός Πόλεμος λαμβάνει τέλος, ωστόσο, ο Αντίοχος ο
   Ιέραξ, νεότερος σε ηλικία αδερφός του Σέλευκου και συμπαραστάτης του στον
   αγώνα κατά της Αιγύπτου, επαναστάτησε απέναντι στην εξουσία του αδερφού
   του, ζητώντας περισσότερα εδάφη από αυτά που του είχε υποσχεθεί ο αδερφός
   του. Στην Άγκυρα, περίπου το 235 π.Χ. ο Σέλευκος υπέστη συντριπτική ήττα
   και άφησε το κομμάτι της χώρας πέρα από τα βουνά του Ταύρου στον αδερφό
   του και τις άλλες δυνάμεις της χερσονήσου. Τελικά ο Αντίοχος έχασε τα
   εδάφη του από τον Άτταλο Α', βασιλιά της Περγάμου.

[Επεξεργασία] Στάση της Στρατονίκης

   Το 239 – 238 π.Χ., η θεία του Σέλευκου, η Στρατονίκη, σύζυγος του βασιλιά
   της Μακεδονίας, του Δημητρίου Β' του Αιτωλικού, εγκαταλείπει το σύζυγό της
   και επιστρέφει στο πατρικό της σπίτι. Εκεί πίεσε τον αδερφό της να
   εκδικηθεί το Δημήτριο ( ή κατά άλλους να την παντρευτεί ) χωρίς όμως
   αποτέλεσμα. Εξοργισμένη εκείνη υποκίνηση επανάσταση εναντίον του, αλλά
   συνελήφθη και τελικά θανατώθηκε.

[Επεξεργασία] Τελευταία χρόνια & Διαδοχή

   Ο Σέλευκος τα επόμενα χρόνια έκανε μάταιες προσπάθειες να ανακτήσει την
   Παρθία, αλλά αυτό που τελικά έγινε ήταν να χάνει διάφορα κομμάτια του
   βασιλείου του που κήρυτταν την ανεξαρτησία τους. Το 228 – 227 π.Χ.
   αντιμετώπισε με επιτυχία τον Αντίοχο να του αποσπάσει εκ νέου εδάφη στη
   Μεσοποταμία. Ο τελευταίος πέθανε σαν φυγάς.

   Τελικά λίγο αργότερα, το 225 π.Χ., ο ίδιος ο Σέλευκος σκοτώθηκε εξαιτίας
   πτώσης από άλογο. Τον διαδέχτηκε ο μεγαλύτερος γιος του από τη σύζυγό του
   Λαοδίκη, ο Σέλευκος Γ' ο Κεραυνός, και αργότερα ο νεότερος γιος του, ο
   Αντίοχος Γ' ο Μέγας. Αναφέρονται ακόμη δύο του κόρες, εκ των οποίων η μία
   ονομαζόταν Αντιοχίς και παντρεύτηκε τον Ξέρξη της Αρμενίας.

[Επεξεργασία] Χρονολόγιο

    Δυναστεία των Σελευκιδών
     Seleucus I Louvre.jpg
           Βασιλείς
     Σέλευκος Α' Νικάτωρ
     Αντίοχος Α' Σωτήρ
     Αντίοχος Β' Θεός
     Σέλευκος Β' Καλλίνικος
     Αντίοχος Ιέραξ
     Σέλευκος Γ' Κεραυνός
     Αντίοχος Γ' ο Μέγας
     Σέλευκος Δ' Φιλοπάτωρ
     Αντίοχος Δ' Επιφανής
     Αντίοχος Ε' Ευπάτωρ
     Τίμαρχος της Μηδίας
     Δημήτριος Α' Σωτήρ
     Αλέξανδρος Α' Βάλας
     Δημήτριος Β' Νικάτωρ
     Αντίοχος Στ' Διόνυσος
     Διόδοτος Τρύφων
     Αντίοχος Ζ' Σιδήτης
     Αλέξανδρος Β' Ζαβίνας
     Σέλευκος Ε' Φιλομήτωρ
     Αντίοχος Η' Γρυπός
     Αντίοχος Θ' Κυζικηνός
     Σέλευκος Στ' Επιφανής
     Αντίοχος Ι' Ευσεβής
     Αντίοχος ΙΑ' Επιφανής
     Δημήτριος Γ' Εύκαιρος
     Φίλιππος Α' Φιλάδελφος
     Αντίοχος ΙΒ' Διόνυσος
     Σέλευκος Ζ' Κυβιοσάκτης
     Αντίοχος ΙΓ' Ασιατικός
     Φίλιππος Β' Φιλορωμαίος

     Άλλα μέλη...

   Έτος (π.Χ.)                           Γεγονός
    265 π.Χ.   Γέννηση του Σέλευκου, γιου του Αντίοχου Β' Θεού και της
               Λαοδίκης.
               Θάνατος του Πτολεμαίου Β' Φιλάδελφου, πράγμα που δίνει στον
    246 π.Χ.   Αντίοχο την ευκαιρία να αποπέμψει τη Βερενίκη και να
               ανακαλέσει τη Λαοδίκη. Θάνατος του Αντίοχου από δηλητηρίαση
               στην Έφεσο. Άνοδος στο θρόνο από το Σέλευκο.
               Θανάτωση της Βερενίκης και του μικρού Αντίοχου. Ξέσπασμα
               Τρίτου Συριακού ή Λαοδίκειου Πολέμου.
               Απώλεια μεγάλου μέρους της αυτοκρατορίας των Σελευκιδών.
    245 π.Χ.   Η Λαοδίκη, αδερφή του Σέλευκου, νυμφεύεται τον Μιθριδάτη Β',
               βασιλιά του Πόντου. Απώλεια της Παρθίας από εξέγερση.
    243 π.Χ.   Γέννηση του Σέλευκου Γ' του Κεραυνού.
    242 π.Χ.   Ανεπιτυχής εκστρατεία του Σέλευκου στην Αίγυπτο.
    241 π.Χ.   Λήξη του Τρίτου Συριακού Πολέμου.
    240 π.Χ.   Πόλεμος ανάμεσα στο Σέλευκο και τον αδερφό του, Αντίοχο.
               Η Στρατονίκη, σύζυγος του βασιλιά της Μακεδονίας, του
    239 π.Χ.   Δημητρίου Β' του Αιτωλικού, εγκαταλείπει το σύζυγό της και
               επιστρέφει στο πατρικό της σπίτι. Εκεί υποκινεί επανάσταση
               εναντίον του Σέλευκου, αλλά συλλαμβάνεται και θανατώνεται.
    229 π.Χ.   Διαμονή Σέλευκου στη Βαβυλώνα.
    228 π.Χ.   Ανεπιτυχής προσπάθεια ανάληψης της εξουσίας από τον Αντίοχο.
               Ο τελευταίος πεθαίνει εξόριστος.
    225 π.Χ.   Ο Σέλευκος πεθαίνει κατόπιν πτώσεως από άλογο. Τον
               διαδέχεται ο γιος του Σέλευκος Γ'.

[Επεξεργασία] Πηγές

     • www.livius.com
     • Seleucus II Callinicus, Mahlon H. Smith

[Επεξεργασία] Δείτε επίσης

     • Δυναστεία των Σελευκιδών
     • Αντίοχος Β' Θεός
     • Σέλευκος Γ' Κεραυνός
     • Αυτοκρατορία των Σελευκιδών
     • Ελληνιστική περίοδος

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Seleucus II Callinicus της Αγγλόγλωσσης Βικιπαίδειας, η
                      οποία διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A3%CE%AD%CE%BB%CE%B5%CF%85%CE%BA%CE%BF%CF%82_%CE%92%27_%CE%9A%CE%B1%CE%BB%CE%BB%CE%AF%CE%BD%CE%B9%CE%BA%CE%BF%CF%82"
   Κατηγορίες: Ηγεμόνες των Σελευκιδών | Ελληνιστική περίοδος

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская
     • Български
     • Català
     • Dansk
     • Deutsch
     • English
     • Español
     • Euskara
     • فارسی
     • Suomi
     • Français
     • Magyar
     • Italiano
     • 日本語
     • Latina
     • Nederlands
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски
     • Svenska
     • Türkçe
     • Tiếng Việt
     • 中文

     • Τελευταία τροποποίηση 06:21, 17 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
