   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Δημήτριος Αινιάν

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Δημήτριος Αινιάν

   Ο Δημήτριος Αινιάν (21 Νοεμβρίου 1800 - 25
   Σεπτεμβρίου 1881) ήταν Έλληνας αγωνιστής
   της επανάστασης του 1821, λόγιος,
   δικαστικός και πολιτικός από το
   Πατρατζίκι (τη σημερινή Υπάτη).
   Γεννήθηκε στο Μαυρίλο Τυμφρηστού ^[1] και
   πέθανε στη Στυλίδα.

   Πίνακας περιεχομένων

     * 1 Βιογραφία
     * 2 Έργα του
     * 3 Αναφορές
     * 4 Βιβλιογραφία
     * 5 Εξωτερικοί σύνδεσμοι

[Επεξεργασία] Βιογραφία

   Πατέρας του ήταν ο Ζαχαρίας Αινιάν,
   ιερέας και διδάσκαλος, ο οποίος αρχικά
   λεγόταν Οικονόμου ή Αναγνώστου ή
   Αναγνωστόπουλος, αλλά άλλαξε το επίθετό
   του σε Αινιάν, από τους αρχαίους
   κατοίκους της περιοχής, τους Αινιάνες.
   Στις αρχές του 19ου αιώνα, το 1806,
   εγκαταστάθηκε στην Κωνσταντινούπολη με
   την οικογένειά του (μαζί με τα παιδιά του
   Γεώργιο μετέπειτα πολιτικό και λόγιο,
   Δημήτριο και Χριστόδουλο Αινιάν) όπου
   εργαζόταν ως οικοδιδάσκαλος. Αναφέρεται
   επίσης ότι ήταν διευθυντής στη Σχολή του
   Γένους. Συνδέθηκε με τους Φαναριώτες και
   το 1818 έγινε Φιλικός μαζί με τα παιδιά
   του. Το σπίτι των Αινιάνων ήταν τόπος
   συγκεντρώσεως των Φιλικών. Ο Δημήτριος
   φοίτησε στη Σχολή του Γένους στα
   Θεραπειά και στη Σχολή της Ξηράς Κρήνης
   (Κουρού Τσεσμέ).

   Αρχικά πήγε στην Οδησσό λόγω διώξεων και
   επέστρεψε στα ελληνικά εδάφη το 1822 και
   έλαβε μέρος στην επανάσταση του 1821.
   Υπηρέτησε ως στρατιώτης αλλά και από τη
   θέση του γραμματέα του Εκτελεστικού,
   καθώς επίσης και στο πλευρό του Γεώργιου
   Καραϊσκάκη ως ιδιαίτερος γραμματέας
   του^[2], του οποίου ήταν ο πρώτος
   βιογράφος. Είχε πληγωθεί στη μάχη της
   Δομπράινας^[3]. Έλαβε τις θέσεις του
   γραμματέα του εκτάκτου Επιτρόπου
   Αχαΐας, κατά την διάρκεια της κυβέρνησης
   Καποδίστρια έγινε μέλος του Εφετείου
   των Νήσων και πρόεδρος πρωτοδικών στη
   Λαμία μέχρι το 1835, οπότε παραιτήθηκε
   λόγω δυσπιστίας που εξέφρασε η
   διακυβέρνηση του Όθωνα προς το πρόσωπό
   του.

   Έζησε στη συνέχεια στο σπίτι του στην
   Υπάτη. Εκλέχθηκε βουλευτής το 1850, αλλά η
   εκλογή του ακυρώθηκε από το παλάτι. Στη
   συνέχεια μετακινήθηκε στην Αθήνα όπου
   εξέδωσε το περιοδικό Βιβλιοθήκη του
   Λαού και συνεργάστηκε με τις εφημερίδες
   «Αθηνά» και «Το Πανελλήνιον» παράλληλα
   με την εργασία του ως Πάρεδρος του
   Ελεγκτικού Συνεδρίου και ως τμηματάρχης
   στο Υπουργείο Εσωτερικών.

   Το 1862 εκλέχθηκε στη Β΄ Εθνική Συνέλευση
   πληρεξούσιος Φθιώτιδος.

   Πέθανε στις 25 Σεπτεμβρίου 1881 στην Υπάτη.

[Επεξεργασία] Έργα του

     * Ο Καραϊσκάκης ή του Καραϊσκάκη
       βιογραφία και λεπτομερής έκθεσις της
       τελευταίας εκστρατείας αυτού υπέρ των
       Αθηνών. Χαλκίδα, 1834 (ανώνυμη έκδοση) - Α'
       έκδοση
     * Η βιογραφία του στρατηγού Γεωργίου
       Καραϊσκάκη / Υπό του ιδιαιτέρου
       γραμματέως του Δ. Αινιάνος[1] (Β' έκδοση)
     * Περί του Ανατολικού ζητήματος / Υπό Δ.
       Αινιάνος, 1876 [2]
     * Χριστιανική ηθική / υπό Δ. Α.[ινιάνος],
       1859, Κατά μήνα Δεκέμβριον.[3]
     * Απομνημονεύματα περί της ελληνικής
       επαναστάσεως
     * Αγρονομικά. Χαλκίδα, 1833 (ανώνυμη
       έκδοση)
     * Πραγματεία περί συκαμινοφυτείας και
       μεταξοσκωληκοτροφίας. Αθήνα, 1857
     * Αγρονομία στοιχειώδης. Αθήνα, 1861
     * Γραμματική της ομιλουμένης ελληνικής
       γλώσσης. Αθήνα, 1853
     * Γερμανός ο Παλαιών Πατρών. Αθήνα, 1854
     * Ρακίνα, Ιφιγένεια. Λαμία, 1837 (ανώνυμη
       έκδοση) (μετάφραση)
     * Χριστιανική Ηθική. Αθήνα, 1857
     * Υπόμνημα προς την εν Αθήναις Β’
       Εθνικήν Συνέλευσιν διαθέτου των
       εθνικών γαιών. Αθήνα, 1863
     * Αναμνήσεις θερινής νυκτός εν Υπάτη.
       Αθήνα, 1870

   Εκδότης και συντάκτης στα περιοδικά

     * Βιβλιοθήκη του Λαού Α’, αρ.1-12, 1-12/1852.
     * Βιβλιοθήκη του Λαού Β’, αρ.1-12, 1-12/1855.
     * Χρονολόγιον του έτους 1857. Αθήνα, 1856.

[Επεξεργασία] Αναφορές

    1. ↑ Δημήτριος Αινιάν
    2. ↑ Η βιογραφία του στρατηγού Γεωργίου
       Καραϊσκάκη / Υπό του ιδιαιτέρου
       γραμματέως του Δ. Αινιάνος
    3. ↑ Βιογραφικό του Δημ. Αινιάνα στη Β'
       Έκδοση του βιβλίου του «Η βιογραφία
       του στρατηγού Γεωργίου Καραϊσκάκη /
       Υπό του ιδιαιτέρου γραμματέως του Δ.
       Αινιάνος»

[Επεξεργασία] Βιβλιογραφία

     * «Δημήτριος Αινιάν. Βιογραφία,
       εργογραφία, εισαγωγή στο πεζογραφικό
       του έργο, ανθολόγιο κριτικής, επιλογή
       βιβλιογραφίας», Τάκης Καγιαλής, Στο
       συλλογικό έργο Η παλαιότερη
       πεζογραφία μας, τ. Δ (1830-1880), επιμ. Ν.
       Βαγενάς, Σοκόλης, Αθήνα, 1996, σσ. 116-133.

[Επεξεργασία] Εξωτερικοί σύνδεσμοι

     * Δημήτριος Αινιάν, βιογραφικό σημείωμα
       από το Εθνικό Κέντρο Βιβλίου

   Wikisource logo
   Στη Βικιθήκη υπάρχει υλικό που έχει
   σχέση με το θέμα:
   Δημήτριος Αινιάν

                       Στοιχεία προσώπου
   ΟΝΟΜΑ                    Αινιάν Δημήτριος
   ΑΛΛΑ ΟΝΟΜΑΤΑ
                                 Έλληνας αγωνιστής της
   ΜΙΚΡΗ ΠΕΡΙΓΡΑΦΗ επανάστασης του 1821,
                                 λόγιος, δικαστικός και
                                 πολιτικός
   ΗΜΕΡΟΜΗΝΙΑ          21 Νοεμβρίου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1800
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ          25 Σεπτεμβρίου
   ΘΑΝΑΤΟΥ
   ΕΤΟΣ ΘΑΝΑΤΟΥ       1881
   ΤΟΠΟΣ ΘΑΝΑΤΟΥ     Υπάτη, Ελλάδα

   Ανακτήθηκε από
   "http://el.wikipedia.org/wiki/%CE%94%CE%B7%CE%BC%CE%AE%CF%84%CF%81%CE%B9%CE%BF%CF%82_%CE%91%CE%B9%CE%BD%CE%B9%CE%AC%CE%BD"
   Κατηγορίες: Θάνατοι το 1881 | Έλληνες
   πληρεξούσιοι | Φθιωτοί | Αγωνιστές του 1821
   | Έλληνες λόγιοι του 19ου αιώνα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 23:09, 12 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
