   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   The Clash

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                   The Clash
   Clash 21051980 12 800.jpg
   Oι The Clash σε συναυλία στο Oσλο το 1980. Από τα αριστερά προς τα δεξιά:
   Joe Strummer, Mick Jones, και Paul Simonon.
              Προέλευση             Αγγλία
               Παρουσία             1976–1986
            Μουσικό είδος           Πανκ ροκ
                                    Mick Jones
                                    Keith Levene
                                    Paul Simonon
                                    Terry Chimes
              Πρώην μέλη            Joe Strummer
                                    Rob Harper
                                    Nicky "Topper" Headon
                                    Pete Howard
                                    Nick Sheppard
                                    Vince White
              Ιστοσελίδα            www.theclash.com

   The Clash είναι το όνομα ενός βρετανικού πανκ μουσικού συγκροτήματος, που
   ιδρύθηκε το 1977 ως κομμάτι του γνήσιου κύματος της αγγλικής πανκ
   μουσικής. Εκτός από την πανκ ροκ, πειραματίστηκαν με τη ρέγκε, το σκα, το
   dub, την funk τη ραπ και το rockabilly.

   Κατά τη μεγαλύτερη διάρκεια της καριέρας τους, οι The Clash αποτελούνταν
   από τους: Joe Strummer (πρώτα φωνητικά και ρυθμική κιθάρα). Mick Jones
   (πρώτη κιθάρα και φωνητικά), Paul Simonon (μπάσσο, φωνητικά) και τον Nick
   “Topper” Headon (ντραμς και κρουστά). Ο τελευταίος άφησε το γκρουπ το 1982
   και εσωτερικές συγκρούσεις οδήγησαν στην αποχώρηση του Jones τον επόμενο
   χρόνο. Το συγκρότημα συνέχισε με νέα μέλη, ωστόσο διαλύθηκε το 1986.

   Οι The Clash γνώρισαν μεγάλη επιτυχία στη Βρετανία από την κυκλοφορία του
   ομώνυμου ντεμπούτου δίσκου τους. Το τρίτο άλμπουμ του συγκροτήματος, με
   τίτλο London Calling, το οποίο κυκλοφόρησε το Δεκέμβριο του 1979, αύξησε
   τη δημοτικότητά τους στις Η.Π.Α, όταν εκδόθηκε εκεί τον επόμενο μήνα.
   Κριτικά επιδοκιμασμένο, μια δεκαετία αργότερα ανακηρύχθηκε από το
   περιοδικό Rolling Stone, ως ο καλύτερος δίσκος της δεκαετίας του 1980.
   ^[1]

   Οι πολιτικοποιημένοι στίχοι των The Clash, οι μουσικοί πειραματισμοί και ο
   επαναστατικός χαρακτήρας τους πέτυχαν, σε ιδιαίτερο βαθμό, μια μεγάλη
   επίδραση στο ροκ και στο alternative rock. ^[2] Έγιναν γνωστοί ως “The
   Only Band That Matters”, από το προωθητικό σλόγκαν που παρουσιάστηκε από
   τη CBS, τη δισκογραφική εταιρία του γκρουπ. Τον Ιανουάριο του 2003 οι The
   Clash – συμπεριλαμβανομένου και τον αρχικό ντράμερ Terry Chimes –
   εισήχθησαν στο Rock and Roll Hall of Fame. Το 2004, το περιοδικό Rolling
   Stone τοποθέτησε την μπάντα στο νούμερο 30 της λίστας με τους 100
   Σημαντικότερους Καλλιτέχνες Όλων των Εποχών. ^[3]

   Πίνακας περιεχομένων

     • 1 Ιστορία

          • 1.1 Οι Απαρχές: 1974 – 1976
          • 1.2 Πρώτες εμφανίσεις: 1976
          • 1.3 Πρώτο ομώνυμο άλμπουμ και Give 'Em Enough Rope (1977 – 1978)
          • 1.4 London Calling, Sandinista!, και Combat Rock: 1979 – 1982
          • 1.5 Διάσπαση: 1982 – 1984
          • 1.6 Cut the Crap, τελική διάλυση και επακόλουθα: 1985 – 1991
          • 1.7 Συνεργασίες και επανενώσεις: 1999 – σήμερα

     • 2 Πολιτικές πεποιθήσεις
     • 3 Κληρονομιά και επίδραση
     • 4 Μέλη
     • 5 Δισκογραφία

          • 5.1 Στούντιο δίσκοι
          • 5.2 Live δίσκοι
          • 5.3 Συλλογές
          • 5.4 Box sets
          • 5.5 Άλλες κυκλοφορίες
          • 5.6 Σινγκλ
          • 5.7 Βίντεο

     • 6 Πηγές
     • 7 Παραπομπές
     • 8 Περαιτέρω μελέτη
     • 9 Εξωτερικοί σύνδεσμοι

[Επεξεργασία] Ιστορία

  [Επεξεργασία] Οι Απαρχές: 1974 – 1976

   Πριν την ίδρυση των The Clash, τα μελλοντικά μέλη τους ήταν ενεργά σε
   διάφορα μέρη της μουσικής σκηνής του Λονδίνου. Ο John Graham Mellor
   τραγουδούσε και έπαιζε ρυθμική κιθάρα στο pub rock σχήμα The 101'ers, το
   οποίο σχηματίστηκε το 1974. Όταν ιδρύθηκαν οι The Clash, δυο χρόνια
   αργότερα, είχε ήδη εγκαταλείψει το πλαστό όνομα που χρησιμοποιούσε και το
   αντικατέστησε με το Joe Strummer, που αναφέρονταν στις υποτυπώδης και
   ελάχιστες ικανότητες του στην τεχνική του γιουκαλίλι, το οποίο
   χρησιμοποιούσε ως μουσικός του υπόγειου σιδηροδρόμου του Λονδίνου. Ο Mick
   Jones ήταν κιθαρίστας στο protopunk συγκρότημα London SS, χωρίς όμως να
   παίξει ποτέ σε κάποια ζωντανή εμφάνισή και ηχογραφώντας μόνο ένα σινγκλ
   μαζί τους. Ο Bernard Rhodes εργαζόταν με τον ιμπρεσάριο Malcolm McLaren,
   καθώς υπήρξε φίλος με τους Sex Pistols. O Jones και οι συνάδελφοί του από
   το γκρουπ, συνδέθηκαν φιλικά με τους Sex Pistols,οι οποίοι θα τους
   συνέτρεχαν στην εύρεση ενδεχόμενων νέων μελών. ^[4] Ανάμεσα σε αυτούς, που
   συμμετείχαν στην ακρόαση για τη συμμετοχή στους London SS, άνηκαν ο Paul
   Simonon και ο ντράμερ Terry Chimes. Ο επίσης γνώστης των ντραμς Nicky
   Headon υπήρξε μέλος της μπάντας, ωστόσο γρήγορα αποχώρησε. ^[5]

   [IMG]
   [IMG]
   Ο Mick Jones.

   Μετά τη διάλυση των London SS στις αρχές του 1976, ο Rhodes συνέχισε
   αναλαμβάνοντας την προώθηση του Jones. Το Φεβρουάριο της ίδιας χρονιάς ο
   μουσικός παρακολούθησε για πρώτη φορά μια συναυλία των Sex Pistols, η
   οποία, όπως δήλωσε, τον εντυπωσίασε.^[6] Με την καθοδήγηση του Rhodes, ο
   Jones επικοινώνησε με τον Simonon, προτείνοντας του την εκμάθηση ενός
   μουσικού οργάνου, ώστε να μπορούσε να ενταχθεί στο νέο συγκρότημα που
   προετοίμαζε.^[7] Οι πρόβες ξεκίνησαν σύντομα με τον Jones στην ρυθμική
   κιθάρα, τον Simonon στο μπάσο, τον Keith Levene στην κιθάρα και έναν
   οποιοδήποτε διαθέσιμο μουσικό στα ντραμς.^[8] Ο Terry Chimes συμμετείχε
   στην ακρόαση για την ενσωμάτωση του στην πρόσφατα σχηματισμένη μπάντα και
   τελικά πέτυχε την πρόσληψη, αν και σύντομα την εγκατέλειψε.^[9]

   Το μουσικό σχήμα έψαχνε ακόμα για ένα βασικό τραγουδιστή. Ένας από αυτούς
   ήταν ο Billy Watts, ο οποίος ανέλαβε την συγκεκριμένη θέση για ένα μικρό
   χρονικό διάστημα.^[10] Ο Rhodes, όμως, είχε επικεντρώσει το ενδιαφέρον του
   στον Joe Strummer, με τον οποίο είχε πραγματοποιήσει μερικές προηγούμενες
   αναγνωριστικές επαφές. Ο Jones και ο Levene ήταν επίσης θετικοί στην
   πρόσληψή, καθώς είχαν παρακολουθήσει μια ζωντανή εμφάνισή του, που τους
   ενθουσίασε.^[11] Στις 30 Μαΐου, ο Rhodes και ο Levene συνάντησαν μυστικά
   τον Strummer έπειτα από ένα σόου των 101'ers. Ο Rhodes του έδωσε προθεσμία
   48 ωρών να αποφασίσει αν επιθυμούσε να συμμετάσχει στο νέο συγκρότημα, το
   οποίο “θα ανταγωνίζονταν τους Sex Pistols” . Ο Strummer τελικά
   δέχτηκε.^[12] Ο ίδιος συνέστησε στους υπόλοιπους το γνωστό του ντράμερ
   Pablo LaBritain, που παρέμεινε στο γκρουπ κατά την διάρκεια των πρώτων
   προβών. Αναχώρησε, όμως, γρήγορα και έτσι ο Rhodes ζήτησε από τον Terry
   Chimes να επανενταχθεί ξανά με την μπάντα. Επίσης ο Simonon, μετά τις
   παλιότερες ονομασίες Weak Heartdrops και Psychotic Negatives, εμπνεύστηκε
   το τελικό όνομα του συγκροτήματος, από μια εφημερίδα, όπου αναφέρονταν
   πολλές φορές η λέξη “clash” (= σύγκρουση, κρότος, πάταγος). ^[13]^[14]

  [Επεξεργασία] Πρώτες εμφανίσεις: 1976

   Μετά τις πρόβες τους με τον Strummer, που διήρκεσαν λιγότερο από έναν
   μήνα, οι The Clash πραγματοποίησαν την πρώτη τους ζωντανή εμφάνιση στις 4
   Ιουλίου 1976, υποστηρίζοντας τους Sex Pistols στο κέντρο Black Swan του
   Σέφιλντ. Το συγκρότημα δεν εμφανίστηκε ξανά για τους επόμενους πέντε
   μήνες. ^[15] Ο Levene ένιωθε απογοητευμένος με τη θέση του στο γκρουπ, για
   αυτό πλησίασε τον τραγουδιστή των Sex Pistols, John Lydon και του πρότεινε
   τη δημιουργία ενός μουσικού σχήματος από κοινού, σε περίπτωση διάλυσης των
   Sex Pistols. ^[16]

   Με την αξίωση του Rhodes να σταματήσουν οι ζωντανές παραστάσεις, μέχρι οι
   δεσμοί μεταξύ των μελών να γίνουν εντονότεροι, οι The Clash προβάριζαν
   ασταμάτητα τον επόμενο μήνα και στις 13 Οκτωβρίου πραγματοποίησαν μια
   μικρή εμφάνιση στα studio της πόλης του Camden, που χρησιμοποιούσαν για
   τις πρόβες τους. ^[17]Ανάμεσα στο ακροατήριο παραβρίσκονταν ο κριτικός
   Giovanni Dadamo, ο οποίος έγραψε μια θετική κριτική για το συγκρότημα στο
   περιοδικό Sounds, όπου εργάζονταν. Στα τέλη Αυγούστου, οι The Clash και το
   επίσης πανκ γκρουπ Buzzcocks από το Μάντσεστερ, άνοιξαν τη συναυλία των
   Sex Pistols στο κλαμπ Screen of the Green – η πρώτη εμφάνισή τους από τις
   4 Ιουλίου του ίδιου έτους. Στις αρχές Σεπτεμβρίου ο Keith Levene
   εκδιώχθηκε και ο Strummer δικαιολόγησε την αποχώρησή του, ισχυριζόμενος
   την μείωση του ενδιαφέροντος του Levene για το γκρουπ, εξαιτίας της
   εξάρτησής του από το ναρκωτικό σπιντ (speed), μια κατηγορία που ο Levene
   απέρριψε. Στις 21 Σεπτεμβρίου πραγματοποιήθηκε η πρώτη δημόσια εμφάνιση
   των The Clash, χωρίς τη συμμετοχή του Levene, μαζί με άλλους πανκ
   καλλιτέχνες, όπως οι Sex Pistols, Siouxsie and the Branches και Subway
   Sect.^[18] O Chimes αναχώρησε το Νοέμβριο και αντικαταστάθηκε αμέσως από
   τον Rob Harper, κατά τη διάρκεια της συμμετοχής τους στην Anarchy Tour,
   μαζί με τους Sex Pistols. ^[19]

  [Επεξεργασία] Πρώτο ομώνυμο άλμπουμ και Give 'Em Enough Rope (1977 – 1978)

   Μέχρι το τέλος του 1976 το κίνημα της πανκ είχε μετατραπεί σε ένα μεγάλο
   μουσικό φαινόμενο του Ηνωμένου Βασιλείου. Στις 25 Ιανουαρίου 1977 οι The
   Clash υπέγραψαν συμβόλαιο με τη δισκογραφική εταιρία CBS Records, για
   100.000 λίρες, ένα αξιοσημείωτο ποσό για ένα γκρουπ, το οποίο είχε
   συμμετάσχει σε μόλις τριάντα ζωντανές εμφανίσεις και σχεδόν καμία ως πρώτο
   όνομα.^[20] Ο Mickey Foote, ο οποίος εργαζόταν ως τεχνικός στις συναυλίες
   τους, προσλήφθηκε ως παραγωγός του πρώτου τους ομώνυμου άλμπουμ, που
   κυκλοφόρησε τον επόμενο μήνα, ενώ το πρώτο σινγκλ του συγκροτήματος, με
   τίτλο “White Riot” ένα μήνα νωρίτερα. Γεμάτο με έντονα φλογερά πανκ
   τραγούδια, προοιώνισε τις μεταγενέστερες εκλεκτικές μουσικές επιλογές των
   επόμενων δισκογραφικών δουλειών, όπως φανερώνει η διασκευή του ρέγκε
   τραγουδιού “Police And Thieves”. Παρ΄όλη την επιτυχία και των δύο
   κυκλοφοριών – το “White Riot” έφτασε στο νο, 34 και το The Clash στο νο.
   12 των βρετανικών chart. - η CBS αρνήθηκε να το εκδώσει στις Η.Π.Α,
   προβάλλοντας ως δικαιολογία τον εχθρικό, προς το ραδιόφωνο, ήχο του.
   ^[21]Τελικά πραγματοποιήθηκε μια αμερικάνικη κυκλοφορία του δίσκου το
   1979. Ο Terry Chimes αποχώρησε οριστικά μετά το τέλος της ηχογράφησης,
   έτσι στο εξώφυλλο παρουσιάζονται μόνο ο Jones, o Strummer και ο Simonon .
   Στο ντοκιμαντέρ Westway to the World, ο Jones αναφέρεται στον Chimes,
   αποκαλώντας τον ως “έναν από τους καλύτερους ντράμερ της μουσικής
   περίγυρου”. Στην πραγματικότητα ο ίδιος δεν ήθελε η ζωή του να
   επικεντρωθεί γύρω από τη μουσική και αυτός ήταν ο κύριος λόγος παραίτησής
   του από τους The Clash. ^[21]

   Το συγκρότημα τον αντικατέστησε με αρκετούς άλλους ντράμερ, με το Jones
   μάλιστα να χειρίζεται τη συγκεκριμένη αρμοδιότητα για ένα χρονικό
   διάστημα.^[22]

   [IMG]
   [IMG]
   Ο Nicky "Topper" Headon, ο ντραμερ των The Clash για το μεγαλύτερο μέρος
   της καριέρας τους.

   Τελικά προσέλαβαν τον Nicky Headon, πρώην συνεργάτη του Jones στους London
   SS, δυο χρόνια νωρίτερα. Ο Simonon τον αποκαλούσε “Topper” εμπνεόμενος από
   τον χαρακτήρα Mickey the Monkey του περιοδικού Topper comic. Ο Headon ήταν
   ένας εξαιρετικός μουσικός και εκτός από ντραμς γνώριζε πιάνο, μπάσο, και
   κιθάρα. Αρχικά σχεδίαζε να διαμείνει στους The Clash για λίγο, όσο καιρό
   χρειαζόταν για να αποκτήσει ένα καινούριο όνομα και έπειτα να εγκατασταθεί
   σε ένα καλύτερο συγκρότημα.^[21] Γρήγορα όμως συνειδητοποίησε τις
   δυνατότητες του γκρουπ και αποφάσισε τελικά να παραμείνει οριστικά. Την
   επόμενη μέρα από μια συναυλία τους στο Νιούκασλ οι Strummer και Headon
   συνελήφθησαν με την κατηγορία κλοπής μαξιλαροθηκών από το ξενοδοχείο όπου
   διέμεναν. ^[23] Το Μάιο ξεκίνησε η οργάνωση της White Riot tour, που
   συμπεριλάμβανε επίσης τους Buzzcocks, τους Subway Sect, τους The Slits,
   και τους The Perfects. Τον ίδιο μήνα, η CBS κυκλοφόρησε σαν σινγκλ το
   τραγούδι “Remote Control”, αψηφώντας τη γνώμη της μπάντας, που το θεωρούσε
   ως ένα από τα πιο αδύναμα τραγούδια του δίσκου. ^[24]

   Η πρώτη συμμετοχή του Headon σε ηχογράφηση του γκρουπ ήταν το σινγκλ
   “Complete Control”, που σηματοδοτούσε τη μεταστροφή του θυμού του
   συγκροτήματος στην κακή συμπεριφορά της δισκογραφικής εταιρίας. Ως
   παραγωγός στο συγκεκριμένο κομμάτι εργάστηκε – από κοινού με τον Foote – ο
   διάσημος μουσικός της ρέγκε, Lee “Scratch” Perry, που προσέδωσε έναν
   χαρακτηριστικό ήχο στο σινγκλ, αλλά ο Foote κλήθηκε γρήγορα να
   “προσγειώσει τα πράγματα” και το αποτέλεσμα ήταν αγνό, καθαρό πανκ.
   Κυκλοφόρησε το Σεπτέμβριο του 1977, έφτασε μέχρι το νο. 28 των βρετανικών
   chart και συγκαταλέγεται ανάμεσα στα σπουδαιότερα σινγκλ της πανκ
   μουσικής.^[25] Οι The Clash επέστρεψαν ξανά το Φεβρουάριο του 1978 με τη
   νέα τους κυκλοφορία, “Clash City Rockers” και τον Ιανουάριο με την
   επόμενη, “(White Man) In Hammersmith Palais”, το οποίο εξέπληξε τους
   θαυμαστές με τον ιδιαίτερο σκα ρυθμό και ενορχήστρωση του.

   Πριν την ηχογράφηση του δεύτερου δίσκου των The Clash, η CBS απαίτησε από
   το γκρουπ την υιοθέτηση ενός καθαρότερου ήχου από αυτόν του προηγούμενου,
   ώστε να προσελκύσει το Αμερικανικό κοινό. Ο Sandy Pearlman, γνωστός για
   την δουλειά του με τους Blue Oyster Cult, προσελήφθη ως παραγωγός του
   άλμπουμ. Παρά τα παράπονα πολλών για τον, σχετικά, συμβατικό στυλ
   παραγωγής, το Give 'Em Enough Rope απόλαυσε πολλές ενθαρρυντικές κριτικές.
   ^[26] Ανήλθε στην δεύτερη θέση των βρετανικών επιτυχιών, αλλά δεν γνώρισε
   την επιτυχία που ανέμενε η CBS στις Η.Π.Α, τοποθετημένο μόλις στο νο, 128
   του πίνακα billboard. Το πρώτο σινγκλ του νέου δίσκου, με τίτλο “Tommy
   Gun” έφτασε στο νούμερο 19 των chart, στην υψηλότερη θέση για ένα
   οποιοδήποτε σινγκλ των The Clash μέχρι εκείνη τη στιγμή. Για την προώθηση
   του Give 'Em Enough Rope, το συγκρότημα πραγματοποίησε την πρώτη
   επιτυχημένη περιοδεία της στην Βόρεια Αμερική το Φεβρουάριο του 1979.

  [Επεξεργασία] London Calling, Sandinista!, και Combat Rock: 1979 – 1982

   [IMG]
   [IMG]
   Ο Paul Simonon.

   Τον Αύγουστο και τον Σεπτέμβριο του 1979 οι The Clash ηχογράφησαν τον
   ιστορικό δίσκο, London Calling. Την παραγωγή ανέλαβε ο Guy Stevens, ο
   οποίος είχε συνεργαστεί με καλλιτέχνες, όπως οι Mott The Hople και άλλοι.
   Το διπλό άλμπουμ αποτελούσε ένα μείγμα από πανκ ροκ, ρέγκε, σκα,
   rockabilly, παραδοσιακό rock 'n' roll και άλλων μουσικών στοιχείων, όλα
   χαρακτηρισμένα με μια εντυπωσιακή ενέργεια και με μια γυαλισμένη
   παραγωγή.^[27]^[28] Είναι αναγνωρισμένο ως μία από τις μεγαλύτερες ροκ
   δημιουργίες που έχει ποτέ ηχογραφηθεί.^[29] Το τελευταίο τραγούδι του, ένα
   βγαλμένο από την παράδοση του rock 'n' roll κομμάτι, με τίτλο “Train In
   Vain”, συμπεριελήφθη στο δίσκο την τελευταία στιγμή και έτσι δεν
   αναγράφονταν στο εξώφυλλο. Αποδείχθηκε ως η πρώτη αμερικάνικη top. 40
   επιτυχία των The Clash, ανερχόμενη στο νούμερο 23 του κατάλογου billboard.
   Στην Βρετανία, όπου το “Train In Vain” δεν εκδόθηκε με τη μορφή σινγκλ, το
   ομώνυμο τραγούδι του London Calling, εντυπωσιακό σε ρυθμό αλλά
   αδιαμφισβήτητα ντυμένο με πανκ στοιχεία, ανήλθε στο νο. 11 – την υψηλότερη
   θέση που πέτυχε οποιοδήποτε σινγκλ του γκρουπ, μέχρι τη διάλυσή τους. Το
   άλμπουμ έφτασε στο νούμερο 9 στη Βρετανία και στο νούμερο 27 στις Ηνωμένες
   Πολιτείες. Το εξώφυλλο του London Calling, βασισμένο στο εξώφυλλο του
   ντεμπούτου δίσκου του Elvis Presley, ανήκει σε ένα από τα πιο εύκολα
   αναγνωρίσιμα στην ιστορία του ροκ.^[30] Η φωτογραφία του Paul Simonon να
   κομματιάζει το μπάσο του ανακηρύχθηκε αργότερα, ως η “η καλύτερη rock 'n'
   roll φωτογραφία όλων των εποχών” από το περιοδικό Q.^[30] Κατά τη διάρκεια
   αυτής της περιόδου, το συγκρότημα άρχισε να αποκαλείται ως “The Only Band
   That Matters”. Το προσωνύμιο υιοθετήθηκε σύντομα από θαυμαστές και
   δημοσιογράφους μουσικών εντύπων.^[31]

   Οι The Clash σχεδίαζαν την ηχογράφηση και κυκλοφορία ενός σινγκλ για κάθε
   μήνα του 1980, αλλά η CBS απέρριψε την ιδέα και έτσι το γκρουπ επανήλθε με
   μόνο μια κυκλοφορία – ένα ρέγκε κομμάτι με τίτλο “Bankrobber” - τον
   Αύγουστο – πριν την έκδοση του τριπλού LP, Sandinista! το Δεκέμβριο. Ο
   δίσκος αντανακλούσε, για άλλη μια φορά, ένα μεγάλο εύρος ανόμοιων μουσικών
   ειδών, συμπεριλαμβανομένου διάφορων dub και τις πρώτες ραπ επιρροές σε μια
   μεγάλη ροκ μπάντα. Την παραγωγή ανέλαβαν τα ίδια τα μέλη, μαζί με τον
   ρέγκε μουσικό από τη Τζαμάικα, Mickey Dread. Το Sandinista! αποτέλεσε την
   πιο αμφιλεγόμενη δισκογραφική δουλειά των The Clash και πολιτικά, αλλά και
   μουσικά.^[32] Η κριτική γνώμη ήταν διχασμένη. Η Ira Robins του περιοδικού
   Trouser Press περιέγραψε το ήμισυ του δίσκου ως “υπέροχο” και το υπόλοιπο
   ως “ανόητο” ή και χειρότερο^[33], ενώ ο Dave Marsh του Rolling Stone
   διαφώνησε, ισχυριζόμενος ότι η διαφορετικότητα στο περιεχόμενο του
   άλμπουμ, οφείλονταν στο γεγονός ότι οι The Clash απέφευγαν την
   συμβατικότητα στην μουσική τους.^[34] Το Sandinista! τα πήγε καλά στην
   Αμερική, ανερχόμενο στο νο, 24, ^[35] αν και δεν περιείχε κάποιο ιδιαίτερα
   εμπορικό σινγκλ και στο συντηρητικό περιβάλλον του ραδιοφωνικού σταθμού
   AOR στις Η.Π.Α έλαβε ελάχιστη δημόσια προβολή. ^[21]

   Κατά τη διάρκεια του 1981 οι The Clash επανήλθαν με ένα νέο σινγκλ, “This
   Is Radio Clash”, το οποίο απέδειξε για μια ακόμη φορά την ικανότητά τους
   να αναμιγνύουν ποικίλες επιρροές, όπως η dub και το hip hop. Παράλληλα,
   ξεκίνησαν την δημιουργία του πέμπτου άλμπουμ τους, αρχικά προγραμματισμένο
   ως διπλό και με τίτλο Rat Patrol from Fort Bragg. Ο Mick Jones ανέλαβε τα
   καθήκοντα παραγωγής, αλλά αυτό ήρθε σε αντίθεση με την προτίμηση των
   υπολοίπων. Τελικά η αρμοδιότητα ανατέθηκε στον Glyn Jones και ο δίσκος
   εκδόθηκε με την μορφή ενός μονού LP και με την ονομασία Combat Rock.
   Μολονότι το Combat Rock ήταν γεμάτο με εκκεντρικά και όχι εμπορικά
   κομμάτια, με πειραματισμούς ηχητικών κολάζ και διάφορες ποιητικές
   απαγγελίες από τον ποιητή Άλλεν Γκίνσμπεργκ, περιείχε δυο “φιλικά” προς το
   ραδιόφωνο τραγούδια. Το ένα “Should I Stay or Should I Go” ήταν το πρώτο
   σινγκλ του γκρουπ στις Η.Π.Α το 1982, ακόμα μια ιδιομορφία της μουσικής
   του Jones, που παρέπεμπε σε ένα rock 'n' roll στυλ, παρόμοιο με αυτό του
   “Train In Vain” και έλαβε υψηλή προβολή από το ραδιοφωνικό σταθμό AOR. Το
   επόμενο, “Rock the Casbah” περιείχε στίχους που απευθύνονταν στο Ιράκ,
   αντιπαραβαλλόμενοι με δυτικά στοιχεία, συνδυασμένα με έναν ζωηρό,
   χορευτικό ρυθμό. Η μουσική για το “Rock the Casbah” ανήκει στον Headon, ο
   οποίος έπαιξε εκτός από κρουστά, πιάνο και μπάσο.^[36] Συγκαταλέγεται στις
   υψηλότερες επιτυχίες των The Clash στην Αμερική, φτάνοντας μέχρι το νο. 8
   και το συνοδευτικό βίντεο γνώρισε συχνή αναμετάδοση από το κανάλι MTV.
   ^[21]Το ίδιο το άλμπουμ, αποτελεί το πιο επιτυχημένο του γκρουπ,
   σκαρφαλώνοντας στη δεύτερη θέση των επιτυχιών στο Ηνωμένο Βασίλειο και
   στην έβδομη των Ηνωμένων Πολιτειών.

  [Επεξεργασία] Διάσπαση: 1982 – 1984

   Μετά την ηχογράφηση και έκδοση του Combat Rock το συγκρότημα άρχισε να
   διασπάται. Ο Topper Headon απολύθηκε ακριβώς πριν την κυκλοφορία του
   δίσκου, λόγω της εξάρτησης του από την ηρωίνη, που έβλαπτε και κατέστρεφε
   την υγεία του και τις μουσικές του ικανότητες. ^[21]^[37] Ο αρχικός
   ντράμερ, Terry Chimes, επανήλθε για τους επόμενους λίγους μήνες. Η απώλεια
   του Headon, αποκάλυψε την αυξανόμενη διχόνοια μεταξύ του Jones και του
   Strummer, οι οποίοι ήρθαν σε σύγκρουση. Το γκρουπ άνοιξε την συναυλία των
   The Who σε ένα σκέλος της τελευταίας τους περιοδείας στην Αμερική, στο
   Shea Stadium της Νέας Υόρκης. Μολονότι οι The Clash συνέχισαν τις τουρνέ,
   οι προσωπικές εντάσεις αυξάνοντας συνεχώς. ^[21]

   Στις αρχές του 1983, ο Chimes παραιτήθηκε από το συγκρότημα στο τέλος της
   περιοδείας προώθησης του Combat Rock, εξαιτίας των εσωτερικών διενέξεων
   και αναταραχών. Αντικαταστάθηκε από τον Pete Howard για τις ανάγκες
   συμμετοχής σε ένα φεστιβάλ του Σαν Μπερναντίνο στην Καλιφόρνια, όπου οι
   The Clash έπαιξαν με άλλους καλλιτέχνες, ανάμεσά τους ο David Bowie και οι
   Van Halen. Το γκρουπ διαφώνησε με τους διοργανωτές του σόου για τις υψηλές
   τιμές των εισιτηρίων, απειλώντας με παραίτηση σε περίπτωση απόσυρσης
   δωρεάς που είχε προγραμματιστεί να διανεμηθεί σε φιλανθρωπικό οργανισμό. Η
   συναυλία τελικά πραγματοποιήθηκε στις 28 Μαΐου με παρουσία 140.000 θεατών.
   Μετά το τέλος της, μέλη του συγκροτήματος ήρθαν σε έντονο διαπληκτισμό με
   το προσωπικό ασφαλείας. ^[38] Ήταν η τελευταία εμφάνιση του Jones με τους
   The Clash. Απολύθηκε το Σεπτέμβριο του ίδιου χρόνου. Μετά από λίγο καιρό
   έγινε ιδρυτικό μέλος των General Public, αλλά αποσύρθηκε γρήγορα, κατά την
   διάρκεια ηχογράφησης του πρώτου άλμπουμ. Ο ίδιος, αργότερα, ίδρυσε το
   μουσικό σχήμα, Big Audio Dynamite.

   Ο Nick Sheppard, άλλοτε μέλος των Cortinas και ο Vince White, επιλέχθηκαν
   ως οι νέοι κιθαρίστες . Ο Howard παρέμεινε στο πόστο των ντραμς. Το
   ανασυγκροτημένο γκρουπ ξεκίνησε τις εμφανίσεις τον Ιανουάριο του 1984 και
   την περιοδεία Out Of Control, ταξιδεύοντας όλο το χειμώνα , μέχρι και στις
   αρχές του καλοκαιριού. Σε μια από τις μουσικές τους παραστάσεις
   ανακοίνωσαν την κυκλοφορία ενός νέου δίσκου στις αρχές του νέου έτους.

  [Επεξεργασία] Cut the Crap, τελική διάλυση και επακόλουθα: 1985 – 1991

   [IMG]
   [IMG]
   Ο Joe Stummer.

   Οι συνθήκες προετοιμασίας του νέου άλμπουμ, Cut the Crap στο Μόναχο ήταν
   χαοτικές. Η περισσότερη από τη μουσική παίχτηκε από περιστασιακούς
   μουσικούς των στούντιο με τον Sheppard και τον White να αναλαμβάνουν την
   βελτίωση των καθαριστικών μερών. Κοπιάζοντας με τον μάνατζερ Bernard
   Rhodes για τον έλεγχο του γκρουπ, ο Strummer επέστρεψε πίσω στη Βρετανία.
   Η μπάντα διοργάνωσε μια νέα τουρνέ, πραγματοποιώντας εμφανίσεις σε
   δημόσιους χώρους διάφορων πόλεων του Ηνωμένου Βασιλείου, εκτελώντας
   ακουστικές διασκευές πολλών επιτυχιών τους και λαϊκών τραγουδιών.

   Μετά από μια εμφάνιση στην Αθήνα, ο Strummer ταξίδεψε στην Ισπανία για να
   ανακτήσει δυνάμεις. Ενώ βρισκόταν στο εξωτερικό, κυκλοφόρησε το πρώτο
   σινγκλ του Cut the Crap, το πένθιμο “This Is England”, λαμβάνοντας επί το
   πλείστον αρνητικές κρητικές.^[39] Παρ' όλα αυτά ο κριτικός Dave Marsh
   κατέταξε το “This Is England” ως ένα από τα 1001 καλύτερα ροκ σινγκλ όλων
   των εποχών.^[40] Το τραγούδι δέχθηκε επίσης εγκωμιαστικά σχόλια από το
   περιοδικό Q και από άλλες πηγές μουσικής ενημέρωσης.

   Το “This Is England”, όπως και το υπόλοιπο περιεχόμενο του δίσκου, που
   εκδόθηκε αργότερα το ίδιο χρόνο, ήταν δραστικά οργανωμένο υπό την επίβλεψη
   του Rhodes, με συνθεσάιζερ και ποδοσφαιρικού στυλ άσματα, που είχαν
   προστεθεί στις ατέλειωτες ηχογραφήσεις του Strummer. Αν και ο ο Howard
   ήταν ένας πεπειραμένος ντράμερ, σχεδόν σε όλα τα κομμάτια,
   χρησιμοποιήθηκαν ηλεκτρονικά ντραμς, αντί των κανονικών. Για το υπόλοιπο
   της ζωής του ο Strummer αποκήρυξε το άλμπουμ, ^[37] αν και είχε δηλώσει
   ότι είχε συμπαθήσει ορισμένα από το τραγούδια του. Έπειτα από το Cut the
   Crap το συγκρότημα διαλύθηκε στις αρχές του 1986.^[28]

   Μετά τη διάσπαση ο Strummer επικοινώνησε με τον Jones, προσπαθώντας να
   πραγματοποιήσει μια επανένωση των The Clash. Ο Jones, όμως είχε ήδη
   σχηματίσει ένα νέο γκρουπ, τους Big Audio Dynamite (B.A.D), που είχε ήδη
   δισκογραφική παρουσία από το 1985. Οι δύο μουσικοί συνεργάστηκαν σε μια
   σειρά διαφόρων μουσικών project, κατά τη διάρκεια του 1986. Ο Jones
   επίσης, βοήθησε το Strummer στη συγγραφή δύο τραγουδιών για το soundtrack
   της ταινίας Sid & Nancy και με τη σειρά του ο Strummer συνέθεσε μερικά από
   τα κομμάτια του δεύτερου δίσκου των B.A.D, No. 10 Upping St., στο οποίο
   είχε εργαστεί και ως παραγωγός.^[39] Με τον Jones δεσμευμένο στους B.A.D,
   ο Strummer ανέλαβε την δημιουργία διάφορων προσωπικών εργασιών. Ο Simonon
   σχημάτισε τους Havana 3am και ο Headon προχώρησε στην ηχογράφηση του
   προσωπικού δίσκου, Waking Up, προτού κυλήσει για άλλη μια φορά στην
   κατάχρηση ναρκωτικών ουσιών. Τέλος ο Chimes συμμετείχε με επιτυχία σε
   διάφορα μουσικά σχήματα.

  [Επεξεργασία] Συνεργασίες και επανενώσεις: 1999 – σήμερα

   Το 1999 ο Strummer, ο Jones και ο Simonon συνεργάστηκαν για το live
   άλμπουμ From Here to the Eternity και για το ντοκιμαντέρ Westway to the
   World. Το Νοέμβριο του 2002 ανακοινώθηκε η ένταξη των The Clash στο Rock
   and Roll Hall of Fame, που θα πραγματοποιούνταν την επόμενη άνοιξη.^[41]
   Στις 15 Νοεμβρίου ο Jones και ο Strummer μοιράστηκαν τη σκηνή
   παρουσιάζοντας τρία παλιά τραγούδια του συγκροτήματος, κατά τη διάρκεια
   ενός σόου των Mescaleros, που συνέπιπτε με την εισαγωγή τους στο Hall of
   Fame.^[35] Ο Simonon, όμως, δεν επιθυμούσε να συμμετάσχει, προβάλλοντας ως
   επιχείρημα την υψηλή τιμή του εισιτηρίου, η οποία δεν ταίριαζε με το
   ελεύθερο πνεύμα των The Clash. Ο ξαφνικός θάνατος του Strummer στις 22
   Δεκεμβρίου του 2002, που οφείλονταν σε ένα εκ γενετής καρδιακό πρόβλημα,
   ματαίωσε την οποιαδήποτε πιθανότητα για μια επικείμενη επανένωση. H
   εισαγωγή των The Clash στο Hall of Fame έλαβε χώρα τον Μάρτιο του 2003˙
   εισήχθησαν οι: Joe Strummer, Mick Jones, Paul Simonon, Nicky “Topper”
   Headon, Terry Chimes.^[35]

   Επόμενες, από κοινού, εμφανίσεις πρώην μελών του γκρουπ πραγματοποιήθηκαν
   στις 11 Ιανουαρίου 2008 με τη συμμετοχή του Headon σε μια συναυλία των
   Carbon/Silicon, των οποίων ο Jones υπήρξε ιδρυτικό μέλος,^[42] το
   Σεπτέμβριο του 2009 με τη συνεργασία του Jones και του Headon στην
   ηχογράφηση του σινγκλ “Jail Guitar Doors” με τον μουσικό του εναλλακτικού
   ροκ, Billy Bragg και τέλος το 2010 με τη δουλειά των Jones και Simonon στο
   δίσκο των Gorrilaz, Plastic Beach.^[43]

[Επεξεργασία] Πολιτικές πεποιθήσεις

   Η μουσική των The Clash χαρακτηρίζονταν συχνά με μια αριστερή πολιτική
   ιδεολογία.^[44] Μάλιστα, ο Strummer είχε δηλώσει τις κομμουνιστικές του
   πεποιθήσεις. Οι The Clash υπήρξαν πρωτοπόροι στη συνηγορία των αριστερών
   πιστεύω, μέσω της μουσικής του πανκ ροκ και χαρακτηρίστηκαν ως “The
   Thinkin' Man's Yobs” από το μουσικό περιοδικό NME.^[45] Σαν πολλά άλλα
   συγκροτήματα του πανκ, διαμαρτυρήθηκαν εναντίον της μοναρχίας και της
   αριστοκρατίας. Όμως, αντίθετα με τους υπόλοιπους μουσικούς του κινήματος,
   απέρριψαν το μηδενισμό.^[46] Αντί αυτού, υποστήριξαν πολλές σύγχρονες
   απελευθερωτικές οργανώσεις και ανέπτυξαν επαφές με γκρουπ, όπως οι Anti –
   Nazi League. Τον Απρίλιο του 1978 ηγήθηκαν στην οργάνωση του κοντσέρτου
   Rock Against Racism στο Βικτοριανό Πάρκο του Λονδίνου.^[21]

   [IMG]
   [IMG]
   Η σημαία του Απελευθερωτικού Εθνικού Μετώπου Sandinista.

   Οι πολιτικές πεποιθήσεις των The Clash, έγιναν φανερές σε στίχους πρώιμων
   ηχογραφήσεων, όπως στο “White Riot”, όπου ενθάρρυναν τη νεολαία να γίνει
   πολιτικά δραστήρια, στο “Career Opportunities”, που απευθύνονταν στην
   απαλλοτρίωση των χαμηλόμισθων τετριμμένων επαγγελμάτων και στο “London's
   Burning, που αναφερόταν στην ανία της ζωής στην πόλη.^[28] Το εύρος των
   πολιτικών ενδιαφερόντων του συγκροτήματος διευρύνθηκε σε μεταγενέστερες
   δουλειές. Ο τίτλος του Sandinista! αναφέρονταν στους αριστερούς
   επαναστάτες της ομώνυμης οργάνωσης, που είχε πρόσφατα καθαιρέσει τον
   Νικαραγουανό δυνάστη Anastasio Somoza Debayle και ο ίδιος ο δίσκος
   περιείχε τραγούδια, με περιεχόμενο που απευθύνονταν σε διάφορα άλλα
   πολιτικά θέματα, με έκταση πέρα από αυτήν των βρετανικών ακτών, όπως το
   “Washington Bullets” και το “Call – Up”.^[47]

[Επεξεργασία] Κληρονομιά και επίδραση

   Το 2004 το περιοδικό Rolling Stone τοποθέτησε τους The Clash στο νούμερο
   30 της λίστας τους με τους 100 Μεγαλύτερους Καλλιτέχνες Όλων των
   Εποχών.^[3] Σύμφωνα με τη διεθνούς κύρους εφημερίδα The Times, το
   ντεμπούτο των The Clash, μαζί με το Never Mind the Bollocks, Here's Sex
   Pistols, αποτελεί την “τελική δήλωση του πανκ” και το London Calling
   παραμένει ως ένας από τους δίσκους με τη μεγαλύτερη επίδραση στην ιστορία
   της ροκ.^[48] Στη λίστα του Rolling Stone, με τα 500 Μεγαλύτερα Άλμπουμ
   Όλων των Εποχών το London Calling ανήλθε στην όγδοη θέση, το The Clash στο
   νο. 77 και το Sandinista! στο νο. 404..^[49] Στον κατάλογο του ίδιου
   περιοδικού με τα 500 Σημαντικότερα Τραγούδια Όλων των Εποχών, το “London
   Calling” έφτασε στο νο. 15, την υψηλότερη θέση του καταλόγου για τραγούδι
   ενός οποιουδήποτε πανκ συγκροτήματος. Άλλα τέσσερα κομμάτια των The Clash,
   που εμφανίζονται στη λίστα είναι τα: “Should I Stay or Should I Go” (νο.
   228), “Train In Vain” (νο, 292), “Complete Control” (νο. 361) και “(White
   Man) In Hammersmith Palais" (νο. 430).^[50] Το “London Calling” έφτασε το
   νο. 48 της λίστας των 100 Σημαντικότερων Τραγουδιών για Κιθάρα Όλων των
   Εποχών του περιοδικού.^[51]

   Οι The Clash, εκτός του ότι άφησαν ανεξίτηλα χαραγμένο το όνομά τους στη
   μουσική ιστορία, ιδιαίτερα της πανκ, επηρέασαν πολλούς μουσικούς που είχαν
   ελάχιστη, ή ακόμη και ουδεμία σχέση με το συγκεκριμένο κίνημα. Το μείγμα
   του σκα, της ρέγκε και της βαθιά επηρεασμένης από τον ήχο της Τζαμάικας,
   αγγλικής κουλτούρας, βοήθησαν στην προώθηση της μουσικής 2 tone, που
   αναδύθηκε από τις στάχτες της πανκ έκρηξης.^[52] Άλλοι μουσικοί που
   ξεκίνησαν την καριέρα τους τον καιρό που οι The Clash ήταν ακόμα
   δραστήριοι και αναγνώριζαν το χρέος τους σε αυτούς, είναι ο Billy Bragg
   και οι Aztec Camera.^[53]

   Τα επόμενα χρόνια η επιρροή των The Clash διαφαίνεται σε νεότερες πολιτικά
   στρατευμένες μπάντες της Αμερικής, όπως οι Rancid, οι Anti – Flag, οι Bad
   Religion και οι NOFX, όπως επίσης και στο πρώιμο πολιτικοποιημένο hard
   rock των Manic Street Preachers.^[54] Η ανάμειξη τους με την Τζαμαϊκανή
   μουσική και τρόπο παραγωγής, έδωσε το έναυσμα για παρόμοιες
   διαπολιτισμικές προσπάθειες από γκρουπ, όπως οι Bad Brains, Massive
   Attack, Sublime και No Doubt.^[55] Ο Jakob Dylan των Wallflowers
   χαρακτήρισε το London Calling, πέρα από τη δουλειά του πατέρα του, Μπομπ
   Ντίλαν, ως το δίσκο που “άλλαξε τη ζωή του”.^[48] Συγκροτήματα ταυτισμένα
   με την αναγέννηση του garage rock των τελών της δεκαετίας του 1990 και των
   αρχών του 2000, σαν τους Σουηδούς The Hives, τους Αυστραλούς The Vines και
   τους Αμερικανούς The White Stripes και The Strokes μαρτυρούν έντονη
   επίδραση από τους The Clash^[56], όπως και άλλοι Βρετανοί συνάδελφοί τους,
   ανάμεσά τους οι Babyshambles, The Futureheads, The Charlatans, The Arctic
   Monkeys.^[57]

   Φανερώνεται, εκτός αυτού, ένας μεγάλος αντίκτυπος της μουσικής του γκρουπ,
   σε αυτήν του Ισπανόφωνου κόσμου. Συγκεκριμένα, το 1997 εκδόθηκε ένα
   άλμπουμ – φόρος τιμής στους The Clash, που περιελάμβανε εκτελέσεις
   τραγουδιών από διάφορες πανκ μπάντες του Μπουένος Άιρες.^[58] Πολλά
   συγκροτήματα του ισπανικού ροκ (rock en espanol, όπως αποκαλείται), που
   οφείλουν πολλά στο ιστορικό συγκρότημα είναι οι Todes Tus Muertos, Café
   Tacuba, Maldita Vencinant, Los Prisioneros, Tijuana No και Attaque
   77.^[59]^[60] Παρόμοια επιρροή παρατηρείται στους πολιτικοποιημένους
   στίχους και στην ανάμειξη ανόμοιων μουσικών ειδών, που χαρακτηρίζουν τη
   μουσική των Γάλλων Mano Negra.^[61]

[Επεξεργασία] Μέλη

   ┌─────────╥──────────────────────────────────────────────────────────┐
   │         ║  • Joe Strummer – πρώτα φωνητικά, ρυθμική κιθάρα         │
   │         ║  • Mick Jones – πρώτη κιθάρα, φωνητικά                   │
   │  1976   ║  • Keith Levene – πρώτη κιθάρα                           │
   │         ║  • Paul Simonon – μπάσο, υποστηρικτικά φωνητικά          │
   │         ║  • Terry Chimes – ντραμς, κρουστά                        │
   ╞═════════╬══════════════════════════════════════════════════════════╡
   │         ║  • Joe Strummer – πρώτα φωνητικά, ρυθμική κιθάρα         │
   │  1976   ║  • Mick Jones – πρώτη κιθάρα, φωνητικά                   │
   │         ║  • Paul Simonon – μπάσο, υποστηρικτικά φωνητικά          │
   │         ║  • Terry Chimes – ντραμς, κρουστά                        │
   ╞═════════╬══════════════════════════════════════════════════════════╡
   │         ║  • Joe Strummer – πρώτα φωνητικά, ρυθμική κιθάρα         │
   │  1976   ║  • Mick Jones – πρώτη κιθάρα, φωνητικά                   │
   │         ║  • Paul Simonon – μπάσο, υποστηρικτικά φωνητικά          │
   │         ║  • Rob Harper – ντραμς, κρουστά                          │
   ╞═════════╬══════════════════════════════════════════════════════════╡
   │         ║  • Joe Strummer – πρώτα φωνητικά, ρυθμική κιθάρα         │
   │  1977   ║  • Mick Jones – πρώτη κιθάρα, φωνητικά                   │
   │         ║  • Paul Simonon – μπάσο, υποστηρικτικά φωνητικά          │
   │         ║  • Terry Chimes – ντραμς, κρουστά                        │
   ╞═════════╬══════════════════════════════════════════════════════════╡
   │         ║  • Joe Strummer – πρώτα φωνητικά, ρυθμική κιθάρα         │
   │1977–1982║  • Mick Jones – πρώτη κιθάρα, φωνητικά                   │
   │         ║  • Paul Simonon – μπάσο, υποστηρικτικά φωνητικά          │
   │         ║  • Topper Headon – ντραμς, κρουστά                       │
   ╞═════════╬══════════════════════════════════════════════════════════╡
   │         ║  • Joe Strummer – πρώτα φωνητικά, ρυθμική κιθάρα         │
   │1982–1983║  • Mick Jones – πρώτη κιθάρα, φωνητικά                   │
   │         ║  • Paul Simonon – μπάσο, υποστηρικτικά φωνητικά          │
   │         ║  • Terry Chimes – ντραμς, κρουστά                        │
   ╞═════════╬══════════════════════════════════════════════════════════╡
   │         ║  • Joe Strummer – πρώτα φωνητικά, ρυθμική κιθάρα         │
   │  1983   ║  • Mick Jones – πρώτη κιθάρα, φωνητικά                   │
   │         ║  • Paul Simonon – μπάσο, υποστηρικτικά φωνητικά          │
   │         ║  • Pete Howard – ντραμς, κρουστά                         │
   ╞═════════╬══════════════════════════════════════════════════════════╡
   │         ║  • Joe Strummer – πρώτα φωνητικά, ρυθμική κιθάρα         │
   │         ║  • Nick Sheppard – πρώτη κιθάρα, υποστηρικτικά φωνητικά  │
   │1983–1986║  • Vince White – πρώτη κιθάρα                            │
   │         ║  • Paul Simonon – μπάσο, υποστηρικτικά φωνητικά          │
   │         ║  • Pete Howard – ντραμς, κρουστά                         │
   └─────────╨──────────────────────────────────────────────────────────┘

[Επεξεργασία] Δισκογραφία

  [Επεξεργασία] Στούντιο δίσκοι

     • The Clash (1977)
     • Give 'Em Enough Rope (1978)
     • London Calling (1979)
     • Sandinista! (1980)
     • Combat Rock (1982)
     • Cut the Crap (1985)

  [Επεξεργασία] Live δίσκοι

     • From Here to Eternity: Live (1999)
     • Live at Shea Stadium (2008)

  [Επεξεργασία] Συλλογές

     • Black Market Clash (1980)
     • The Story of the Clash vol.1 (1988)
     • 1977 Revisited (19900
     • The Singles (1991)
     • Super Black Market Clash (1994)
     • The Essential Clash (2003)
     • The Singles (2007)

  [Επεξεργασία] Box sets

     • Clash on Broadway (1991)
     • Singles Box (2006)

  [Επεξεργασία] Άλλες κυκλοφορίες

     • Capital Radio (1977)
     • The Cost of Living (1979)

  [Επεξεργασία] Σινγκλ

     • White Riot (1977)
     • Remote Control (1977)
     • Complete Control (1977)
     • Clash City Rockers (1978)
     • (White Man) In Hammersmith Palais (1978)
     • Tommy Gun (1978)
     • English Civil War (1979)
     • Groovy Times (1979)
     • London Calling (1979)
     • Clampdown (1979)
     • Train in Vain (1980)
     • Bankrobber (1980)
     • The Call – Up (1980)
     • Hitsville UK (1981)
     • The Magnificent Seven (1981)
     • This Is Radio Clash (1981)
     • Know Your Rights (1982)
     • Rock the Casbah (1982)
     • Should I Stay or Should I Go (1982)
     • Straight to Hell (1982)
     • This Is England (1985)
     • London Calling (επανέκδοση) (1988)
     • I Fought the Law (1988)
     • Return to Brixton (1990)
     • Should I Stay or Should I Go (επανέκδοση) (1991)
     • Rock the Casbah (επανέκδοση) (1991)
     • London Calling (δεύτερη επανέκδοση) (1991)
     • Train in Vain (επανέκδοση) (1991)
     • Complete Control (live) (1999)

  [Επεξεργασία] Βίντεο

     • This is Video Clash (1985)
     • The Essential Clash (DVD) (2003)

[Επεξεργασία] Πηγές

     • Buckley, Peter, εκδ. (2003). The Rough Guide to Rock (3η έκδοση).
       Λονδίνο: Rough Guides. ISBN 1843531054. OCLC 223842562. 
     • Campo, Alberto (1998). Clash. Φλωρεντία, Ιταλία: Giunti Editore. ISBN
       8809215095. OCLC 8809215095. 
     • D'Ambrosio, Antonino (2004). Let Fury Have the Hour: The Punk Rock
       Politics of Joe Strummer (1η έκδοση). Νέα Υόρκη: Nation Books. ISBN
       1560256257. OCLC 56988650. 
     • Eddy, Chuck (1997). The Accidental Evolution of Rock'n'Roll: A
       Misguided Tour through Popular Music. Νέα Υόρκη: Da Capo Press. ISBN
       0306807416. OCLC 35919230. 
     • Gilbert, Pat (2005 [2004]). Passion Is a Fashion: The Real Story of
       The Clash (4η έκδοση). Λονδίνο: Aurum Press. ISBN 1845131134. OCLC
       61177239. 
     • Gray, Marcus (2005 [1995]). The Clash: Return of the Last Gang in Town
       (5η έκδοση). Λονδίνο: Helter Skelter. ISBN 1905139101. OCLC 60668626. 
     • Reynolds, Simon, and Joy Press (1996). The Sex Revolts: Gender,
       Rebellion, and Rock 'n' Roll. Κέμπριτζ, Mass.: Harvard University
       Press. ISBN 067480273X. OCLC 30971390. 
     • Robb, John (2006). Punk Rock: An Oral History (4η έκδοση). Λονδίνο:
       Ebury Press. ISBN 0091905117. OCLC 0091924677. 
     • Savage, Jon (1992). England's Dreaming: Anarchy, Sex Pistols, Punk
       Rock and Beyond (ΗΠΑ έκδοση). Νέα Υόρκη: St. Martin's Press. ISBN
       0312087748. OCLC 318418456. 
     • Strongman, Phil (2008). Pretty Vacant: A History of UK Punk. Σικάγο:
       Chicago Review Press. ISBN 1556527527. OCLC 173299117. 
     • Topping, Keith (2004 [2003]). The Complete Clash (2η έκδοση).
       Ρίτσμοντ: Reynolds & Hearn. ISBN 1903111706. OCLC 63129186. 

[Επεξεργασία] Παραπομπές

    1. ↑ Clash star Strummer dies (STM). Entertainment. BBC News World
       Edition (2002 - 12 - 27) (ανακτήθηκε 2007 - 11 - 20 )
    2. ↑ Strummer's lasting culture Clash (STM). Entertainment. BBC News
       World Edition (2002 - 12 - 23) (ανακτήθηκε 2007 - 11 - 20 )
    3. ↑ ^3,0 ^3,1 The Clash by The Edge. Rolling Stone Issue 946. Rolling
       Stone (2004 - 4 - 15)
    4. ↑ Robb (2006), σσ. 130–132.
    5. ↑ Gray (2005), σελ. 56.
    6. ↑ Robb (2006), σελ. 151.
    7. ↑ Gray (2005), σελ. 72.
    8. ↑ Rowley, Scott (Οκτώβριος 1999). "Paul Simonon's first ever bass
       interview". Bassist Magazine (London) (10). 
    9. ↑ Gray (2005), σελ. 79.
   10. ↑ Strongman (2008), σελ. 103.
   11. ↑ Robb (2006), σσ. 192, 193.
   12. ↑ Gray (2005), σελ. 127. Στην έκδοση του Jones για την ιστορία,
       δώθηκαν 24 ώρες στον Strummer για να αποφασίσει και ο Rhodes τον
       κάλεσε στο τηλέφωνο μόλις οκτώ ώρες μετά (Robb [2006], σελ. 194).
   13. ↑ MTV Rockumentary
   14. ↑ Topping (2004), p. 12.
   15. ↑ Gray (2005), σελ. 143. Loder, Kurt (2003 - 3 - 13). The Clash:
       Ducking Bottles, Asking Questions. MTV News (ανακτήθηκε 2007 - 11 - 17
       )
   16. ↑ Robb (2006), σελ. 196.
   17. ↑ Robb (2006), σσ. 195–197.
   18. ↑ Gray (2005), σσ. 164–166; Robb (2006), σσ. 216–223. The Clash Sex
       Pistols 100 Club Festival. blackmarketclash.com (ανακτήθηκε 2007 - 11
       - 27 )
   19. ↑ 1976 – The Clash Live. blackmarketclash.com (ανακτήθηκε 2007 - 12 -
       31 )
   20. ↑ Gray (2005), σελ. 216.
   21. ↑ ^21,0 ^21,1 ^21,2 ^21,3 ^21,4 ^21,5 ^21,6 ^21,7 (DVD Video) The
       Clash, Westway to the World, New York, NY: Sony Music Entertainment;
       Dorismo; Uptown Films, 2001, ISBN 0738900826, OCLC 49798077 
   22. ↑ "The Uncut Crap—Over 56 Things You Never Knew About The Clash", NME
       (London: IPC Magazines) 3, 1991 - 3 - 16, ISSN 0028-6362, OCLC
       4213418 
   23. ↑ Robb (2006), σελ. 338.
   24. ↑ Strongman (2008), σσ. 201–202.
   25. ↑ Strongman (2008), σσ. 203–204; The RS 500 Greatest Songs of All
       Time. RollingStone (2004 - 12 - 9) (αρχειοθετήθηκε από το πρωτότυπο
       2007 - 11 - 20) (ανακτήθηκε 2007 - 11 - 22 ) Complete Control The
       Clash. The RS 500 Greatest Songs of All Time. RollingStone (2004 - 12
       - 9) (αρχειοθετήθηκε από το πρωτότυπο 2007 - 11 - 20) (ανακτήθηκε 2007
       - 11 - 22 )
   26. ↑ Gray (2005), σσ. 291–292; Marcus, Griel (1979 - 1 - 25). The Clash:
       Give 'Em Enough Rope. Rolling Stone (αρχειοθετήθηκε από το πρωτότυπο
       2008 - 3 - 18) (ανακτήθηκε 2008 - 3 - 29 )
   27. ↑ Metzger, John (November 2004). The Clash London Calling 25th
       Anniversary Legacy Edition. The Music Box (ανακτήθηκε 2007 - 11 - 19 )
   28. ↑ ^28,0 ^28,1 ^28,2 The Clash. Artist History. Aversion.com
       (ανακτήθηκε 2007 - 11 - 20 )
   29. ↑ Erlewine, Stephen Thomas. London Calling Review. allmusic.com
       (ανακτήθηκε 2007 - 11 - 19 )
   30. ↑ ^30,0 ^30,1 Battersby, Matilda (2010 - 6 - 16). London Calling:
       Tracey Emin and friends pay tribute to The Clash's 'official war
       artist'. The Independent (ανακτήθηκε 2010 - 6 - 17 )
   31. ↑ Norris, Chris (1997 - 7 - 21). "Cult Cash Clan". New York. 
   32. ↑ Jaffee, Larry (1987). The Politics of Rock (Popular Music and
       Society), σσ. 19–30.
   33. ↑ Clash. Trouser Press (ανακτήθηκε 2008 - 9 - 4 )
   34. ↑ Marsh, Dave. "The Clash". In Dave Marsh and John Swenson, εκδ.
       (1983), The New Rolling Stone Record Guide (Random House/Rolling Stone
       Press), σσ. 99–100.
   35. ↑ ^35,0 ^35,1 ^35,2 The Clash. Induction. The Rock and Roll Hall of
       Fame and Museum (2003 - 3 - 10) (ανακτήθηκε 2007 - 11 - 19 )
   36. ↑ Gray (2005), σελ. 380.
   37. ↑ ^37,0 ^37,1 Cromelin, Richard (1988 - 1 - 31). "Strummer on Man,
       God, Law and the Clash". Los Angeles Times.
       http://www.strummernews.com/latimes88.html. Ανακτήθηκε την 2007 - 11 -
       19. 
   38. ↑ Gray (2005), σελ. 398.
   39. ↑ ^39,0 ^39,1 Interview - Record Collector (2000). joestrummer.us
       (ανακτήθηκε 2008 - 12 - 5 )
   40. ↑ Marsh, Dave (1989). The Heart of Rock & Soul: The 1001 Greatest
       Singles Ever Made (Penguin), σσ. 77–80. ISBN 0-14-012108-0.
   41. ↑ Vineyard, Jennifer (2002 - 11 - 7). AC/DC, Clash, Police To Be
       Inducted Into Rock Hall Of Fame. MTV (ανακτήθηκε 2008 - 9 - 2 )
   42. ↑ The Clash's Mick Jones and Topper Headon reunite after 25 years. NME
       (2005 - 1 - 14) (ανακτήθηκε 2005 - 1- 15 )
   43. ↑ Gorillaz 'thrilled' to work with The Clash. Digital Spy (2010 - 2 -
       24) (ανακτήθηκε 2010 - 3 - 8 )
   44. ↑ The Clash (JHTML) (ανακτήθηκε 2007 - 11 - 17 )
   45. ↑ McCarthy, Jackie (1999 - 9 - 22). White Riot. Seattle Weekly
       (ανακτήθηκε 2008 - 3 - 26 )
   46. ↑ Henke, James (1980 - 4 - 3). "There'll Be Dancing In The Streets:
       The Clash". Rolling Stone: 38–41. 
   47. ↑ Gray (2004), σσ. 355–356; Reynolds and Press (1996), σελ. 72.
   48. ↑ ^48,0 ^48,1 Joe Strummer. The Times (2002 - 12 - 24) (ανακτήθηκε
       2009 - 8 - 29 )
   49. ↑ The RS 500 Greatest Albums of All Time. Rolling Stone (2003 - 11 -
       18)
   50. ↑ The RS 500 Greatest Songs of All Time. Rolling Stone (2004 - 12 -
       12)
   51. ↑ The 100 Greatest Guitar Songs of All Time. Rolling Stone (2008 - 6 -
       12)
   52. ↑ D'Ambrosio (2004), σελ. 298.
   53. ↑ Gray, Chris (2002 - 12 - 24). Fans Mourn Passing of the Political
       Man of Punk. Independent (ανακτήθηκε 2009 - 8 - 28 )
   54. ↑ D'Ambrosio (2004), σσ. 192, 251, 257, 298, 318–319.
   55. ↑ D'Ambrosio (2004), p. 257.
   56. ↑ D'Ambrosio (2004), σσ. 262–263.
   57. ↑ Ten Modern Bands Inspired by The Clash. ShortList.com (ανακτήθηκε
       2009 - 8 - 28 )
   58. ↑ Lannert, John (1997 - 3 - 29), "Latin Notas: Manzanera to Attend
       Latin Confab", Billboard, σελ. 33.
   59. ↑ Lannert, John (1997 - 11 - 1), "Latin Notas: IFPI Looks to Harmonize
       Sales Data", Billboard, σελ. 42; Linhardt, Alexander Lloyd (2003 - 10
       - 16). Album Review: Café Tacuba—Cuatro Camino. Pitchfork (ανακτήθηκε
       2009 - 8 - 28 ) Birchmeier, Jason. Café Tacuba—Biography. Allmusic
       (ανακτήθηκε 2009 - 8 - 28 ) Careaga, Roberto (2009 - 17 - 1). Claudio
       Narea: El hombre que perdió todo por Los Prisioneros. La Tercera
       (ανακτήθηκε 2010 - 5 - 16 ) Campo (1998), σελ. 6.
   60. ↑ Eddy (1997), σελ. 181.
   61. ↑ Buckley (2003), σελ. 367; Campo (1998), σελ. 5.

[Επεξεργασία] Περαιτέρω μελέτη

     • Clash, The (2008). The Clash: Strummer, Jones, Simonon, Headon.
       Λονδίνο: Atlantic Books. ISBN 1843547880. OCLC 236120343. 
     • Green, Johnny, and Garry Barker (2003 [1997]). A Riot of Our Own:
       Night and Day with The Clash (3η έκδοση). Λονδίνο: Orion. ISBN
       0752858432. OCLC 52990890. 
     • Gruen, Bob, and Chris Salewicz (2004 [2001]). The Clash (3η έκδοση).
       Λονδίνο: Omnibus. ISBN 1903399343. OCLC 69241279. 
     • Lenny Kaye, Lester Bangs, and Kosmo Vinyl (2000 [1991]). Clash on
       Broadway (2η έκδοση). Νέα Υόρκη: Sony Music. OCLC 54426634. 
     • Lowry, Ray (2007). The Clash. Γουόργουικ: Angry Penguin. ISBN
       1906283362. OCLC 165412921. 
     • Miles, Barry (1981). The Clash. Λονδίνο και Νέα Υόρκη: Omnibus Press.
       OCLC 7676911. 
     • Needs, Kris (2005). Joe Strummer and the Legend of the Clash. Λονδίνο:
       Plexus. ISBN 085965348X. OCLC 53155325. 
     • Quantick, David (2000). The Clash. Kill Your Idols. Λονδίνο:
       Unanimous. ISBN 1903318033. OCLC 59417418. 
     • Smith, Pennie (1980). The Clash: Before and After. Βοστόνη: Little,
       Brown. ISBN 0316801690. OCLC 8034340. 
     • Tobler, John, and Barry Miles (1983). The Clash. Λονδίνο και Νέα
       Υόρκη. ISBN 0711902887. OCLC 21335564. 

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   The Clash

     • Επίσημη ιστοσελίδα των The Clash
     • Επίσημη ιστοσελίδα θρυλικών ηχογραφήσεων

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png The Clash της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από "http://el.wikipedia.org/wiki/The_Clash"
   Κατηγορίες: Βρετανικά μουσικά συγκροτήματα | Πανκ συγκροτήματα | Ροκ
   συγκροτήματα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Aragonés
     • العربية
     • Беларуская
     • Български
     • Brezhoneg
     • Bosanski
     • Català
     • Česky
     • Cymraeg
     • Dansk
     • Deutsch
     • English
     • Español
     • Eesti
     • Euskara
     • فارسی
     • Suomi
     • Français
     • Galego
     • עברית
     • Hrvatski
     • Magyar
     • Bahasa Indonesia
     • Italiano
     • 日本語
     • ქართული
     • Latina
     • Lumbaart
     • Lietuvių
     • Latviešu
     • Nederlands
     • ‪Norsk (bokmål)‬
     • Occitan
     • Polski
     • Português
     • Română
     • Русский
     • Sardu
     • Sicilianu
     • Scots
     • Srpskohrvatski / Српскохрватски
     • Simple English
     • Slovenčina
     • Shqip
     • Српски / Srpski
     • Svenska
     • ไทย
     • Türkçe
     • Українська
     • 中文

     • Τελευταία τροποποίηση 19:50, 5 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
