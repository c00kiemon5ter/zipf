   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Σωκράτης Μάλαμας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                        Σωκράτης Μάλαμας
   Sokratis Malamas2.jpg
   Ο Σωκράτης Μάλαμας
       Γέννηση      29 Σεπτεμβρίου 1957 (1957-09-29)
                           (53 ετών) Συκιά Χαλκιδικής
    Εθνικότητα   Ελληνική
    Υπηκοότητα   Ελληνική
   Είδος Τέχνης τραγουδιστής και
                           μουσικοσυνθέτης


   Ο Σωκράτης Μάλαμας είναι τραγουδοποιός,
   τραγουδιστής και κιθαρίστας. Είναι ένας
   από τους πιο γνωστούς Έλληνες συνθέτες
   και ερμηνευτές και ένα από τα πιο
   χαρακτηριστικά παραδείγματα του
   λεγόμενου έντεχνου τραγουδιού.

   Πίνακας περιεχομένων

     * 1 Βιογραφία
     * 2 Δισκογραφία

          * 2.1 Προσωπικοί δίσκοι
          * 2.2 Συμμετοχές

     * 3 Εξωτερικοί σύνδεσμοι

[Επεξεργασία] Βιογραφία

   Γεννήθηκε στις 29 Σεπτεμβρίου 1957 στη
   Συκιά της Χαλκιδικής. Λόγοι εργασίας των
   γονέων του τον έκαναν να βρεθεί στη
   Στουτγάρδη της Γερμανίας μέχρι τα
   εφηβικά του χρόνια. Στη συνέχεια
   επέστρεψε στη Θεσσαλονίκη. Το μπουζούκι
   που του έκανε δώρο ο πατέρας του
   αποτέλεσε το αρχικό του ερέθισμα για τη
   μουσική. Στα δεκατρία του αγόρασε την
   πρώτη του κιθάρα ως επιβράβευση για τις
   επιδόσεις του στα σχολικά μαθήματα και
   στα δεκαεφτά του παρακολούθησε μαθήματα
   κιθάρας στο Μακεδονικό Ωδείο
   Θεσσαλονίκης. Μετά την αποφοίτησή του
   από το Λύκειο, επέστρεψε και πάλι στη
   Γερμανία για να παρακολουθήσει μαθήματα
   μουσικής στο Ωδείο της Στουτγάρδης. Σε
   μια δύσκολη περίοδο της ζωής του
   αποφασίζει να επιστρέψει και να πάει για
   σπουδές στο Εθνικό Ωδείο Αθηνών,
   μαθητεύοντας δίπλα στον Βαγγέλη
   Ασημακόπουλο και στον Νότη Μαυρουδή. Από
   τα 23 του αρχίζει την επαγγελματική του
   σταδιοδρομία, εργαζόμενος ως δάσκαλος
   κιθάρας καθώς και ως τραγουδιστής σε
   λαϊκά μαγαζιά. Πριν ξεκινήσει την
   προσωπική του πορεία, υπήρξε κιθαρίστας
   στην ορχήστρα του Νίκου Παπάζογλου.

   Η πρώτη απόπειρα που έκανε στην ελληνική
   δισκογραφία δεν στέφθηκε με επιτυχία
   καθώς η δισκογραφική εταιρία Lyra
   απέρριψε το υλικό του με την αιτιολογία
   ότι δεν ήταν εμπορικό. Συνέχισε να
   παίζει μουσική σε λαϊκά μαγαζιά,
   προσθέτοντας και κάποια δικά του
   τραγούδια στο πρόγραμμα που παρουσίαζε,
   χωρίς να αναφέρει ότι ο ίδιος ήταν αυτός
   που τα είχε γράψει. Μέχρι τη στιγμή που ο
   Νίκος Παπάζογλου τον άκουσε και
   διέκρινε το ταλέντο του, οπότε και τον
   έπεισε να μπει για ηχογράφηση στο
   στούντιο και να ετοιμάσει την πρώτη του
   δουλειά, με τίτλο «Ασπρόμαυρες
   Ιστορίες» το 1989. O Σωκράτης Mάλαμας έχει
   γράψει μουσική για θεατρικές
   παραστάσεις και για ένα μεγάλο διάστημα
   δίδασκε μουσική σε Ωδείο. Σταδιακά η
   πορεία του καλλιτέχνη έγινε ευρύτερα
   γνωστή και αγαπήθηκε από το κοινό.
   Σήμερα διαμένει και δημιουργεί στην
   Καστοριά.

   Έχει συνεργαστεί στη διάρκεια της
   πορείας του με διάφορους καλλιτέχνες,
   όπως ο συνθέτης Nίκος Ξυδάκης, ο
   κιθαρίστας Μπάμπης Παπαδόπουλος, η
   ερμηνεύτρια Χάρις Αλεξίου, ο ερμηνευτής
   και συνθέτης Αλκίνοος Ιωαννίδης , ο
   συνθέτης Γιώργος Χριστιανάκης, η
   ερμηνεύτρια Μελίνα Κανά, ο
   τραγουδοποιός Ορφέας Περίδης, ο
   τραγουδοποιός Θανάσης
   Παπακωνσταντίνου, και με στιχουργούς
   όπως ο Γιάννης Tσατσόπουλος, ο Μανώλης
   Ρασούλης, ο Γιώργος Aθανασόπουλος, ο
   Άλκης Aλκαίου, η Φωτεινή Λαμπρίδη, ο
   Θοδωρής Γκόνης, ο Mιχάλης Γκανάς, ο
   Oδυσσέας Iωάννου και ο Θανάσης
   Παπακωνσταντίνου. Επίσης, είχε αρκετές
   συμμετοχές σε έργα άλλων καλλιτεχνών,
   όπως ο Λουδοβίκος των Aνωγείων, ο
   Διονύσης Τσακνής, ο Μιλτιάδης
   Πασχαλίδης, η Μαρία Θωίδου, ο B.D. Foxmoor και
   η Sadahzinia (των Active Member), η Ελευθερία
   Αρβανιτάκη, η Μαρία Λουκά, ο Χαλβατζης
   και οι Χαΐνηδες.

   Έγραψε τη μουσική στην ταινία μεγάλου
   μήκους «Το Κυνήγι του Λαγού» και
   ερμήνευσε το τραγούδι «Το χρόνο να
   λαβώσω» στην ταινία μικρού μήκους
   «Ύψωμα 33» [1] [2]

[Επεξεργασία] Δισκογραφία

  [Επεξεργασία] Προσωπικοί δίσκοι

     * 1989 Ασπρόμαυρες ιστορίες (Lyra)
     * 1991 Παραμύθια (Lyra)
     * 1992 Της Μέρας και της Νύχτας (Lyra)
     * 1993 Κύκλος (Lyra)
     * 1996 Λαβύρινθος (Σωκράτης Μάλαμας) (Lyra)
     * 1998 13.000 Μέρες (Lyra)
     * 2000 Ο Φύλακας κι ο Βασιλιάς (Lyra)
     * 2002 Ένα (Lyra)
     * 2005 Άδειο Δωμάτιο (Lyra)
     * 2007 Δρόμοι (Lyra)
     * 2010 " Έξω " cd live (lyra)

  [Επεξεργασία] Συμμετοχές

     * 1994 Το φάντασμα από το παρελθόν (Lyra)
     * 1995 Στην Ανδρομέδα και στη γη (Lyra),
     * 1997 Η γυναίκα και το μήλο (Μύλος),
     * 1997 Πύλη της άμμου (Μύλος),
     * 1997 Σαν πεταλούδα (Virgin),
     * 1999 Τα σκόρπια της όχθης (Lyra),
     * 1999 Με την πλάτη στον τοίχο (Ακτή),
     * 1999 Μικρές αγγελίες (Lyra)
     * 1999 Ξυδάκης - Μάλαμας (Lyra)
     * 2000 Ασημένια Ακρη (Freestyle Productions)
     * 2001 Kramahoperrata II (Freestyle Productions)
     * 2001 Ο έρωτας στην πόλη (με μια κιθάρα)
       (Lyra)
     * 2001 Στον Τόπο μου Είμαι Τέλεια Ξένος
       (Μικρούτσικος, Θάνος)(Ετ. παραγωγής:His
       Master΄s Voice)(Ετ. διανομής:Minos-EMI)
     * 2002 Αγρύπνια (Lyra)
     * 2002 Στον τόπο μου είμαι τέλεια ξένος (EMI)
     * 2002 20 Χρόνια Μετά... (Μελωδία FM)
     * 2003 Μόνη μου πατρίδα είναι ο χρόνος (EMI)
     * 2003 Μια Ζωή Αλλού
     * 2004 Της νύχτας τα μακριά μαλλιά (Lyra)
     * 2005 Απ' το παράθυρο κοιτώ (Warner Music)
     * 2005 Ο Γαργαληστής (Δημήτρης Μπασλάμ)
       (Epic/Sony-BMG)
     * 2006 Διάφανος (Lyra)
     * 2006 Καλημέρα (μικρός ΗΡΩΣ)
     * 2006 Ο Γητευτής και το Δρακοδόντι
     * 2006 Το Σκοτεινό Τρυγώνι
     * 2006 Ο Τεμπέλης Δράκος και άλλες
       ιστορίες... (Γιώργος Χατζηπιερής)
     * 2006 Πλάνο Εξόδου
     * 2007 Ο Αγησίλαγος (Sony BMG)
     * 2007 Αλεξίου-Μάλαμας-Ιωαννίδης Ζωντανή
       ηχογράφηση από το θέατρο του
       Λυκαβηττού-Σεπτέμβριος 2006 (Estia, EMI)

[Επεξεργασία] Εξωτερικοί σύνδεσμοι

     * Στίχοι τραγουδιών του (απαιτείται
       υποστήριξη cookies από το πρόγραμμα
       περιήγησης).
     * Υλικό από προσωπική σελίδα σχετικά με
       τον καλλιτέχνη (1).
     * Τμήμα συνέντευξης του καλλιτέχνη
       αναφορικά με το συγκρότημα Τρύπες.

   Ανακτήθηκε από
   "http://el.wikipedia.org/wiki/%CE%A3%CF%89%CE%BA%CF%81%CE%AC%CF%84%CE%B7%CF%82_%CE%9C%CE%AC%CE%BB%CE%B1%CE%BC%CE%B1%CF%82"
   Κατηγορίες: Έλληνες μουσικοί | Έλληνες
   στιχουργοί | Έλληνες τραγουδιστές |
   Έλληνες τραγουδοποιοί | Ελληνικό ροκ |
   Κιθαρίστες | Γεννήσεις το 1957 |
   Χαλκιδικιώτες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 18:58, 13
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
