   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Βαλδουίνος Α' της Κωνσταντινούπολης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η στέψη του Βαλδουίνου Α'

   Ο Βαλδουίνος Α' της Κωνσταντινούπολης (Ιούλιος 1172 - 1205), ως ο πρώτος
   αυτοκράτορας της Λατινικής αυτοκρατορίας της Κωνσταντινούπολης, επίσης
   Βαλδουίνος Θ' της Φλάνδρας ως ένατος κόμης της Φλάνδρας και Βαλδουίνος ΣΤ'
   του Αινώ ως έκτος κόμης του Αινώ, ήταν ένας από τους εξέχοντες ηγέτες της
   Τέταρτης Σταυροφορίας.

   Ο Βαλδουίνος ήταν πρωτότοκος γιος του Βαλδουίνου Η΄ της Φλάνδρας και της
   Μαργαρίτας Α΄ της Αλσατίας, αδελφής του Φιλίππου της Αλσατίας, κόμισσας
   της Φλάνδρας. Όταν πέθανε ο θείος του άτεκνος (1191) τον διαδέχθηκε στην
   Φλάνδρα σαν Βαλδουίνος Ε'. Το 1186 ο νεαρότατος Βαλδουίνος παντρεύτηκε την
   Μαρία της Καμπανίας, κόρη του Ερρίκου Α', κόμη της Καμπανίας. Ο
   χρονογράφος Γκίλσμπερτ περιγράφει τον Βαλδουίνο σαν ξεμυαλισμένο με την
   γυναίκα του.

   Ο αδελφός της Ερρίκος ο 2ος της Καμπανίας είχε γίνει βασιλιάς των
   Ιεροσολύμων (1190), και πέθανε χωρίς να αφήσει γιο παρά μονάχα δύο κόρες.
   Οι θείοι της Ριχάρδος Β' της Αγγλίας, και Φίλιππος Β' της Γαλλίας
   συμμετείχαν μαζί στην 3η Σταυροφορία, ενώ η γιαγιά του Βαλδουίνου ήταν
   θεία της Ισαβέλλας, βασίλισσας των Ιεροσολύμων, και ήθελε να την βοηθήσει
   σε αυτή την προσπάθεια. Οπότε είχαν και κοινά ενδιαφέροντα για την
   συμμετοχή τους σε αυτή.

   Η μητέρα του Μαργαρίτα πέθανε (1194), και ο πατέρας του το επόμενο χρόνο
   οπότε έμεινε ο μοναδικός κυβερνήτης στις κομητείες της Φλάνδρας και του
   Αινώ. Στα 8 χρόνια που κυβέρνησε την περιοχή προσπάθησε να κερδίσει τις
   χαμένες εκτάσεις, και με την Συνθήκη του Περόν (1200), ο γαμπρός του
   βασιλιάς της Γαλλίας Φίλιππος Β' της Γαλλίας του επέστρεψε τα περισσότερα
   εδάφη του Αρτουά. Το Αρτουά είχε δοθεί στον Γάλλο βασιλιά σαν προίκα με
   άλλες περιοχές στον Γάλλο βασιλιά σαν προίκα στον γάμο του με την αδελφή
   του, Ισαβέλλα του Αινώ, που είχε πεθάνει το 1190.

   Πίνακας περιεχομένων

     • 1 Πρώτος Λατίνος αυτοκράτορας της Κωνσταντινούπολης
     • 2 Θάνατος και θρύλοι γύρω απο το όνομα του
     • 3 Κληρονόμοι
     • 4 Πηγές

[Επεξεργασία] Πρώτος Λατίνος αυτοκράτορας της Κωνσταντινούπολης

   Το 1195 ένωσε στην εξουσία του τις κομητείες Αινώ και Φλάνδρας. Το 1200
   ορίσθηκε ως ένας από τους αρχηγούς της Δ΄ Σταυροφορίας και μετά την
   κατάληψη της Κωνσταντινούπολης εξελέγη αυτοκράτορας στις 9/5/1204. Ενώ η
   Λατινική αυτοκρατορία είχε υποσχεθεί να δοθεί στον πρώην εκλεγμένο αρχηγό
   της Σταυροφορίας Βονιφάτιο τον Μομφερατικό ο ηγέτης της 4ης Σταυροφορίας
   γηραιότατος δόγης της Βενετίας Ερρίκος Δάνδολος προτίμησε αυτόν. Ένας απο
   τους σημαντικότερους λόγους που οδήγησαν τον δόγη στην συγκεκριμένη
   επιλογή να προτιμήσει αυτόν απο όλους τους υπόλοιπους μνηστήρες γιατί ήταν
   νέος, γενναίος, μαχητικός και ευλαβής. Ο αδικημένος Βονιφάτιος
   εξευμενίστηκε με το βασίλειο της Θεσσαλονίκης και περιοχές της Κρήτης,
   κάτι που δέν τον άφησε ευχαριστημένο και γι'αυτό όσο ζούσαν οι δύο άντρες
   βρίσκονταν σε συνεχή διαμάχη μεταξύ τους. Η σύζυγος του περιχαρής πήγε να
   τον συναντήσει αλλά δέν πρόλαβε γιατί πέθανε στην διαδρομή απο πανώλη.

   Εισέπραξε το 1/4 της αυτοκρατορίας και τα 5/8 της Πόλης. Τα υπόλοιπα 3/8
   της Πόλης με επέμβαση του αρχηγού της Σταυροφορίας γηραιότατου Βενετού
   δόγη Δάνδολου δόθηκαν στους Βενετούς, ώστε να μπορεί να εξασκεί επιρροή
   στον νέο αυτοκράτορα, και να απαλλαγούν οι Βενετοί απο την φορολογία. Με
   την παρέμβαση του Δάνδολου πρώτος Λατίνος αρχιεπίσκοπος στην Κων/πολη
   εξελέγη ο Θωμάς Μοροζίνι.

   Η περιοχή επικρατείας του ήταν εκτός απο την πόλη της Κων/πολης τμήματα
   της Θράκης και της Ασίας όπως και τα νησιά Λέσβος, Χίος, Λήμνος, Ίμβρος
   και Τένεδος. Για να ικανοποιηθεί ο μεγάλος του ανταγωνιστής Βονιφάτιος ο
   Μομφερατικός του δόθηκε η Θεσσαλονίκη και οι περιοχές της Μακεδονίας. Το
   καλοκαίρι που ακολούθησε ο αδελφός του Ερρίκος κατέλαβε την Βιθυνία.

[Επεξεργασία] Θάνατος και θρύλοι γύρω απο το όνομα του

   Επιδεικνύοντας παντελή έλλειψη διπλωματικότητας προσέβαλε τον βασιλιά των
   Βουλγάρων Ιωαννίτση ή Σκυλογιάννη και τον προκάλεσε σε πόλεμο. Κατά τη
   διάρκεια εκστρατείας για την απόκρουσή του συγκρούστηκε μαζί του κοντά
   στην Αδριανούπολη και συνελήφθη αιχμάλωτος το 1205. Πέθανε κατά την
   κράτησή του υπό ανεξιχνίαστες συνθήκες περί το 1205/6, πιθανότατα
   δολοφονημένος από τον Ιωαννίτση. Ένας Βουλγαρικός θρύλος λέει οτι τον
   σκότωσε βίαια ο Καλογιάννης γιατί ήθελε να ξελογιάσει την γυναίκα του. Ο
   Βυζαντινός ιστορικός Γ.Ακροπολίτης λέει οτι χρησιμοποιούσε το κρανίο του
   σάν κύπελλο. Ο Καλογιάννης που είχε ασπαστεί τον Καθολικισμό ανέφερε στον
   πάπα Ιννοκέντιο 3ο οτι απλά πέθανε στην φυλακή, κρύβοντας το πιθανό του
   έγκλημα. Ένας πύργος στο τσαρικό φρούριο του Τάρνοβο αναγνωριζόταν σάν
   "πύργος του Βαλδουίνου".

   Το 1225, 20 χρόνια αργότερα, εμφανίστηκε ένας άντρας στην Φλάνδρα που
   ισχυρίστηκε οτι είναι ο αυτοκράτορας Βαλδουίνος, και περιπλέχτηκε σε μιά
   σειρά εξεγέρσεων ενάντια στην ηγεμονία της κόρης του Ιωάννας. Πολλοί
   παλιοί γνωστοί του Βαλδουίνου αναγνώρισαν την πλάνη και εκτέλεσαν τον
   άγνωστο άντρα το 1226.

[Επεξεργασία] Κληρονόμοι

   Με την σύζυγο του Μαρία της Καμπανίας είχε δύο κόρες

     • Ιωάννα της Κωνσταντινούπολης
     • Μαργαρίτα Β΄ της Φλάνδρας

[Επεξεργασία] Πηγές

     • Αγγλική Wikipedia
     • John C. Moore, 'Baldwin IX of Flanders, Philip Augustus and the Papal
       Power', Speculum, volume 37, issue 1 (January 1962), 79-89
     • Robert Lee Wolff, 'Baldwin of Flanders and Hainault, First Latin
       Emperor of Constantinople: His Life, Death, and Resurrection,
       1172-1255', Speculum, volume 27, issue 3 (July, 1952), 281-322

   Ανακτήθηκε από
   "http://el.wikipedia.org/wiki/%CE%92%CE%B1%CE%BB%CE%B4%CE%BF%CF%85%CE%AF%CE%BD%CE%BF%CF%82_%CE%91%27_%CF%84%CE%B7%CF%82_%CE%9A%CF%89%CE%BD%CF%83%CF%84%CE%B1%CE%BD%CF%84%CE%B9%CE%BD%CE%BF%CF%8D%CF%80%CE%BF%CE%BB%CE%B7%CF%82"
   Κατηγορίες: Σταυροφορίες | Λατινική Αυτοκρατορία | Κωνσταντινούπολη |
   Κόμητες της Φλάνδρας | Οίκος Αινώ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • Deutsch
     • English
     • Español
     • Suomi
     • Français
     • Magyar
     • Italiano
     • 日本語
     • 한국어
     • Lietuvių
     • Bahasa Melayu
     • Nederlands
     • ‪Norsk (bokmål)‬
     • Polski
     • Português
     • Русский
     • Svenska
     • ไทย
     • West-Vlams

     • Τελευταία τροποποίηση 22:31, 4 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
