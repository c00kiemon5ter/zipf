   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Παύλος Σαντορίνης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Παύλος Σαντορίνης του Ελευθερίου
   υπήρξε ομότιμος καθηγητής του Ε. Μ.
   Πολυτεχνείου και σύγχρονος Έλληνας
   εφευρέτης. Γεννήθηκε τον Ιούνιο του 1893
   στην Οδησσό της Ρωσίας και απεβίωσε το
   1986 στην Αθήνα. Σπούδασε στην Ελβετία
   (1905-1919) στο Πολυτεχνείο και Πανεπιστήμιο
   στη Ζυρίχη και στη συνέχεια αναδείχθηκε
   τακτικός καθηγητής και διευθυντής των
   εργαστηρίων της Φυσικής ΙΙ του Ε. Μ.
   Πολυτεχνείου. Ήταν επιστήμονας και
   ερευνητής πολλών περιοχών της επιστήμης
   και ιδιαίτερα στη Στατιστική, Υδραυλική,
   στην έρευνα των φυσικών πηγών ενέργειας
   ενώ εκτέλεσε πολλές πρωτοποριακές
   κατασκευές τσιμέντου (1919-1925). Έγινε
   διεθνώς γνωστός κατά τις παραμονές του
   Β΄ παγκοσμίου πολέμου για την
   προσπάθειά του σε πολλές επινοήσεις και
   κατασκευές, σημαντικότερες των οποίων
   ήταν:

    1. Η επινόηση και κατασκευή του
       απορροφομικρομετρικού ζυγού, που
       θεωρήθηκε ο ευπαθέστερος ζυγός της
       Φυσικής. Για την επινόησή του αυτή
       βραβεύτηκε το 1935 από την Ακαδημία του
       Παρισιού.
    2. Επινόησε και κατασκεύασε πρώτος το
       "ελληνικό ραντάρ", εμβέλειας 130 χλμ. και
       που αργότερα αποδείχθηκε ως το πρώτο
       εκατοστομετρικό ραντάρ του κόσμου,
       (1936-1939).
    3. Επίσης το 1936 επινόησε και κατασκεύασε
       τον "ραδιοπυροσωλήνα", που 8 χρόνια
       αργότερα, το 1944 εφευρέθηκε από τους
       Αμερικανούς και που τον ονόμασαν τότε
       το "2ο μυστικό όπλο της Αμερικής".
    4. Το 1942 εφεύρε (του αναγνωρίσθηκαν δύο
       πρωτοπορίες - προνόμια) τον
       ηλεκτρονικό εγκέφαλο "Η" ως αυτόματος
       πιλότος πυραύλου κατ΄ εναντίον άλλου
       εχθρικού. Την ίδια περίπου διάταξη της
       επινόησης αυτής εφεύραν οι Αμερικανοί
       9 χρόνια μετά, το 1951 όπου και από τότε
       έχει ευρεία εφαρμογή.
    5. Επίσης ανακάλυψε νέα φυσικά φαινόμενα
       στο χώρο των ηλεκτρομαγνητικών
       μικροκυμάτων (1936-1940).
    6. Ακόμα υπήρξε ο πρώτος που διατύπωσε τη
       γενική απαγορευτική αρχή σχετικά με
       το κατώτατο όριο χρονικής διάρκειας
       ενός παρατηρητέου φυσικού φαινομένου
       (1958).
    7. To 1968 διατύπωσε τη θεωρία των
       "πολλαπλών διαδοχικών μικροεκρήξεων
       του Σύμπαντος" όπου σύμφωνα με τη
       θεωρία αυτή το Σύμπαν δεν προήλθε από
       μια πρωταρχική έκρηξη του συνόλου της
       ύλης του Σύμπαντος, αλλά από την
       εμφάνιση ενός πρωταρχικού απειροστών
       διαστάσεων σωματιδίου (ένα είδος
       κβάντουμ του Σύμπαντος) που με μικρές
       διαδοχικές πυρηνικές εκρήξεις
       δημιούργησε αβίαστα για πρώτη φορά
       την εικόνα του Σύμπαντος όπως είναι
       γνωστή σήμερα. Έτσι μ΄ αυτή τη θεωρία ο
       Π. Σαντορίνης ανέτρεψε βασικούς
       νόμους της Φυσικής όπως την "Αρχή
       διατήρησης της ενέργειας" καθώς και το
       "Δεύτερο αξίωμα της θερμοδυναμικής".
    8. Το 1974 διατύπωσε μια νέα αρχή της
       "Φθίνουσα εντροπίας του Σύμπαντος".
    9. Παράλληλα με τα παραπάνω ασχολήθηκε
       επίσης με τη φιλοσοφική ερμηνεία
       βασικών θεμάτων της σύγχρονης
       Φυσικής. Έτσι από το 1968 κατέληξε σε μια
       δική του νέα θεωρία ισόνομης
       συγκυριαρχίας του παράγοντα "Πνεύμα"
       ως τον τέταρτο παράγοντα του
       Σύμπαντος παράλληλα με το φυσικό
       συνεχές "Χώρος" - "Χρόνος" - "Ύλη".
       Περικοπές αυτών των εργασιών του
       έχουν αναφερθεί επανειλημμένα και
       εκτενώς σε ξένα επιστημονικά
       περιοδικά και συγγράμματα.

   Η διεθνής αναγνώριση του Παύλου
   Σαντορίνη αποδείχθηκε από το γεγονός
   ότι υπήρξε αντεπιστέλλον μέλος της
   Ακαδημίας των Επιστημών της Τουλούζης
   (1961), ενεργό μέλος της Ακαδημίας των
   Επιστημών της Ν. Υόρκης (1961) και εταίρος
   της ίδιας από το 1965. Επίσης εταίρος της
   Royal Society of Arts του Λονδίνου (1972) καθώς και
   επίτιμος Πρόεδρος του 7ου Φιλοσοφικού
   Συνεδρίου της Νίκαιας Γαλλίας (1969). Έλαβε
   πλείστα επιστημονικά Βραβεία μεταξύ των
   οποίων το Μετάλλιο Fermat της Ακαδημίας
   Επιστημών της Τουλούζης (1961), Μετάλλιο
   Vermeil Ερευνών και Εφευρέσεων (Παρίσι 1968),
   Μετάλλιο Vermeil της Προόδου (Παρίσι 1969) κ.ά.
   Επίσης παρασημοφορήθηκε από τρεις
   Βασιλείς των Ελλήνων (Γεώργιο Β΄, Παύλο
   και Κωνσταντίνο Β΄) με τον Ταξιάρχη
   Γεωργίου Α΄, του Φοίνικα κ.ά.

   Ο Παύλος Σαντορίνης μιλούσε επίσης
   αγγλικά, γερμανικά, γαλλικά, ιταλικά και
   ρωσικά και ήταν εν ζωή μόνιμος κάτοικος
   Αθηνών.

  [Επεξεργασία] Πηγές

           1. Εγκυκλοπαιδικόν Λεξικόν Ηλίου.
           2. Βιογραφικό λεξικό προσωπικοτήτων
           (Who's Who) 1979, σ.611

   Ανακτήθηκε από
   "http://el.wikipedia.org/wiki/%CE%A0%CE%B1%CF%8D%CE%BB%CE%BF%CF%82_%CE%A3%CE%B1%CE%BD%CF%84%CE%BF%CF%81%CE%AF%CE%BD%CE%B7%CF%82"
   Κατηγορίες: Έλληνες φυσικοί | Γεννήσεις
   το 1893 | Θάνατοι το 1986

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 14:30, 4
       Φεβρουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
