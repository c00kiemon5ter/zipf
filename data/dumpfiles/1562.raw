   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Νέα Έφεσος Πιερίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°14′5″N 22°29′18″E﻿ /
   ﻿40.23472, 22.48833

               Νέα Έφεσος
   Νομός                    Πιερίας
   Δήμος                    Δίου
   Πληθυσμός            1.880 (2001)
   Υψόμετρο              30 m
   Παλαιά ονομασία Στουπί

   [IMG]
   [IMG]
   'Αποψη της Νέας Εφέσου

   Η Νέα Έφεσος είναι μεγάλος οικισμός στο
   νομό Πιερίας. Διοικητικά ανήκει στο δήμο
   Δίου και αποτελεί το ομώνυμο Δημοτικό
   Διαμέρισμα (Δ. δ. Νέας Εφέσου). Η απόσταση
   από την Κατερίνη είναι 7 χιλιόμετρα.

   Αριθμεί 1.880 κατοίκους (με βάση την
   απογραφή του 2001) που στη συντριπτική
   τους πλειοψηφία είναι αγρότες.

   Ο οικισμός πρόσφατα μετονομάστηκε σε
   Νέα Έφεσο, εξαιτίας της εγκατάστασης
   Μικρασιατών προσφύγων από την περιοχή
   της αρχαίας Εφέσου γύρω από την Τούμπα.
   Ήδη από τα Βυζαντινά χρόνια υπήρχε στην
   πλαγιά της Τούμπας χωριό εντοπίων
   κατοίκων, με το όνομα Παλιοχώρα. Στα
   χρόνια της Τουρκοκρατίας ο οικισμός
   μεταφέρθηκε στα πεδινά και
   μετονομάστηκε σε Στουπί ή Σπη, από το
   όνομα ενός φυτού με το οποίο οι κάτοικοι
   κατασκεύαζαν σχοινιά και πανιά πλοίων.

[Επεξεργασία] Υποδομή

   Στο χωριό υπάρχει εξαθέσιο Δημοτικό
   Σχολείο και διθέσιο νηπιαγωγείο, ΚΑΠΗ
   και ο Πολιτιστικός Σύλλογος του χωριού
   ονομάζεται ο "Ηράκλειτος". Μεταξύ άλλων η
   Νέα Έφεσος έχει ένα σύγχρονο ιατρείο.
   Στη Νέα Έφεσο είναι και η έδρα του
   αθλητικού κέντρου ποδοσφαίρου της
   [[Ελληνική Ποδοσφαιρική
   Ομοσπονδία|ΕΠΟ]].^[1]

   Ο κεντρικός ναός του είναι αφιερωμένος
   στους Τρεις Ιεράρχες, ενώ υπάρχει και ο
   Ναός του Αγίου Ιωάννη του Προδρόμου,
   προς τιμήν του οποίου διεξάγονται στα
   τέλη του Αυγούστου κάθε χρόνο , μουσικές
   και χορευτικές εκδηλώσεις, με τίτλο
   "Προδρόμεια". Στον παλαιό ναό βρίσκεται
   και ένα σπήλαιο.

   Ο Άγιος Ιωάννης Πρόδρομος είναι
   αναστηλωμένη μεταβυζαντινή εκκλησία με
   τοιχογραφίες των μέσων του 18ου αιώνα.
   Δίπλα της κτίστηκε νεότερος ναός
   αφιερωμένος στον Άγιο Ιωάννη Θεολόγο.

   Στη Νέα Έφεσο είναι και η έδρα του
   τοπικού ραδιοφωνικού σταθμού "Ράδιο
   Μάνος".

   Το 2001 ιδρύθηκε Αθλητικός-Πολιτιστικός
   και Οικολογικός Σύλλογος («Το Στουπί»)
   στη Νέα Έφεσο.Η τοπική ποδοσφαιρική
   ομάδα λέγεται Μακεδονικός Νέας Εφέσου
   και αγωνίζεται στην Β΄ ερασιτεχνική
   κατηγορία του τοπικού πρωταθλήματος της
   Ε.Π.Σ. Πιερίας.

   Το 2007 εγκαταστάθηκε στο χωριό και
   μετεωρολογικός σταθμός ^[2]

[Επεξεργασία] Ιστορικά στοιχεία

   Κατά τους Βυζαντινούς χρόνους, το χωριό
   βρισκόταν στην πλαγιά της Τούμπας, με το
   όνομα "Παλιόχωρα". Αργότερα όμως και με
   παρέμβαση του τότε Δεσπότη, έφυγαν από
   αυτή την τοποθεσία επειδή στην περιοχή
   παρατηρούνταν μεγάλη παιδική
   θνησιμότητα και εγκαταστάθηκαν στον
   βάλτο.

   Την περίοδο της Τουρκοκρατίας η Νέα
   Έφεσος ήταν οικισμός και ονομάστηκε Σπη,
   από το τουρκικό όνομα ενός φυτού της
   περιοχής που απορροφούσε το νερό του
   βάλτου. Ο επίσκοπος Παρθένιος Βαρδάκας
   περιγράφει (πριν από τα 1912) το χωριό και
   λέει ότι βρίσκεται στην εύφορη πεδιάδα
   του Αίσωνα κοντά στη σιδερένια γέφυρα
   που κατασκεύασαν οι Τούρκοι και
   σημειώνει ότι το όνομα Στουπί -κατά
   συγκοπή Σπη - προέρχεται από την εγχώρια
   παραγωγή κάνναβης (στουπί). Με αυτό
   φτιάχνουν σχοινιά πλοίων, αλιευτικά
   δίχτυα, χονδρά λινά υφάσματα και πανιά
   πλοίων.

   Ο περιηγητής Λεόν Εζέ αναφέρει το χωριό
   με την ονομασία Στουπί. Χαρακτηριστικά
   λέει ότι έχει 50 σπίτια, μια παλιά
   εκκλησία του Αγίου Προδρόμου, βρέθηκαν
   μνημεία από μάρμαρο και βυζαντινές
   επιγραφές. ^[3]

   Το Σπι, σύμφωνα με τον Τρύφωνα
   Ευαγγελίδη, είχε 230 κατοίκους γύρω στο 1910
   .^[4] .

   Στις αρχές του προηγούμενου αιώνα το
   χωριό αποτελούνταν από 60 περίπου σπίτια
   και αριθμούσε περίπου 380 κατοίκους, που
   ασχολούνταν με τη γεωργία και
   κτηνοτροφία.

   Το 1924 ήρθαν και εγκαταστάθηκαν γύρω από
   την Τούμπα η πρώτη ομάδα και το 1927 η
   δεύτερη ομάδα προσφύγων από την Έφεσο
   της Μ. Ασίας. Το 1926 το χωριό ονομάστηκε
   Στουπί και το 1953 πήρε το επίσημο όνομά
   του Νέα Έφεσος.

[Επεξεργασία] Παραπομπές και σημειώσεις

    1. ↑ Πιερικοί Αντίλαλοι, Εγκαινιάσθηκε
       χθες το Αθλητιατρικό Κέντρο στην
       Κονταριώτισσα, 17 Μαρτίου 2009.
    2. ↑ Δύο νέοι μετεωρολογικοί σταθμοί σε
       Βροντού και Νέα Έφεσο, Πιερικοί
       Αντίλαλοι, 2 Οκτωβρίου 2007
    3. ↑ "Καζταρίδη Ι. Φ., Η Πιερία των
       περιηγητών και των γεωγράφων"σελ. 153
    4. ↑ "Καζταρίδη Ι. Φ.,ό.π., σελ. 192

   π • σ • ε
      Δημοτικά Διαμερίσματα του Δήμου Δίου
   Άγιος Σπυρίδων  · Βροντού  · Δίον  ·
   Καρίτσα  · Κονταριώτισσα  · Νέα Έφεσος

   Ανακτήθηκε από
   "http://el.wikipedia.org/wiki/%CE%9D%CE%AD%CE%B1_%CE%88%CF%86%CE%B5%CF%83%CE%BF%CF%82_%CE%A0%CE%B9%CE%B5%CF%81%CE%AF%CE%B1%CF%82"
   Κατηγορίες: Χωριά του νομού Πιερίας |
   Δήμος Δίου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 23:39, 26
       Ιανουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
