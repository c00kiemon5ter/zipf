   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Κόραξ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                                   Κόραξ
   Κόραξ
   πατήστε για μεγαλύτερη εικόνα
      Συντομογραφία     Crv
      Λατινικό όνομα    Corvus
             Γενική            Corvi
             Έκταση            183,8 τετ. μοίρες (0,446 %)
                                     Κατάταξη 70ος
      Αριθμός άστρων    29
       (μέγεθος ≤ 6,5)
   Πλήρως ορατός σε γεωγραφικά πλάτη
   μεταξύ
   65°N - 90°S

   Κόραξ (Λατινικά: Corvus, συντομογραφία: Crv)
   είναι αστερισμός που σημειώθηκε στην
   αρχαιότητα από τον Πτολεμαίο και είναι
   ένας από τους 88 επίσημους αστερισμούς
   που θέσπισε η Διεθνής Αστρονομική Ένωση.
   Ο Κόραξ βρίσκεται ολόκληρος στο νότιο
   ημισφαίριο της ουράνιας σφαίρας, αλλά
   είναι στο σύνολό του ορατός από την
   Ελλάδα. Συνορεύει μόνο με τρεις άλλους
   αστερισμούς, την Παρθένο, τον Κρατήρα
   και την Ύδρα. Διακρίνεται ως
   χαρακτηριστικό τετράπλευρο σχήμα.

   Πίνακας περιεχομένων

     * 1 Ονομασίες και ιστορία
     * 2 Οι φωτεινότεροι αστέρες
     * 3 Αξιοσημείωτα στον αστερισμό
     * 4 Διαδικτυακοί Τόποι

[Επεξεργασία] Ονομασίες και ιστορία

   Παρά τις μικρές του διαστάσεις στην
   ουράνια σφαίρα, ο Κόραξ έχαιρε μεγάλης
   εκτιμήσεως από τους αρχαίους Έλληνες
   και Ρωμαίους. Αντιπροσώπευε το ιερό
   πτηνό του θεού Απόλλωνος σε συνδυασμό με
   το μαντικό του χάρισμα, καθώς ο Φοίβος
   είχε μεταμορφωθεί σε κόρακα κατά τη
   Γιγαντομαχία. Σύμφωνα με τον μύθο της
   Κορωνίδος και της απιστίας της προς τον
   Απόλλωνα, όταν ο κόρακας ανέφερε στο
   αφεντικό του τα δυσάρεστα νέα, ο
   Απόλλωνας άλλαξε το χρώμα του από
   ασημένιο σε μαύρο (Οβίδιος,
   Μεταμορφώσεις). Κατά έναν άλλο μύθο, ο
   κόρακας στάλθηκε με ένα κύπελλο για
   νερό, καθυστέρησε σε μία συκιά μέχρι που
   τα σύκα της ωρίμασαν, και μετά επέστρεψε
   στον θεό με ένα νερόφιδο στα νύχια του
   και ένα ψέμα στο στόμα του,
   δικαιολογούμενος ότι το φίδι υπήρξε η
   αιτία της καθυστερήσεώς του. Ο Απόλλων
   τότε τιμώρησε τον κόρακα καρφώνοντάς
   τον για πάντα στον ουρανό μαζί με το
   κύπελλο (ο αστερισμός Κρατήρ) και το
   νερόφιδο (την Ύδρα). Από τους μύθους
   αυτούς προέρχονται οι λατινικές
   ονομασίες για τον αστερισμό Phoebo Sacer ALes
   (Μανίλιος), Phoebeius Ales (Οβίδιος), Avis Ficarius (= το
   πουλί των σύκων) και Emansor (= ο καθυστερών).
   Ο Άρατος περιγράφει τον Κόρακα να
   ραμφίζει τις κουλούρες της Ύδρας.

   Οι Άραβες αποκαλούσαν τον Κόρακα Al Ghurab
   (το κοράκι), αλλά αρχικώς οι 4 βασικοί
   αστέρες του ήταν Al Arsh al Simak al Azal, δηλαδή ο
   Θρόνος του Αόπλου, που αναφέρεται στον
   αστέρα Στάχυ της Παρθένου. Εδώ
   βρίσκονταν τα οπίσθια του τεράστιου
   ουράνιου λιονταριού των Αράβων (όχι του
   σημερινού αστερισμού Λέοντος), ενώ άλλο
   αραβικό όνομα ήταν το Al Hiba, η σκηνή,
   συνοδευόμενη από το επίθετο Yamaniyah, η
   νότια, για να ξεχωρίζει από εκείνη στον
   Ηνίοχο.

   Παρόμοια και στους Ινδούς ο Κόραξ
   συνιστούσε τμήμα ενός ευρύτερου
   αστερισμού, του πελώριου Praja-pati, του
   οποίου σχημάτιζε το χέρι, αυτό το όνομα
   πάντως συγχέεται και με τον Ωρίωνα. Η
   κεφαλή της μορφής ήταν ο Στάχυς και τα
   πόδια οι α, β Ζυγού, ενώ η μορφή στεκόταν
   πάνω στα β, δ και π Σκορπίου. Βέβαια η
   Αβέστα αναφέρει ένα αστρικό κοράκι, τον
   Eorosch, αλλά το αν και πώς συμπίπτει με τον
   Κόρακα είναι άγνωστο. Οι βασικοί αστέρες
   του Κόρακος έχουν επίσης ταυτισθεί με το
   Kurra (άλογο) των Ακκαδίων.

   Οι Εβραίοι γνώριζαν τον αστερισμό ως Orebh
   ή Orev (= το κοράκι), ενώ οι Κινέζοι ως τμήμα
   του μεγάλου τους «Κόκκινου Πουλιού» με
   ξεχωριστούς αστέρες του να είναι ένα
   «Αυτοκρατορικό `Αρμα» επί του ανέμου.

   Κατά τις ιουδαιοχριστιανικές
   αναπαραστάσεις των ουράνιων μορφών ο
   Κόραξ προσομοιώθηκε με το κοράκι του Νώε
   που πετούσε πάνω από τον Κατακλυσμό
   καθώς δεν υπήρχε ξηρά για να
   προσγειωθεί, ή με ένα από τα κοράκια που
   τάιζαν τον Προφήτη Ηλία. Αλλά ο Ιούλιος
   Σίλερ συνεδύαζε ένα τμήμα του με τον
   Κρατήρα και έλεγε ότι το σύνολο ήταν η
   Κιβωτός της Διαθήκης.

[Επεξεργασία] Οι φωτεινότεροι αστέρες

   Ο Αργκελάντερ απέδιδε στον Κόρακα 15
   αστέρες ορατούς με γυμνό μάτι, ενώ ο Heis 26.

     * Ο αστέρας α Κόρακος δεν είναι και ο
       φωτεινότερος του αστερισμού. Είναι
       γνωστός με το ιδιαίτερο όνομα Αλχίμπα
       (Al Chiba), όπου και παραπέμπουμε.
     * Ο αστέρας β Κόρακος έχει φαινόμενο
       μέγεθος 2,65 και ο φασματικός τύπος του
       είναι G5 II (κίτρινος γίγαντας). Δεν
       φέρει ιδιαίτερο όνομα, παρότι είναι ο
       δεύτερος σε φωτεινότητα στον
       αστερισμό.
     * Ο γ, ο φωτεινότερος του αστερισμού,
       έχει το ιδιαίτερο όνομα Τζιενά (Giena).
     * Ο διπλός δ είναι γνωστός ως Αλγκοράμπ
       (Algorab).
     * Ο ε έχει φαινόμενο μέγεθος 3,00 και
       φασματικό τύπο K2 IIIa.
     * Ο η έχει φαιν.μέγεθος 4,31 και φασμ.τύπο
       F2 III-IV.

[Επεξεργασία] Αξιοσημείωτα στον αστερισμό

   - Ο μακράς περιόδου μεταβλητός αστέρας R
   Κόρακος είναι ορατός και με κιάλια στο
   μέγιστό του, καθώς το φαινόμενο μέγεθός
   του κυμαίνεται από 7,5 ως 14 με περίοδο
   περίπου 315 ημέρες.

   - Ο κατακλυσμικός μεταβλητός αστέρας TV
   Κόρακος είναι γνωστός και ως «Αστέρας
   του Τόμπω» από το όνομα του
   ανακαλύψαντος τον πλανήτη Πλούτωνα,
   επειδή ο Κλάιντ Τόμπω ανεκάλυψε τη
   μεταβλητότητά του, στις 23 Μαρτίου 1931.

   - Το DENISP J1228.2-1547 είναι ζεύγος φαιών νάνων
   παρατηρήσιμων μόνο στο υπέρυθρο. Ο
   μεταξύ τους διαχωρισμός είναι μόλις 0,28
   του δευτερολέπτου της μοίρας και η
   απόστασή τους από τη Γη ανέρχεται σε 60 ή
   περισσότερα έτη φωτός.

   - Αρκετά φωτεινό (φαιν.μέγεθος περ. 10,5)
   είναι το πλανητικό νεφέλωμα NGC 4361, στο
   κέντρο σχεδόν του αστερισμού.

   - Διάσημο (βλ. π.χ. φωτογραφίες στις
   εφημερίδες Το Βήμα στις 26/10/1997, Η
   Καθημερινή στις 19/10/2006 σελ.11) είναι το
   ζεύγος αλληλεπιδρώντων σπειροειδών
   γαλαξιών NGC 4038 - NGC 4039, γνωστών ως
   «Κεραίες» ("Antennae") από το παράξενο σχήμα
   που τους έχει προσδώσει η βαρυτική τους
   αλληλεπίδραση. Η απόσταση του ζεύγους
   από τη Γη υπολογίζεται στα 68 εκατομμύρια
   έτη φωτός.

[Επεξεργασία] Διαδικτυακοί Τόποι

   Ερατοσθένης, Καταστερισμοί ή
   Αστροθεσίαι: Κόραξ

   π • σ • ε
                          Οι 88 αστερισμοί
   Αετός • Αιγόκερως • Αλώπηξ •
   Ανδρομέδα • Αντλία • Ασπίς •
   Βέλος • Βόρειος Στέφανος •
   Βοώτης • Βωμός • Γερανός •
   Γλύπτης • Γλυφείον • Γνώμων •
   Δελφίν • Διαβήτης • Δίδυμοι •
   Δίκτυον • Δοράς • Δράκων •
   Εξάς • Ζυγός • Ηνίοχος •
   Ηρακλής • Ηριδανός • Θηρευτικοί
   Κύνες • Ινδός • Ιππάριον •
   Ιπτάμενος Ιχθύς • Ιστία •
   Ιχθύες • Καμηλοπάρδαλις •
   Κάμινος • Καρκίνος • Κασσιόπη •
   Κένταυρος • Κήτος • Κηφεύς •
   Κόμη Βερενίκης • Κόραξ •
   Κρατήρ • Κριός • Κύκνος •              M45 Carte du
   Λαγωός • Λέων • Λυγξ • Λύκος •     ciel.png
   Λύρα • Μεγάλη Άρκτος • Μέγας
   Κύων • Μικρά Άρκτος • Μικρός
   Κύων • Μικρός Λέων •
   Μικροσκόπιο • Μονόκερως •
   Μυία • Νότιον Τρίγωνον • Νότιος
   Ιχθύς • Νότιος Σταυρός • Νότιος
   Στέφανος • Οκρίβας • Οκτάς •
   Οφιούχος • Όφις • Παρθένος •
   Περιστερά • Περσεύς • Πήγασος •
   Πρύμνα • Πτηνόν • Πυξίς •
   Σαύρα • Σκορπιός • Ταύρος •
   Ταώς • Τηλεσκόπιον • Τοξότης •
   Τουκάνα • Τράπεζα • Τρίγωνον •
   Τρόπις • Ύδρα • Ύδρος •
   Υδροχόος • Φοίνιξ • Χαμαιλέων •
   Ωρίων • Ωρολόγιον

   Ανακτήθηκε από
   "http://el.wikipedia.org/wiki/%CE%9A%CF%8C%CF%81%CE%B1%CE%BE"
   Κατηγορία: Αστερισμοί

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Беларуская
     * Български
     * বাংলা
     * Català
     * Corsu
     * Česky
     * Dansk
     * Deutsch
     * English
     * Esperanto
     * Español
     * فارسی
     * Suomi
     * Français
     * Gaeilge
     * Galego
     * עברית
     * Hrvatski
     * Magyar
     * Հայերեն
     * Bahasa Indonesia
     * Italiano
     * 日本語
     * 한국어
     * Latina
     * Lëtzebuergesch
     * Lietuvių
     * Latviešu
     * മലയാളം
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Română
     * Русский
     * Саха тыла
     * Srpskohrvatski / Српскохрватски
     * Slovenčina
     * Svenska
     * ไทย
     * Türkçe
     * Українська
     * اردو
     * Tiếng Việt
     * 中文
     * 粵語

     * Τελευταία τροποποίηση 00:52, 2 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
