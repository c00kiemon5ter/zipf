   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Γαλάτιστα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                     Ελλάδα
                    Γαλάτιστα
   ═══════════════════════════════════════════
   Χώρα                   Ελλάδα
   Γεωγρ. διαμέρισμα      Κεντρική Μακεδονία
   Περιφέρεια             Κεντρικής Μακεδονίας
   Νομός                  Χαλκιδικής
   Δήμος                  Ανθεμούντα
   Αρ. δημ. διαμερισμάτων 4
   Πληθυσμός δήμου        4.540
   Πληθυσμός πόλης        2.662
   Υψόμετρο               460 μ
   Ταχ. κωδικός           63073
   Τηλ. κωδικός           23710-2

   Η Γαλάτιστα είναι κωμόπολη και ομώνυμο Δημοτικό διαμέρισμα του Δήμου
   Ανθεμούντα, στο νομό Χαλκιδικής, με 2.662 κατοίκους σύμφωνα με την
   πληθυσμιακή απογραφή του 2001. Ταυτόχρονα το γραφικό χωριό με τα στενά
   δρομάκια αποτελεί και την έδρα του Δήμου, με όλες τις υπηρεσίες, ιατρείο,
   ΚΕΠ, 2 νηπιαγωγεία, Δημοτικό σχολείο και Γυμνάσιο. Στο χωριό κυριότεροι
   ναοί είναι της Παναγίας και του Αγίου Γεωργίου, όλοι του 19ου αιώνα.
   Υπάρχουν επίσης ο Άγιος Δημήτριος και η Αγία Κυριακή. Η τοπική
   ποδοσφαιρική ομάδα αγωνίζεται στην Α΄ ερασιτεχνική κατηγορία του
   πρωταθλήματος της ΕΠΣ Χαλκιδικής. Η θέση της Γαλάτιστας είναι στα 28
   χιλιόμετρα βορειοδυτικά από τον Πολύγυρο.

   Πίνακας περιεχομένων

     • 1 Δ.δ. Γαλάτιστας
     • 2 Ιστορικά στοιχεία

          • 2.1 Αρχαιολογία
          • 2.2 Νεότερη ιστορία

     • 3 Πολιτισμός
     • 4 Εξωτερικές συνδέσεις
     • 5 Παραπομπές

[Επεξεργασία] Δ.δ. Γαλάτιστας

   Το Δημοτικό Διαμέρισμα αριθμεί 2.974 κατοίκους (2001) και περιλαμβάνει 4
   οικισμούς συνολικά. Οι οικισμοί αυτοί, συνοδευόμενοι από τον πληθυσμό τους
   το 2001 είναι:

     • η Γαλάτιστα, έδρα [ 2.662 ].
     • η Αγία Αναστασία [ 101 ]
     • ο Κιουρκτσόγλου [ 152 ]
     • η Μονή Αγίας Αναστασίας Φαρμακολυτρίας [ 45 ]
     • το Πρινοχώρι [ 14 ].

[Επεξεργασία] Ιστορικά στοιχεία

  [Επεξεργασία] Αρχαιολογία

   Στην περιοχή της Γαλάτιστας, πιο κάτω από τον οικισμό, κοντά στο ξωκλήσι
   της Αγίας Παρασκευής, πιστεύεται ότι βρισκόταν ο αρχαίος Ανθεμούς, πόλη
   που δέσποζε και κυριαρχούσε στην ομώνυμη περιφέρεια. Η πόλη αυτή
   αποκτήθηκε από τη Μακεδονία έπειτα από την παραχώρηση των Περσών και ο
   βασιλιάς Αμύντας Α' τη δώρισε στον τύραννο Ιππία, γιο του Πεισίστρατου,
   χωρίς όμως να δεχτεί ο τύραννος την προσφορά. Το 1949 στην περιοχή
   βορειοανατολικά της Γαλάτιστας ανακαλύφθηκε πολλή σημαντική μαρμάρινη
   επιγραφή του 3ου π.Χ. αιώνα.

  [Επεξεργασία] Νεότερη ιστορία

   Οι παλαιότερες αναφορές στο χωριό είναι στα τέλη του 9ου αιώνα. Στη μέση
   του οικισμού βρίσκεται ο Πύργος, βυζαντινό μνημείο, που χρονολογείται από
   τον 15ο αιώνα και δυο νερόμυλοι. Το 1500 επικράτησαν οι Τούρκοι και
   αποτέλεσε κτήση του βεζίρη Ισχάκ Πασά. Την ίδια εποχή ανήκε στον μουκατά
   των 12 Μαντεμοχωρίων (πλούσιας αυτοδιοικούμενης κοινοπραξίας, η οποία
   εκμεταλλευόταν τα μεταλλεία της Βόρειας Χαλκιδικής).

   Η Γαλάτιστα ακολούθησε την τύχη των άλλων χωριών της Χαλκιδικής:
   καταστράφηκε από τους Οθωμανούς στις 14 Ιουνίου του 1821 και ερημώθηκε.
   Σπουδαίος αγωνιστής της Ελληνικής επανάστασης του 1821 από τη Γαλάτιστα
   ήταν ο Γεώργιος Δημητρίου που πολέμησε εκτός από τη Χαλκιδική και στα
   Δερβενάκια, στην Κάρυστο, στην Τρίπολη και αλλού υπό τη διοίκηση διάφορων
   καπεταναίων όπως του Χατζηχρήστου, του Φαβιέρου, του Γιάννη Κώστα, του
   Αναστάσιου Καρατάσου, του Χατζηπέτρου και του Βλαχόπουλου^[1]. Οι κάτοικοί
   της επέστρεψαν αργότερα και ξανάκτισαν τον οικισμό. Στο χωριό εργάστηκαν
   περίφημοι αγιογράφοι το 19ο αιώνα^[2]. Οι ναοί της Γαλάτιστας
   χρονολογούνται την περίοδο μετά το 1821, οπότε το χωριό καταστράφηκε από
   τους Τούρκους.

   Το 1854 στις 24 Απριλίου αποτέλεσε ξανά θέατρο μάχης Ελλήνων και Τούρκων,
   όπου σκοτώθηκαν 65 Τούρκοι.

[Επεξεργασία] Πολιτισμός

   Στον παραδοσιακό οικισμό δραστηριοποιούνται τρεις συνολικά σύλλογοι: ο
   Σύλλογος Γαλατιστέων, ο Σύλλογος Γυναικών Γαλάτιστας και οι Ιχνηλάτες της
   Παράδοσης.

   Την ημέρα των Θεοφανίων, στις 6 Ιανουαρίου την τιμητική της έχει η "γιορτή
   της Καμήλας", με ιστορικές αναφορές. Την επομένη ημέρα, αναβιώνει το έθιμο
   του γάμου της Μανιώς με παραδοσιακή μουσική, ζουρνάδες και νταούλια.Το
   παραδοσιακό κουρμπάνι (παραδοσιακό πανηγύρι με χαρακτηριστικό την προσφορά
   ψητού κρέατος) γίνεται στις 17 Αυγούστου, εορτή του Αγίου Αγαπίου, όπως
   επίσης και την ημέρα της Αγίας Παρασκευής στις 26 Ιουλίου, των Αγίων
   Αναργύρων την 1η Ιουλίου και του Αγίου Γεωργίου στις 23 Απριλίου.^[3].

[Επεξεργασία] Εξωτερικές συνδέσεις

     • Διακοπές στη Γαλάτιστα
     • Ιστορία του Χορτιάτη
     • Έθιμα των Θεοφανείων

[Επεξεργασία] Παραπομπές

    1. ↑ Ιστολόγιο Δουμπιά, Ιστορικά Θέματα
    2. ↑ e-city.gr
    3. ↑ Πολιτιστικός Οργανισμός Χαλκιδικής

   π • σ • ε
   Δημοτικά Διαμερίσματα του Δήμου Ανθεμούντα
   Γαλάτιστα  · Βάβδος  · Γαλαρινός  · Δουμπιά

   Ανακτήθηκε από
   "http://el.wikipedia.org/wiki/%CE%93%CE%B1%CE%BB%CE%AC%CF%84%CE%B9%CF%83%CF%84%CE%B1"
   Κατηγορίες: Δήμος Ανθεμούντα | Κωμοπόλεις του νομού Χαλκιδικής

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية

     • Τελευταία τροποποίηση 01:45, 8 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
