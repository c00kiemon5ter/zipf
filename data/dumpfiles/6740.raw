   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Κριός Έβρου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 41°40′06″N 26°21′16″E﻿ / ﻿41.66833, 26.35444

                 Κριός
   Νομός           Έβρος
   Δήμος           Τρίγωνο
   Πληθυσμός       53 (2001)
   Υψόμετρο        77 m
   Παλαιά ονομασία Κουγιουνλί Kujunli

   Ο Κριός είναι οικισμός του Δημοτικού Διαμερίσματος Δικαίων του Δήμου
   Τριγώνου του Νομού Έβρου.

   Στον Κριό ήρθαν πολλοί πρόσφυγες από το Ορτακτσί της Ανδριανούπολης. Έτσι,
   ενώ το Ortakci το 1877 αριθμούσε 450 κατοίκους, το 1922 έφτασε περίπου
   τους 2.000 κατοίκους.Όμως η μοίρα των κατοίκων του, συνδέθηκε με αυτήν της
   Μικράς Ασίας και την καταστροφή της Σμύρνης. Τον Οκτώβριο του 1922
   αναγκάστηκαν οι κάτοικοι να εγκαταλείψουν τα πάτρια εδάφη τους και να
   διαμοιραστούν στα τέσσερα χωριά, Μεσοκώμη Σερρών, Μεσοχώρι Κομοτηνής,
   Βάλτο και Κριό Έβρου.

   Ο οικοισμός Κριός προϋπήρχε με την τουρκική ονομασία Kujunli που σημαίνει
   στην τουρκική γλώσσα βοσκότοπος αιγοπροβάτων ή κάποια σχετική έννοια με
   πρόβατο, εξ ου και Κριός. Στην απογραφή του 1922 εκ μέρους της τουρκικής
   διοίκησης, το χωριό είχε 64 κατοίκους όλοι τους Οθωμανοί και δεν
   αναφέρεται κανένας χριστιανός.

   Όταν οι κάτοικοι ήρθαν από το Ορτακτσί και εγκαταστάθηκαν εκεί το 1923,
   προσπάθησαν να δώσουν νέα πνοή και προοπτική στον τόπο. Η επιλογή
   εγκατάστασης έγινε με κριτήριο τα πλούσια εδάφη της περιοχής και οι πολλές
   πηγές νερού που υπήρχαν δέκα στον αριθμό. Ακόμη σήμερα (2010) οι κάτοικοι
   της ευρήτερης περιοχής έρχονται και προμηθεύονται νερό προς πόση, από τον
   Κριό. Με τις απογραφές που έγιναν κατά διαφορετκές περιόδους, η
   δημογραφική εξέλιξη των κατοίκων του χωριού διαμορφώνονταν ως εξής: Εν έτη
   1928 οι κάτοικοι ανέρχονταν σε 161, το 1940 σε 221,το 1951 σε 193, το 1961
   σε 261,το 1971 σε 199, το 1981 σε 117, το 1991 σε 116 και το 2001 σε 53
   κατοίκους.

   Ο αριθμός των κατοίκων επηρεαζόταν κυρίως από την εξωτερική μετανάστευση
   προς τις χώρες της κεντρικής Ευρώπης.

   Να πως περιγράφει στο βιβλίο της η Δώρα Στράτου "Ελληνικοί παραδοσιακοί
   χοροί" τους κατοίκους του Κριού. "Κρυός Ορεστειάδος. Είναι ένα χωριουδάκι,
   που είναι γιομάτο χορευταράδες, άνδρες και γυναίκες. Είχαμε αγοράσει κάτι
   ενδυμασίες απλές, καθημερινές, και αυτός που μας έφερε μας είπε ότι έχουν
   ωραίους εντυπωσιακούς χορούς, σε εκείνο το χωριό, και χορεύουνε νέοι και
   γέροι. Αμέσως στείλαμε απεσταλμένο να βρει και να μας φέρει δυο-τρεις
   ηλικιωμένους άνδρες και γυναίκες για να δούμε τους χορούς τους. Είχαμε
   θρακιώτικα όργανα και ειδικούς οργανοπαίκτες. Μετά μερικές ημέρες, εκείνος
   που πηγε για να συμφωνήσει, γύρισε λίγο διστακτικός:"βρήκα ένα-δυό άντρες
   και γυναίκες, μούπαν εκεί πως είναι οι καλύτεροι, αλλά δεν εγγυώμαι
   τίποτα. Μου φάνηκε πολύ χονδρός και βαρύς ο ένας". Δεν πειράζει, λέμε, θα
   δουμε τί γίνεται. Είδαμε. Αλλά τέτοιος χορευτής σαν τον ηλικιωμένο
   Μπαρμπα-Γιώργη (πρόκειται για τον Γεώργιο Στεφ. Δομπαζά), δεν ξαναβγαίνει
   δεύτερος! Σαν δελφίνι χόρευε με ένα κέφι δε, ούτε σε νιό δεν το βρίσκει
   κανείς! Μιά μέρα αφού κάναμε εντατική πρόβα, του λέω:"Μπαρμπα-Γιώργη, με
   συγχωρείς γι' αυτό, αλλά μπορείς να ξαναχορέψεις αυτόν τον χορό, γιατί δεν
   τον πιάσανε ακόμα σωστά", "Μπράβο, γιατί όχι" και τον βλέπω κάτι να λέει
   κι άρχισαν όλοι να γελάνε! Μετά πολλά μου είπαν: ο Μπαρμπα-Γιώργης είπε
   "τι λέει ετούτη. Τζάμπα μουσικά όργανα και με παρακαλάει κιόλας"; Αργότερα
   μάθαμε ότι σε κείνο το χωριό δεν πλησιάζουνε τα μουσικά όργανα, γιατί
   είναι πολλοί χορευταράδες και δεν ξέρουν τι θα πει "τέλος"!

   Ο Άλκης Ράφτης στο βιβλίο του "Εγκυκλοπαίδεια του ελληνικού χορού",
   καταγράφει πέντε χορούς του Κριού. Ίσιος, ζωναράδικος χορός στη Βόρεια
   Θράκη, Κριός Ορεστιάδας. Κεριά,χορός με κεριά, κινά, χορός της νύφης με
   κεριά, Κριός Ορεστιάδας. Κουτσός, χορός στη Δυτική Θράκη - Κριός
   Ορεστιάδας. Παϊντούσκα, χορός στη Θράκη - Κριός Ορεστιάδας. Τριπάτη ή
   Τρίπατη ή Τριπότ, χορός στη Θράκη - Κριός Ορεστιάδας.

   Η πρώτη εκκλησία ήταν αφιερωμένη, όπως και αυτή του Ορτακτσί, στον Άγιο
   Γεώργιο και η νεώτερη που χτίστηκε αργότερα, τιμά την μνήμη των Αγίων
   Αναργύρων.

   Την 1η Ιουλίου των "Αγίων Αναργύρων Κοσμά και Δαμιανού" γιορτάζει η
   εκκλησία του χωριού. Σύμφωνα με την απογραφή του 2001 είχε πληθυσμό 53
   κατοίκων.

   Στον Κριό συναντά κανείς τα κάτωθι επίθετα: Αλαβάντας, Αμπράσης, Βράτζιας,
   Γκαγιάς, Γκεζέρης, Δομπαζάς, Δομπάζης, Καραχρήστος, Μάλαμας, Μαντζιουράς,
   Μπαμπαχμίδης, Μπεντέζης, Νικολακάκης, Παταλέτης,Ραλούσης,Σίσκος,
   Στογιαννίδης, Στοϊκίδης,Τσακίρης,Τσαλάστρας,Χαντζής, Χατζής, Χατζίδης.

   Στα όρια του χωριού υπάρχουν και είναι χαρακτηρισμένοι από την
   Αρχαιολογική Υπηρεσία Θράκης τρεις επιτύμβιοι τάφοι. Ο ένας είναι στην
   τοποθεσία Σημάδι πάνω από τις βρύσες, ο άλλος λίγο έξω από το χωριό στον
   παλιό δρόμο και στην διασταύρωση Δίκαια - Διλόφου και ο άλλος κοντά στα
   μνήματα, πάνω στην κορυφή της τούμπας, τοποθεσία "μαύρα χώματα" ή "καρα
   τουπράκι".

[Επεξεργασία] Πηγές

     • http://www.trigono.gr/index.php?option=com_content&task=view&id=60&Itemid=85

   Babahmidis_anastasios

   Prosepektasi1.svg Αυτό το άρθρο για ένα χωριό της Ελλάδας χρειάζεται
   επέκταση. Βοηθήστε τη Βικιπαίδεια επεκτείνοντάς το!
   Ανακτήθηκε από
   "http://el.wikipedia.org/wiki/%CE%9A%CF%81%CE%B9%CF%8C%CF%82_%CE%88%CE%B2%CF%81%CE%BF%CF%85"
   Κατηγορίες: Χωριά του νομού Έβρου | Δήμος Τριγώνου
   Κρυμμένη κατηγορία: Γεωγραφία της Ελλάδας-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 06:54, 1 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
