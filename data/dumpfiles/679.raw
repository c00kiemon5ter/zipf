   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                   Τιτουλάριος επίσκοπος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

         Βαθμοί Ιεροσύνης
   της Ορθόδοξης Εκκλησίας
               Πατριάρχης
            Αρχιεπίσκοπος
             Μητροπολίτης
                Επίσκοπος

   --------------------------------------------

            Αρχιμανδρίτης
         Πρωτοπρεσβύτερος
                  (Ιερέας)
              Πρεσβύτερος

   --------------------------------------------

             Αρχιδιάκονος
                 Διάκονος

   Από τους πρώτους χρόνους της σύστασης
   της Χριστιανικής Εκκλησίας, κάθε μεγάλη
   πόλη του Ρωμαϊκού κράτους έχει τον
   επίσκοπό της, που ως διάδοχος των
   Αποστόλων συγκεντρώνει την ανώτατη
   εκκλησιαστική εξουσία, είναι η πηγή και
   το κέντρο της πνευματικής εξουσίας και η
   ορατή κεφαλή της τοπικής Εκκλησίας. Λόγω
   όμως των διωγμών ήταν απαραίτητη η
   παρουσία του επισκόπου, ακόμη και στις
   μικρές πόλεις, στις κωμοπόλεις και στα
   χωριά για τη συγκράτηση του λαού.
   Περίπου δε τον γ΄ αιώνα εμφανίζονται και
   οι χωρεπίσκοποι, που δεν διέφεραν, όπως
   και οι προηγούμενοι, κατά την
   πνευματική, κυβερνητική ή ποιμαντική
   εξουσία από τους επισκόπους των πόλεων.
   Δυστυχώς όμως, από τον δ΄ αιώνα, άρχισαν
   να εξαρτώνται οι χωρεπίσκοποι από τους
   επισκόπους των πόλεων και να
   εμφανίζονται και επίσκοποι, που
   εκλέγονταν για να βοηθούν επαρχιούχους
   επισκόπους, από τους οποίους και
   χειροτονόνταν, όπως:

     * οι χωρεπίσκοποι με το όνομα μιας
       μεγάλης περιφέρειας, που το όνομα της
       οποίας μπορούσαν να έχουν δύο ή και
       περισσότεροι χωρεπίσκοποι,
     * οι επίσκοποι μοναχοί «ου πόλεως τινος,
       αλλά τιμής ένεκεν»,
     * οι επίσκοποι, που εκλέγονταν «άμφω της
       αυτής προστώσιν Εκκλησίας» με ένα
       ηλικιωμένο επίσκοπο, για να τον
       διαδεχτούν μετά τον θάνατό του,
     * οι χωρεπίσκοποι, που δεν είχαν
       επισκοπική έδρα και
     * οι περιοδευτές επίσκοποι, που δεν
       είχαν επίσης επισκοπική έδρα.

   Γεγονός που διαπιστώνεται αβίαστα από
   τις αποφάσεις των Συνόδων της Αγκύρας
   (314), της Νεοκαισάρειας (315), της Α΄
   Οικουμενικής (325), της Αντιόχειας (341), της
   Σαρδικής (343), της Λαοδίκειας (360), από το
   11ο έπος της Α΄ τομής της Β΄ βίβλου των
   ιστορικών του Γρηγορίου του Θεολόγου
   (328-391) και από τις επιστολές του Μ.
   Βασιλείου (330-378).

   Στο τέλος του ζ΄ αιώνα, η Εκκλησία, με τον
   37ο Κανόνα της Πενθέκτης Οικουμενικής
   Συνόδου (691-692), αντιμετώπισε το πρόβλημα
   των περιστατούμενων και όχι
   εμπερίστατων Εκκλησιών και αποφάσισε
   ότι οι αρχιερείς, που οι επαρχίες τους
   «υποχείριοι τοις ανόμοις κατέστησαν»
   και για τον λόγο αυτό δε μπορούσαν μετά
   τη χειροτονία τους «τον οικείον θρόνον
   καταλαβείν», να μπορούν «και
   χειροτονίας κληρικών διαφόρων
   κανονικώς ποιείν και τη της προεδρίας
   αυθεντία κατα τον ίδιον όρον κεχρήσθαι
   και βεβαίαν και νενομισμένην είναι
   πάσαν υπ' αυτών προϊούσαν διοίκησιν».
   Αργότερα και ο Αυτοκράτορας Αλέξιος Α΄
   (1094) με την 33η Νεαρά του διευκολύνει τη
   συνέχιση της ανάδειξης αρχιερέων σε
   επαρχίες, που δεν μπορούσαν να
   εγκατασταθούν «ως υπό των εχθίστων
   κατεχομένων εχθρών».

   Επειδή οι κατακτήσεις συνεχίζονταν και
   οι επαρχίες του Θρόνου συρρικνώνονταν,
   για να μη μείνει απροστάτευτο το
   χριστιανικό πλήρωμα και στερημένο
   πνευματικού ποιμένα στο έλεος των
   κατακτητών, το Οικουμενικό Πατριαρχείο
   παραχωρούσε «κατ' οικονομίαν»
   επιτροπικώς ή «κατά λόγον επιδόσεως»
   κάποιες επαρχίες σε κοντινές ή και
   μακρινές μητροπόλεις, αρχιεπισκοπές και
   επισκοπές του Θρόνου «δίχα μέντοι της εν
   τω ιερώ συνθρόνω εγκαθιδρύσεως».

   Από τον ιε΄ αιώνα η Εκκλησία
   Κωνσταντινουπόλεως προήγαγε έγκριτους
   κληρικούς σε αρχιερείς με τους τίτλους
   «πάλαι ποτέ διαλαμψασών» επαρχιών,
   προκειμένου να τους αναθέσει διάφορες
   υψηλές εκκλησιαστικές διακονίες. Από δε
   του ις΄ αιώνα διασώζωνται και
   υπομνήματα εκλογής τιτουλαρίων
   αρχιερέων. Ο θεσμός των τιτουλαρίων
   αρχιερέων από τις αρχές περίπου του ιη΄
   αιώνα άλλοτε περιορίζεται «ου μόνον ως
   αντίθετον πάντη και εναντίον τοις
   ιεροίς κανόσιν» και άλλοτε επαναφέρεται
   ως «αρχαίον της Εκκλησίας έθος». Αλλά
   και τον επόμενο αιώνα, παρά τους
   περιορισμούς των Γενικών ή Εθνικών
   Κανονισμών του Οικουμενικού
   Πατριαρχείου (1860), οι εκλογές των
   τιτουλαρίων αρχιερέων δεν έπαυσαν να
   γίνονται. Αποτελούν θεσμό, η δε εκλογή
   τους, επειδή στηρίζεται στο έθιμο, είναι
   έγκυρη όσο και των «εν ενεργεία
   αρχιερέων». Φέρουν δε τον τίτλο «πάλαι
   ποτέ διαλαμψάσης» επαρχίας, επειδή
   απαγορεύεται από τους Κανόνες η
   «απολελυμένη χειροτονία». Έτσι οι «κατ'
   έθος παλαιόν» εκλογές των τιτουλαρίων
   αρχιερέων δεν έπαυσαν να γίνονται μέχρι
   σήμερα και όχι μόνο στο Οικουμενικό
   Πατριαρχείο αλλά και στις άλλες
   Ορθόδοξες Πατριαρχικές και Αυτοκέφαλες
   Εκκλησίες. Υπάρχουν σήμερα τιτουλάριοι
   αρχιερείς ως βοηθοί επίσκοποι, ως
   ηγούμενοι Μονών, ως
   πρωτοσυγκελλεύοντες, ως
   αρχιγραμματεύοντες Ιεράς Συνόδου, ως
   αρχιερατικώς προϊσταμενεύοντες
   Κοινοτήτων ή Περιφερειών και ως
   αντιπρόσωποι σε διεκκλησιαστικούς ή
   διεθνείς Οργανισμούς.

[Επεξεργασία] Βιβλιογραφία

     * Οι τιτουλάριοι αρχιερείς του
       Οικουμενικού Πατριαρχείου, έκδοση
       αναθεωρημένη, Εκδόσεις Περί τεχνών,
       Πάτρα 2003, σ.σ. 398 (ISBN 960-8260-34-5).

   π • σ • ε
       Κατάλογος εκκλησιαστικών αξιωμάτων
                      Πρεσβύτερος · Σακκελάριος ·
                      Σύγκελος · Πρωτοπρεσβύτερος ·
                      Πρωθιερέας · Αρχιμανδρίτης ·
                      Αρχιερατικός Επίτροπος ·
   Ανώτερος   Πρωτοσύγκελος · Βοηθός
   κλήρος       Επίσκοπος · Τιτουλάριος
                      επίσκοπος · Τιτουλάριος
                      Μητροπολίτης · Μητροπολίτης ·
                      Έξαρχος ·Αρχιεπίσκοπος ·
                      Πατριάρχης
                      Δεπουτάτος · Κανστρίνσιος ·
                      Πριμηκήριος · Χαρτουλάριος ·
                      Διερμηνεύς · Έκδικος ·
                      Νοτάριος · Ακτουάριος ·
                      Ορφανοτρόφος · Νομοφύλαξ ·
                      Ιερομνήμων · Μυρεψός ·
   Κατώτερος Δικαιοφύλαξ ·
   Κλήρος       Υπομνηματογράφος · Οικονόμος
                      · Ρεφερενδάριος · Μέγας
                      Χαρτοφύλαξ · Ρήτωρ · Μέγας
                      Λογοθέτης · Αναγνώστης ·
                      Κανονάρχης · Δομέστικος ·
                      Λαμπαδάριος · Πρωτοψάλτης ·
                      Διακόνισσα · Υποδιάκονος ·
                      Διάκονος · Αρχιδιάκονος

   Ανακτήθηκε από
   "http://el.wikipedia.org/wiki/%CE%A4%CE%B9%CF%84%CE%BF%CF%85%CE%BB%CE%AC%CF%81%CE%B9%CE%BF%CF%82_%CE%B5%CF%80%CE%AF%CF%83%CE%BA%CE%BF%CF%80%CE%BF%CF%82"
   Κατηγορίες: Θρησκευτικοί τίτλοι και
   βαθμοί | Μητροπολίτες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 21:36, 5 Μαρτίου
       2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
