   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Κωνσταντίνος Μάνος (ποιητής)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Για άλλες χρήσεις, δείτε: Κωνσταντίνος Μάνος.
   [IMG]
   [IMG]
   Ο Κωνσταντίνος Μάνος

   Ο Κωνσταντίνος Μάνος (1869 - 1913) ήταν Έλληνας πολιτικός, ποιητής και
   αγωνιστής.

[Επεξεργασία] Βιογραφικό

   Γεννήθηκε το 1869 στην Αθήνα. Οι γονείς του κατάγονταν από ιστορικές
   οικογένειες. Συγκεκριμένα ο πατέρας του, Θρασύβουλος Μάνος, ήταν στρατηγός
   και καταγόταν από φαναριώτικη οικογένεια, ενώ η μητέρα του, Ρωξάνη
   Μαυρομιχάλη, από την οικογένεια Μαυρομιχάλη. Σπούδασε νομική στη Λειψία
   και φιλοσοφία στην Οξφόρδη. Διετέλεσε καθηγητής της αυτοκράτειρας της
   Αυστρίας Ελισσάβετ. Πρωτοστάτησε στη διοργάνωση των πρώτων σύγχρονων
   Ολυμπιακών αγώνων της Αθήνας.

   Με την κήρυξη της Κρητικής Επανάστασης πήγε στην Κρήτη όπου και ηγήθηκε
   του Ιερού Λόχου, που δημιούργησε. Διάφορες απογοητεύσεις τον οδήγησαν να
   αφήσει την Ελλάδα και να ταξιδέψει, φτάνοντας μέχρι και την Αλάσκα.
   Επέστρεψε αργότερα στην Κρήτη για να διατελέσει δήμαρχος στα Χανιά για μία
   διετία (1900 – 1902).

   Η αγωνιστική του δράση όμως δεν περιορίστηκε στην Κρητική Επανάσταση. Πήρε
   μέρος στο Μακεδονικό Αγώνα, χρησιμοποιώντας το ψευδώνυμο Μιχαηλίδης. Το
   1905 έλαβε μέρος στην κρητική συνέλευση της Θερισσού, ενώ ήρθε σε
   αντιπαράθεση με τον πρίγκιπα Γεώργιο, ύπατο αρμοστή της Κρητικής
   πολιτείας.Το 1909 πήρε μέρος στο Κίνημα στο Γουδί. Στη συνέχεια διορίστηκε
   αντιπρόσωπος και στις δύο αναθεωρητικές βουλές που ακολούθησαν.

   Τελευταίος του αγώνας ήταν η συμμετοχή του στους Βαλκανικούς πολέμους
   (1912 – 1913), όπου ήταν αρχηγός στρατιωτικού σώματος το οποίο βοήθησε
   μεταξύ άλλων και στην απελευθέρωση της Πρέβεζας. Τον Απρίλιο του 1913
   βρήκε τραγικό τέλος όταν το αεροπλάνο στο οποίο επέβαινε συντρίφτηκε στο
   Λαγκαδά κατά τη διάρκεια ανιχνευτικής πτήσης σε βουλγαρικό στρατόπεδο.

[Επεξεργασία] Λογοτεχνικό έργο

   Παρά τα μόλις 44 χρόνια της ζωής του, ο Κωνσταντίνος Μάνος έγραψε αρκετά
   ποιήματα, τα οποία δημοσίευσε στη μοναδική συλλογή που εξέδωσε υπό τον
   τίτλο «Λόγια της Καρδιάς». Η συλλογή του αυτή τιμήθηκε με τον πρώτο έπαινο
   στο Φιλαδέλφειο διαγωνισμό. Πρωτοστάτησε επίσης στην καθιέρωση της
   δημοτικής γλώσσας μαζί με το Λορέντζο Μαβίλη. Εξέδωσε μάλιστα το 1905
   μετάφραση της Αντιγόνης του Σοφοκλη στη δημοτική, γεγονός πρωτοποριακό για
   την εποχή του.

[Επεξεργασία] Πηγές

     • Κιτριώτης Δημήτρης, Μυλωνάς Γιάννης: Βιογραφίες & Εργογραφίες Ελλήνων
       συγγραφέων, Εκδόσεις Πατάκη, Αθήνα 1997, ISBN 960-293-066-7
     • Κυριάκος Α. Γεωργίου, Αντωνία Παπαστυλιανού: Βιογραφίες Νεοελλήνων
       συγγραφέων, Εκδόσεις Γιάννη Ρίζου, Αθήνα 1980
     • Μεγάλη εγκυκλοπαίδεια Γιοβάννη, έκδοση 1979,τόμος 14

   Ανακτήθηκε από
   "http://el.wikipedia.org/wiki/%CE%9A%CF%89%CE%BD%CF%83%CF%84%CE%B1%CE%BD%CF%84%CE%AF%CE%BD%CE%BF%CF%82_%CE%9C%CE%AC%CE%BD%CE%BF%CF%82_(%CF%80%CE%BF%CE%B9%CE%B7%CF%84%CE%AE%CF%82)"
   Κατηγορίες: Έλληνες ποιητές | Αθηναίοι | Γεννήσεις το 1869 | Θάνατοι το
   1913

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Français
     • Italiano

     • Τελευταία τροποποίηση 13:40, 19 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
