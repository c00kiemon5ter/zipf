   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Κομμουνιστικό Κόμμα Ελλάδας Εσωτερικού

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το έμβλημα του ΚΚΕ Εσωτερικού

   Το Κομμουνιστικό Κόμμα Ελλάδας Εσωτερικού (ΚΚΕ εσωτ.) υπήρξε ελληνικό
   πολιτικό κόμμα της αριστεράς που προήλθε από τη διάσπαση του ενιαίου ΚΚΕ
   μετά το Φεβρουάριο του 1968. Η ιδεολογική του ταυτότητα υπήρξε η ελληνική
   εκδοχή του Ευρωκομμουνισμού, η ανανέωση της Αριστεράς και η επαγγελία ενός
   «σοσιαλισμού με ανθρώπινο πρόσωπο». Στη διάρκεια της δικτατορίας
   συμμετείχε ενεργά στον αντιδικτατορικό αγώνα μέσα από το Πανελλήνιο
   Αντιδικτατορικό Μέτωπο - Π.Α.Μ. και την οργάνωση νεολαίας "Ρήγας Φεραίος".
   Με τη μεταπολίτευση συμμετείχε στο πολιτικό σκηνικό άλλοτε συμμαχώντας με
   άλλες δυνάμεις της Αριστεράς (Ενωμένη Αριστερά, Συμμαχία Προοδευτικών και
   Αριστερών Δυνάμεων) και άλλοτε επιλέγοντας την αυτόνομη κάθοδο στις
   εκλογές. Στο 4ο Συνέδριό του, το Μάιο του 1986 αποφασίστηκε η ίδρυση ενός
   νέου φορέα της Αριστεράς και μερικούς μήνες μετά το κόμμα διασπάστηκε.
   Έτσι προέκυψαν η Ελληνική Αριστερά (Ε.ΑΡ.), που συγκέντρωσε την
   πλειοψηφία, και το ΚΚΕ εσωτερικού - Ανανεωτική Αριστερά. Στις βουλευτικές
   εκλογές του 1989 η Ε.ΑΡ. συμμετείχε στον Συνασπισμό της Αριστεράς και της
   Προόδου.

   Πίνακας περιεχομένων

     • 1 Η διάσπαση του ΚΚΕ
     • 2 Η μεταπολίτευση
     • 3 Το 4ο Συνέδριο
     • 4 Εκλογικά αποτελέσματα

[Επεξεργασία] Η διάσπαση του ΚΚΕ

   Στις 5 - 15 Φεβρουαρίου 1968 συνήλθε στη Βουδαπέστη η 12η Πλατιά Ολομέλεια
   της ΚΕ του ΚΚΕ για να εξετάσει την πολιτική κατάσταση της Ελλάδας με τη
   δικτατορία και εσωκομματικά ζητήματα. Τρία μέλη του Πολιτικού Γραφείου, οι
   Μήτσος Παρτσαλίδης, Ζήσης Ζωγράφος, Πάνος Δημητρίου, και ακόμη οι Δημήτρης
   Βατουσιανός, Βασίλης Ζάχος, Σταύρος Καράς, Θανάσης Καρτσούνης, Λεωνίδας
   Τζεφρώνης, επτά αναπληρωματικά μέλη της ΚΕ και τα τρία μέλη της Κεντρικής
   Εξελεγκτικής Επιτροπής διαφώνησαν με την πλειοψηφία σε εσωκομματικά και
   κεντρικά πολιτικά ζητήματα, όπως η πολιτική των συμμαχιών και ο ρόλος της
   Σοβιετικής Ένωσης και αποχώρησαν.
   Αυτά τα στελέχη εκπροσωπούσαν μία τάση που από καιρό διαμορφωνόταν,
   δυσφορούσε για την απόλυτη εξάρτηση του κόμματος από τις επιλογές της
   σοβιετικής ηγεσίας και έβλεπε με ενδιαφέρον τις εξελίξεις στην
   Τσεχοσλοβακία και την «Άνοιξη της Πράγας».
   Με απόφαση της 12ης Ολομέλειας καθαιρέθηκαν τα τρία διαφωνούντα μέλη του
   Π.Γ. και περιθωριοποιήθηκαν οι υπόλοιποι. Στην ψηφοφορία που ακολούθησε ο
   μόνος που μειοψήφησε ήταν ο Πέτρος Ρούσος που όμως δεν συντάχτηκε με τους
   αποχωρήσαντες και παρέμεινε στις γραμμές του ΚΚΕ που οδηγήθηκε φυσικά στη
   διάσπαση.
   Μαζί με τους διαφωνούντες συμπαρατάχτηκαν άλλα στελέχη του "Γραφείου
   Εσωτερικού", δηλαδή του τμήματος της ηγεσίας που δρούσε στο εσωτερικό της
   χώρας σε συνθήκες παρανομίας, όπως οι Μπάμπης Δρακόπουλος, Νίκος Καρράς,
   Αντώνης Μπριλλάκης, Τάκης Μπενάς κ.ά. Έτσι συγκροτήθηκε το ΚΚΕ-Εσωτερικού,
   τα στελέχη του οποίου απέδιδαν την ονομασία «ΚΚΕ-Εξωτερικού» στο τμήμα του
   κόμματος που ακολουθούσε την ηγεσία .

   (Βλέπε Γρηγόρης Φαράκος, Έτσι έγινε η διάσπαση του ΚΚΕ

[Επεξεργασία] Η μεταπολίτευση

   Butterfly template.gif Αυτή η ενότητα του άρθρου χρειάζεται επέκταση.
   Μπορείτε να βοηθήσετε στην περαιτέρω ανάπτυξή της.

[Επεξεργασία] Το 4ο Συνέδριο

   Στον εσωκομματικό διάλογο που προηγήθηκε του 4ου συνεδρίου διατυπώθηκαν
   τέσσερις προτάσεις σχετικά με το μέλλον του κόμματος. Η πρώτη άποψη, με
   ηγετική φυσιογνωμία το Λεωνίδα Κύρκο, ζητούσε τη "μετεξέλιξη" του κόμματος
   σε ένα νέο μη κομμουνιστικό κόμμα της αριστεράς που θα ήταν ανοιχτό σε
   ευρύτερες συμμαχίες. Η δεύτερη άποψη, που υποστηρίχτηκε από το γραμματέα
   του κόμματος Γιάννη Μπανιά και τον πρώην γραμματέα Μπάμπη Δρακόπουλο,
   επεδίωκε την "αναβάθμιση" του κόμματος, τη διατήρηση του κομμουνιστικού
   χαρακτήρα του και παράλληλα τη ριζοσπαστικοποίησή του. Η λεγόμενη "τρίτη
   άποψη" ήταν και αυτή υπέρ ενός νέου φορέα της αριστεράς, έκανε όμως
   κριτική στην παλιότερη πορεία του κόμματος από τα αριστερά και τόνιζε την
   ανάγκη της σύνδεσής του με τα νέα κοινωνικά κινήματα. Τέλος η λεγόμενη
   "τέταρτη άποψη" θεωρούσε ότι οι συνθήκες δεν ήταν ακόμη ώριμες για ριζικές
   αλλαγές στη φυσιογνωμία του κόμματος.

   Στο συνέδριο (Μάιος 1986) υπερίσχυσαν οι προτάσεις για τη δημιουργία ενός
   νέου μη κομμουνιστικού φορέα. Τον Ιανουάριο του 1987 29 μέλη της Κεντρικής
   Επιτροπής από την τάση της "αναβάθμισης" δήλωσαν ότι δεν πρόκειται να
   συμμετάσχουν στις διεργασίες για την ίδρυση του νέου φορέα και συγκρότησαν
   το ΚΚΕ εσωτερικού - Ανανεωτική Αριστερά, κίνηση στην οποία συμμετείχε και
   η πλειοψηφία της ΕΚΟΝ Ρήγας Φεραίος. Τον Απρίλιο του 1987 έγινε το
   ιδρυτικό συνέδριο του νέου κόμματος που ονομάστηκε Ελληνική Αριστερά
   (Ε.ΑΡ.) με γραμματέα το Λεωνίδα Κύρκο.

[Επεξεργασία] Εκλογικά αποτελέσματα

             Αποτελέσματα 1977-1985
   Έτος Τύπος Εκλογών  Ψήφοι    %   Έδρες
   1977  Βουλευτικές  139,356 2.72%   2
   1981  Ευρωεκλογές  275,731 5.15%   1
   1981  Βουλευτικές  76,404  1.34%   0
   1984  Ευρωεκλογές  203,813 3.42%   1
   1985  Βουλευτικές  117,135 1.84%   1

   Ανακτήθηκε από
   "http://el.wikipedia.org/wiki/%CE%9A%CE%BF%CE%BC%CE%BC%CE%BF%CF%85%CE%BD%CE%B9%CF%83%CF%84%CE%B9%CE%BA%CF%8C_%CE%9A%CF%8C%CE%BC%CE%BC%CE%B1_%CE%95%CE%BB%CE%BB%CE%AC%CE%B4%CE%B1%CF%82_%CE%95%CF%83%CF%89%CF%84%CE%B5%CF%81%CE%B9%CE%BA%CE%BF%CF%8D"
   Κατηγορίες: Ελληνικά πολιτικά κόμματα | Κομμουνιστικά κόμματα
   Κρυμμένη κατηγορία: Μερική επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • English

     • Τελευταία τροποποίηση 21:46, 8 Σεπτεμβρίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
