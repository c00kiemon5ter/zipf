   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Φράστανη

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 39°35′N 20°08′E﻿ / ﻿39.58, 20.13

   Η Φράστανη ή Φραστανή (ελληνικά) ή Frashtan (αλβανικά) είναι χωριό της
   Αλβανίας. Βρίσκεται στο νότιο τμήμα της χώρας, στο νομό Αργυροκάστρου ^[1]
   και συγκεκριμένα στην Επαρχία της Κάτω Δρόπολης. Ο πληθυσμός του είναι
   ελληνικός και οι κάτοικοι του είναι χριστιανοί ορθόδοξοι.

   Πίνακας περιεχομένων

     • 1 Περιοχή
     • 2 Ονομασία
     • 3 Σύγχρονη εποχή
     • 4 Ζωή
     • 5 Διαδίκτυο
     • 6 References
     • 7 Βιβλιογραφία
     • 8 Εικόνες

[Επεξεργασία] Περιοχή

   Κείται στους πρόποδες του Πλατυβουνίου (αλβ. Mali i Gjere) και συνορεύει
   από το Νότο με το χωριό Λιούγκαρη (Lugar) και από το Βορρά με το χωριό
   Γορίτσα (αλβ. Gorica). Απέναντι, δηλαδή ανατολικά, βρίσκονται τα χωριά της
   Ρίζας (Επισκοπή, Ραντάτες, Γλύνα κ.α.). Στο χώρο της Δρόπολης υπάρχουν και
   μερικά μη ελληνικά χωριά εμβόλιμα.

[Επεξεργασία] Ονομασία

   Το όνομα του χωριού προέρχεται από τη σερβική λέξη fran που σημαίνει
   θάμνος. Τούτο είναι ένα στοιχείο που δείχνει την ύπαρξη του χωριού
   τουλάχιστον από τον 14ο αιώνα, μιας και εκείνη ήταν η περίοδος που ο
   Στέφανος Δουσάν ανακήρυξε εαυτόν αυτοκράτορα Σέρβων και Ελλήνων και
   κατέκτησε τη χερσόνησο του Αίμου. Πιθανώς το όνομα του χωριού να ήταν
   διαφορετικό την προσερβική περίοδο, αλλά τελικά να επικράτησε αυτό. Ωστόσο
   το ίδιο παρατηρείται και για τα άλλα χωριά της περιοχής, όχι όμως όλα.

[Επεξεργασία] Σύγχρονη εποχή

   Σήμερα στο χωριό έχουν απομείνει λίγοι κάτοικοι, ένεκα του γεγονότος ότι
   οι περισσότεροι εξ αυτών έχουν μεταναστεύσει στην Ελλάδα, ήδη από τις
   απαρχές της πτώσης του καθεστώτος του Ενβέρ Χότζα.

   Στο χωριό, ο πληθυσμός αυξάνεται αρκετά κατά τους καλοκαιρινούς μήνες,
   όταν οι μετανάστες επιστρέφουν λόγω διακοπών. Η Φράστανη, όπως σχεδόν και
   όλα τα χωριά της Δρόπολης, αντιμετωπίζει τεράστια προβλήματα λόγω της
   έλλειψης νερού (πόσιμου και ποτιστικού), αλλά και των συχνών διακοπών
   ρεύματος.

[Επεξεργασία] Ζωή

   Η ζωή των κατοίκων του χωριού είναι κυρίως αγροτοκτηνοτροφική. Στο
   παρελθόν το χωρίο είχε μεγάλο αριθμό αιγοπροβάτων και βοοειδών. Σήμερα
   αυτός ο αριθμός είναι εξαιρετικά χαμηλός εν συγκρίσει με πριν. Την περίοδο
   του Υπαρκτού Σοσιαλισμού του Ενβέρ Χότζα, το μεγαλύτερο μέρος του
   πληθυσμού απασχολούνταν στην κολεκτίβα (kolkoze), σε αγροτικές εργασίες
   στα αποδοτικά, όσον αφορά την παραγωγή, χωράφια του κάμπου της Δρόπολης.

[Επεξεργασία] Διαδίκτυο

   Η Φράστανη στο youtube

[Επεξεργασία] References

    1. ↑ «Η Ελληνική Εθνική Μειονότης εις την Αλβανίαν και το Σχολικόν Ζήτημα
       αυτής» Γεωργίου Χ. Παπαδοπούλου

[Επεξεργασία] Βιβλιογραφία

     • Γρηγόρης Κατσαλίδας(επιμέλεια Νίκου Υφαντή)(2004). "Η Ταυτότητα του
       Βορειοηπειρωτικού Ελληνισμού", Ιωάννινα
     • Νικ. Θωμ. Υφαντή."Η Βόρειος Ήπειρος - Χθες και Σήμερα"

[Επεξεργασία] Εικόνες

   [IMG]
   [IMG]
   Άποψη του χωριού από τη Σκόζα.
   [IMG]
   [IMG]
   Έγγραφο που αποδεικνύει την ελληνικότητα του χωριού.
   Ανακτήθηκε από
   "http://el.wikipedia.org/wiki/%CE%A6%CF%81%CE%AC%CF%83%CF%84%CE%B1%CE%BD%CE%B7"
   Κατηγορίες: Βόρεια Ήπειρος | Χωριά της Αλβανίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English

     • Τελευταία τροποποίηση 07:10, 9 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
