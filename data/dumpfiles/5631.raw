   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Global Positioning System

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το GPS (Global Positioning System), Παγκόσμιο Σύστημα Θεσιθεσίας είναι ένα
   παγκόσμιο σύστημα εντοπισμού θέσης, το οποίο βασίζεται σε ένα "πλέγμα"
   εικοσιτεσσάρων δορυφόρων της Γης, στους οποίους υπάρχουν ειδικές συσκευές,
   οι οποίες ονομάζονται "δέκτες GPS". Οι δέκτες αυτοί παρέχουν ακριβείς
   πληροφορίες για τη θέση ενός σημείου, το υψόμετρό του, την ταχύτητα και
   την κατεύθυνση της κίνησης του. Επίσης, σε συνδυασμό με ειδικό λογισμικό
   χαρτογράφησης μπορούν να απεικονίσουν γραφικά τις πληροφορίες αυτές.

   Το σύστημα ξεκίνησε από το Υπουργείο Άμυνας των ΗΠΑ και ονομάστηκε
   "NAVSTAR GPS" (Navigation Signal Timing and Ranging Global Positioning
   System). Το δορυφορικό αυτό σύστημα ρυθμίζεται καθημερινά από τη Βάση
   Πολεμικής Αεροπορίας Σρίβερ (Schriever) με κόστος 400 εκατομμύρια δολάρια
   το χρόνο.

   Πίνακας περιεχομένων

     • 1 Το παρελθόν
     • 2 Λειτουργικά τμήματα
     • 3 Φορητές συσκευές GPS
     • 4 Δείτε επίσης
     • 5 Εξωτερικοί σύνδεσμοι

[Επεξεργασία] Το παρελθόν

   Τα σημεία του ορίζοντα, ή ακόμη και τα αστέρια, χρησιμοποιούνταν από την
   αρχαιότητα για τον προσανατολισμό των ανθρώπων. Ένα σταθερό άστρο στον
   ουρανό, με γνωστή γεωγραφική θέση ως προς το σημείο παρατήρησης,
   αποτελούσε σημείο αναφοράς και βοηθούσε τους ανθρώπους στο να βρουν τη
   σωστή πορεία τους. Στον προσανατολισμό συνέβαλαν αργότερα και άλλα μέσα,
   όπως η πυξίδα και ο εξάντας. Ωστόσο ο εξάντας είναι εύχρηστος μόνο για τον
   προσδιορισμό του γεωγραφικού πλάτους, ενώ η χρήση του για τον προσδιορισμό
   του γεωγραφικού μήκους είναι δύσκολη και εξαιρετικά σύνθετη, πράγμα που
   αποτελεί ένα σημαντικό μειονέκτημα για προσδιορισμό του στίγματος στην
   θάλασσα. Ως αποτέλεσμα, τον 17ο αιώνα, το Ηνωμένο Βασίλειο συνέστησε ένα
   συμβούλιο επιστημόνων, το οποίο θα επιβράβευε χρηματικά όποιον θα μπορούσε
   να εφεύρει ένα όργανο, το οποίο θα επέτρεπε τον ακριβή υπολογισμό και των
   δύο γεωγραφικών συντεταγμένων, δηλαδή μήκους και πλάτους.

   Το 1761, ο Άγγλος ωρολογοποιός Τζον Χάρισσον (John Harrison), ύστερα από
   προσπάθειες δώδεκα ετών, κατασκεύασε ένα όργανο, το οποίο δεν ήταν άλλο
   από το γνωστό σημερινό χρονόμετρο. Σε συνδυασμό με τον εξάντα, το
   χρονόμετρο επέτρεπε τον υπολογισμό του στίγματος των πλοίων με εξαιρετική
   ακρίβεια (για τα δεδομένα της εποχής). Πέρασαν αρκετά χρόνια μέχρι να
   δημιουργηθούν τα πρώτα συστήματα εντοπισμού θέσης που βασίζονταν σε
   ηλεκτρομαγνητικά κύματα (ραντάρ, στα μέσα του 20ού αιώνα. Τα συστήματα
   αυτά χρησιμοποιήθηκαν ευρύτατα κατά τη διάρκεια του Δευτέρου Παγκοσμίου
   Πολέμου (και χρησιμοποιούνται ακόμη). Τα συστήματα εντοπισμού θέσης της
   εποχής αποτελούνταν από ένα δίκτυο σταθμών βάσης και κατάλληλους δέκτες.

   Ανάλογα με την ισχύ του σήματος που λάμβανε κάθε δέκτης από σταθμούς
   γνωστής γεωγραφικής θέσης, σχηματίζονταν δύο ή περισσότερες συντεταγμένες,
   μέσω των οποίων προσδιοριζόταν η θέση των σημείων ενδιαφέροντος επάνω σε
   ένα χάρτη. Στην περίπτωση αυτή, όμως, συνέβαιναν υπήρχαν δύο διαφορετικά
   προβλήματα: Στην πρώτη περίπτωση η χρήση σταθμών βάσης, που θα εξέπεμπαν
   σήμα σε υψηλή συχνότητα, διέθεταν μεν υψηλή ακρίβεια εντοπισμού, αλλά
   είχαν μικρή εμβέλεια. Στη δεύτερη περίπτωση συνέβαινε το ακριβώς αντίθετο,
   δηλαδή ο σταθμός βάσης χρησιμοποιούσε μεν χαμηλή συχνότητα εκπομπής
   σήματος, προσφέροντας έτσι υψηλότερη εμβέλεια, αλλά και η ακρίβεια που
   παρείχε ήταν χαμηλή.

   Έστω και με αυτά τα προβλήματα, η αρχή της χρήσης ραδιοκυμάτων για τον
   εντοπισμό της θέσης ενός σημείου είχε ήδη γίνει. Το Global Positioning
   System στη σημερινή του μορφή βασίζεται σε παρεμφερή τεχνολογία. Συνδυάζει
   όλες τις μεθόδους που είχαν χρησιμοποιηθεί στον ουρανό, δηλαδή την
   τεχνολογία των ηλεκτρομαγνητικών κυμάτων καθώς και την παρατήρηση ενός
   –τεχνητού αυτή τη φορά- ουράνιου σώματος. Οι σταθμοί βάσης που λαμβάνουν
   και δέχονται τα απαραίτητα ηλεκτρομαγνητικά κύματα δεν είναι πλέον
   επίγειοι, αλλά εδρεύουν σε δορυφόρους.

   Ένα δίκτυο πολυάριθμων (24 - 32) δορυφόρων που βρίσκεται σε σταθερή θέση
   γύρω από τον πλανήτη μας, βοηθά τους δέκτες GPS να παρέξουν το ακριβές
   στίγμα ενός σημείου οπουδήποτε στον κόσμο. Όταν, το 1957, πραγματοποιήθηκε
   η εκτόξευση του δορυφόρου Σπούτνικ, οι άνθρωποι είχαν ήδη αντιληφθεί ότι
   ένα τεχνητό ουράνιο σώμα κοντά στη Γη είναι δυνατό να χρησιμοποιηθεί για
   να εντοπιστεί η θέση ενός σημείου πάνω στον πλανήτη. Αμέσως μετά την
   εκτόξευσή του, οι ερευνητές του Ινστιτούτου Τεχνολογίας της Μασαχουσέτης
   (ΜΙΤ) διαπίστωσαν ότι το σήμα που λαμβανόταν από τον δορυφόρο αυξανόταν
   καθώς αυτός πλησίαζε προς το επίγειο σημείο παρατήρησης και μειωνόταν όταν
   ο δορυφόρος απομακρυνόταν από αυτό. Αυτό ήταν και το πρώτο βήμα για την
   υλοποίηση της τεχνολογίας που σήμερα αποκαλείται Global Positioning
   System. Με τον ίδιο τρόπο που η θέση ενός δορυφόρου μπορούσε να εντοπιστεί
   ανάλογα με την ισχύ του σήματος που λαμβάνεται από αυτόν, υπήρχε και η
   δυνατότητα να συμβεί το ακριβώς αντίθετο: Ο δορυφόρος να εντοπίσει την
   ενός σημείου θέση με ιδιαίτερη ακρίβεια. Στην πραγματικότητα ένας
   δορυφόρος δεν είναι αρκετός για να υπάρξουν ακριβή αποτελέσματα, αλλά
   απαιτούνται τουλάχιστον τρεις, όπως θα δούμε στη συνέχεια.

   Το GPS αρχικά δημιουργήθηκε αποκλειστικά για στρατιωτική χρήση και ανήκε
   στη δικαιοδοσία του αμερικανικού Υπουργείου Εθνικής Άμυνας. Στα μέσα της
   δεκαετίας του 1960 το σύστημα δορυφορικής πλοήγησης, γνωστό τότε με την
   ονομασία Transit System, χρησιμοποιήθηκε ευρέως από το αμερικανικό
   ναυτικό. Απαιτήθηκαν αρκετές δεκαετίες, μέχρι δηλαδή τα μέσα της δεκαετίας
   του 1990, ώστε το σύστημα GPS να εξελιχθεί, να γίνει ιδιαίτερα ακριβές και
   να αρχίσει να διατίθεται για ελεύθερη χρήση από το ευρύ κοινό.

[Επεξεργασία] Λειτουργικά τμήματα

   [IMG]
   [IMG]
   Aναπαράσταση του αρχικού σχεδίου του συστήματος GPS, με 24 δορυφόρους GPS
   (4 δορυφόροι σε καθεμία από τις 6 τροχιές). Οι αριθμοί δείχνουν την
   εξέλιξη του αριθμού των ορατών δορυφόρων από ένα σημείο (45º Βόρεια) που
   δείχνει το βέλος. Ο ρυθμός χρόνου της αναπαράστασης, είναι 2.880 φορές
   ταχύτρος από τον πραγματικό ρυθμό χρόνου (κάθε μισό λεπτό αντιπροσωπεύει
   24 ώρες).

   Το σύστημα εντοπισμού θέσης GPS σχηματίζει ένα παγκόσμιο δίκτυο, με
   εμβέλεια που καλύπτει ξηρά, θάλασσα και αέρα. Εξαιτίας αυτής της έκτασής
   του, είναι απαραίτητος ο διαχωρισμός του σε επιμέρους τμήματα όπου
   πραγματοποιούνται όλες οι λειτουργίες του αλλά και ο συντονισμός του.
   Αναλυτικά, τα τμήματα αυτά είναι:

     • Διαστημικό τμήμα: Αποτελείται από το δίκτυο των 24 - 32 δορυφόρων που
       ήδη αναφέραμε. Οι δορυφόροι αυτοί «σκεπάζουν» ομοιόμορφα με το σήμα
       τους ολόκληρο τον πλανήτη, γεγονός που αποδεικνύει τη φιλοσοφία που
       κρύβεται πίσω από τη λειτουργία του συστήματος GPS, δηλαδή τη
       διαθεσιμότητά του σε κάθε σημείο της Γης, ώστε να μην υπάρχει κίνδυνος
       να αποπροσανατολιστεί κανείς ποτέ και πουθενά.

   Όλοι οι δορυφόροι βρίσκονται σε ύψος 12.552 μιλίων (20.200 χιλιομέτρων)
   πάνω από την επιφάνεια της θάλασσας και εκτελούν δύο περιστροφές γύρω από
   τη Γη κάθε 24ωρο. Η κατασκευάστρια εταιρεία είναι η Rockwell
   International, η εκτόξευσή τους πραγματοποιήθηκε από το ακρωτήριο
   Canaveral, ενώ η τροφοδοσία τυους με ηλεκτρική ενέργεια πραγματοποιείται
   μέσω των ηλιακών στοιχείων που διαθέτουν.

     • Επίγειο τμήμα ελέγχου: Οι δορυφόροι, όπως είναι αναμενόμενο, είναι
       πολύ πιθανό να αντιμετωπίσουν ανά πάσα στιγμή προβλήματα στη σωστή
       λειτουργία τους. Οι έλεγχοι που πραγματοποιούνται σε αυτούς αφορούν
       στη σωστή τους ταχύτητα και υψόμετρο και στην κατάσταση της επάρκειάς
       τους σε ηλεκτρική ενέργεια. Παράλληλα, εφαρμόζονται όλες οι
       διορθωτικές ενέργειες που αφορούν στο σύστημα χρονομέτρησης των
       δορυφόρων, ώστε να αποτρέπεται η παροχή λανθασμένων πληροφοριών στους
       χρήστες του συστήματος. Το τμήμα επίγειου ελέγχου αποτελείται από ένα
       επανδρωμένο και τέσσερα μη επανδρωμένα κέντρα, εγκατεστημένα σε
       ισάριθμες περιοχές του πλανήτη.

   Οι περιοχές αυτές είναι οι εξής: α) Κολοράντο (ΗΠΑ) β) Χαβάη (Ανατολικός
   Ειρηνικός Ωκεανός) γ) Ascension Island (Ατλαντικός Ωκεανός) δ) Diego
   Garcia (Ινδικός Ωκεανός) ε) Kwajalein (Δυτικός Ειρηνικός Ωκεανός)

   Ο κυριότερος σταθμός βάσης είναι αυτός του Κολοράντο, ο οποίος είναι
   μάλιστα και ο μοναδικός που βρίσκεται στην ξηρά. Αναλαμβάνει τον έλεγχο
   της σωστής λειτουργίας των εναπομεινάντων τεσσάρων σταθμών, καθώς και τον
   συντονισμό τους. Σημειώνοντας τη θέση των σταθμών αυτών πάνω σε έναν
   παγκόσμιο χάρτη, παρατηρεί κανείς ότι η διάταξή τους δεν είναι τυχαία,
   αλλά ακολουθούν μια γραμμή παράλληλη με τα γεωγραφικά μήκη της Γης.

     • Το τμήμα τελικού χρήστη: Απαρτίζεται από τους χιλιάδες χρήστες δεκτών
       GPS ανά την υφήλιο. Οι δέκτες αυτοί μπορούν να χρησιμοποιηθούν τόσο
       κατά τη διάρκεια μιας απλής πεζοπορίας, όσο και σε οχήματα ή θαλάσσια
       σκάφη και κατά κανόνα διαθέτουν αρκετά μικρές διαστάσεις. Για να
       προσφέρουν όσο το δυνατόν περισσότερες πληροφορίες, οι δέκτες
       συνδυάζονται με ειδικό λογισμικό, που προβάλλει ένα χάρτη στην οθόνη
       της συσκευής GPS. Πρόκειται, δηλαδή, για λογισμικό που λαμβάνει από
       τους δορυφόρους τις πληροφορίες για το στίγμα του σημείου στο οποίο
       βρίσκεται ο δέκτης και τις μετατρέπει σε κατανοητή «ανθρώπινη» μορφή,
       πληροφορώντας το χρήστη για την ακριβή γεωγραφική του θέση.

[Επεξεργασία] Φορητές συσκευές GPS

   [IMG]
   [IMG]
   GPS συσκευή πλοήγησης Navigon, σε ταμπλό αυτοκινήτου.

   Η μεγάλη εξάπλωση της χρήσης του GPS οφείλεται και στη διάδοση των,
   οικονομικά προσιτών, φορητών δεκτών GPS για πεζούς ή οχήματα και των
   γενικών υπολογιστικών συσκευών (όπως τα PDA) με ενσωματωμένο δέκτη GPS.
   Ένας φορητός δέκτης αποτελείται από:

     • Την εσωτερική δορυφορική κεραία, η οποία λαμβάνει το σήμα GPS από τους
       δορυφόρους με τους οποίους έχει οπτική επαφή. Επίσης, λαμβάνει σήμα
       και από ανακλάσεις, π.χ. σε τοίχους, κάνοντας δυνατή τη λήψη σε
       δρόμους που περιβάλλονται από πολύ ψηλά κτήρια (στην καθιερωμένη
       αγγλόφωνη σχετική ορολογία, οι συνθήκες αυτές αποκαλούνται "urban
       canyon") ή ακόμη και σε κάποιους εσωτερικούς χώρους. Πάντως, αρκετοί
       δέκτες διαθέτουν υποδοχή για εξωτερική κεραία. Οι εξωτερικές
       δορυφορικές κεραίες διαθέτουν πάντα προενισχυτή και δίνουν καλύτερη
       λήψη, λόγω της δυνατότητας τοποθέτησης πάνω από πιθανά εμπόδια (π.χ.
       στην οροφή του αυτοκινήτου) και της ενίσχυσης που διαθέτουν (στις
       εσωτερικές κεραίες δεν μπορεί να χρησιμοποιηθεί επιπλέον στάδιο
       προενίσχυσης, καθώς αυτό θα οδηγούσε σε ανεπιθύμητη ανάδραση, λόγω της
       γειτνίασης με το αναλογικό τμήμα του δέκτη).

     • Τον κυρίως δέκτη GPS ο οποίος χρησιμοποιεί κυκλώματα εξαιρετικά
       χαμηλού θορύβου και ειδικές τεχνικές επεξεργασίας σήματος ώστε να
       ξεχωρίζει τα εξαιρετικά ασθενή σήματα από τους δορυφόρους, από τον
       ισχυρό τηλεπικοινωνιακό θόρυβο ο οποίος έχει τη μορφή τυχαίου σήματος.
       Ο κυρίως δέκτης αποτελείται από το αναλογικό τμήμα εισόδου και το
       ψηφιακό, το οποίο περιέχει σύνθετο ψηφιακό υλικό (hardware), συνήθως
       κάποιο εξειδικευμένο ολοκληρωμένο κύκλωμα τύπου ASIC και μικροελεγκτή
       (microcontroller) χαμηλής κατανάλωσης ισχύος. Αυτό το hardware
       χρησιμοποιεί λογισμικό με πολύ εξελιγμένους αλγορίθμους επεξεργασίας,
       για να μπορέσει να εξάγει χρήσιμο στίγμα σε συνθήκες urban canyon ή
       δύσκολης λήψης εν γένει. Σε τέτοιες περιπτώσεις, η ακρίβεια λήψης,
       λόγω των πολλαπλών σημάτων, τα οποία λαμβάνει η κεραία από τον ίδιο
       δορυφόρο, με χρονική καθυστέρηση μεταξύ τους (φαινόμενο ηχούς), μπορεί
       να υποβαθμίσει σημαντικά την ακρίβεια θέσης. Το αποτέλεσμα εξαρτάται
       έντονα από την ποιότητα των αλγορίθμων και βελτιώνεται σημαντικά από
       την μία γενιά δεκτών στην επόμενη.

   [IMG]
   [IMG]
   Ενδείξεις συσκευής πλοήγησης GPS.

   Η τελική έξοδος του δέκτη είναι το στίγμα (θέση) του και η ακριβής
   παγκόσμια ώρα UMT. Αυτά τα δύο δεδομένα, μαζί με άλλες χρήσιμες
   πληροφορίες όπως ο αριθμός των λαμβανόμενων δορυφορικών σημάτων και η
   στάθμη τους, αποστέλλονται σε μια θύρα επικοινωνίας του δέκτη, συνήθως
   σειριακής μορφής, δηλαδή ασύγχρονη (UART) ή σύγχρονη (π.χ. SPI). Ο ρυθμός
   με τον οποίο βγαίνει νέο στίγμα στην έξοδο του δέκτη είναι συνήθως 1 φορά
   το δευτερόλεπτο (δηλαδή 1 Hz), αν και υπάρχουν δέκτες που μπορούν να
   δίνουν στίγμα με ταχύτερους ρυθμούς (π.χ. 10 Hz). Σε συσκευές που
   λειτουργούν με μπαταρία, ο κυρίως δέκτης GPS διαθέτει και καταστάσεις
   λειτουργίας όπου ο ρυθμός αποστολής στίγματος μειώνεται σημαντικά, με
   αποτέλεσμα την εξοικονόμηση ισχύος.

     • Τον κυρίως μικροελεγκτή, την οθόνη απεικόνισης (συνήθως υγρών
       κρυστάλλων) και το υπόλοιπο hardware επικοινωνία με το χρήστη της
       συσκευής. Ο μικροελεγκτής αυτός, μέσω του ενσωματωμένου λογισμικού
       του, επεξεργάζεται το στίγμα που λαμβάνει από τον κυρίως δέκτη GPS,
       μέσω της αντίστοιχης σειριακής του θύρας. Το αποτέλεσμα της
       επεξεργασίας είναι μια πιο κατανοητή μορφή για τον άνθρωπο μορφή του
       στίγματος και συνήθως εμφανίζεται σε οθόνη με δυνατότητες γραφικών,
       πάνω σε ψηφιακό χάρτη, μαζί με άλλες πληροφορίες όπως ώρα, υψόμετρο
       και ταχύτητα κίνησης. Η ακρίβεια του ενσωματωμένου χάρτη μπορεί να
       είναι αρκετά μεγάλη, στα ακριβότερα μοντέλα, ενώ συχνά υπάρχει η
       δυνατότητα αναβάθμισης ή επαύξησής του μέσω σύνδεσης με προσωπικό
       υπολογιστή (PC).

   [IMG]
   [IMG]
   GPS δορυφορική πλοήγηση, σε smartphone, πάνω σε ποδήλατο.

   Οι ισχυροί μικροελεγκτές και η μεγάλη μνήμη των σύγχρονων φορητών δεκτών
   έχουν κάνει δυνατή την ύπαρξη διάφορων απλών και εξελιγμένων βοηθημάτων
   εύρεσης θέσης και πλοήγησης. Π.χ. μπορούμε να βλέπουμε τη διαδρομή που
   έχουμε ήδη κάνει, να κάνουμε μεγέθυνση πάνω στο χάρτη ή να εισάγουμε
   προορισμό και ο δέκτης να βρίσκει τη βέλτιστη διαδρομή (λειτουργία
   πλοήγησης). Σχεδόν πάντα υπάρχει η δυνατότητα ορισμού σημείων στο χάρτη ως
   προτιμώμενων ή ακόμη και κατάλογος με σημεία ενδιαφέροντος, όπως πρατήρια
   βενζίνης, καταστήματα και αξιοθέατα. Στα μοντέλα για αυτοκίνητο συνήθως
   υπάρχει η δυνατότητα φωνητικών οδηγιών, κατά τη λειτουργία πλοήγησης, ώστε
   ο οδηγός να μη χρειάζεται να κυττά την οθόνη. Επίσης, κυκλώματα δεκτών GPS
   αρχίζουν να ενσωματώνονται και σε κινητά τηλέφωνα και άλλες συσκευές, όπως
   ψηφιακές φωτογραφικές μηχανές. Στο κοντινό μέλλον οι φορητοί δέκτες GPS θα
   βρίσκουν μεγάλη εφαρμογή και στα άτομα με αναπηρία, όπως οι τυφλοί, οι
   οποίοι έχουν την δυνατότητα να ζητούν προορισμό και να ακούν φωνητικές
   οδηγίες από το δέκτη GPS.

[Επεξεργασία] Δείτε επίσης

     • Σύστημα πλοήγησης αυτοκινήτου

[Επεξεργασία] Εξωτερικοί σύνδεσμοι

   1. GPS από το Παν/μιο του Κολοράντο

   2. Επίσημη Ιστοσελίδα του GPS από την Κυβέρνηση των ΗΠΑ

   3. Ελληνικό Αρχείο Ορεινών Διαδρομών με GPS

   4. Πώς λειτουργεί...; (Αγγλικά)

   5. GPS World: Γλωσσάρι, Ιστορία, Χρονολόγιο του GPS

   Η αρχική έκδοση αυτού του άρθρου προήλθε από το Tech Team Wiki, τα
   περιεχόμενα του οποίου διατίθενται με την Άδεια Ελεύθερης Τεκμηρίωσης GNU.

   Ανακτήθηκε από "http://el.wikipedia.org/wiki/Global_Positioning_System"
   Κατηγορίες: Γεωδαισία | Ραδιοναυτιλία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Aragonés
     • العربية
     • مصرى
     • Azərbaycanca
     • Български
     • বাংলা
     • Bosanski
     • Català
     • Česky
     • Dansk
     • Deutsch
     • English
     • Esperanto
     • Español
     • Eesti
     • Euskara
     • Estremeñu
     • فارسی
     • Suomi
     • Français
     • Gaeilge
     • 贛語
     • Galego
     • ગુજરાતી
     • עברית
     • हिन्दी
     • Hrvatski
     • Kreyòl ayisyen
     • Magyar
     • Հայերեն
     • Bahasa Indonesia
     • Íslenska
     • Italiano
     • 日本語
     • Basa Jawa
     • ქართული
     • ಕನ್ನಡ
     • 한국어
     • Latina
     • Lëtzebuergesch
     • Lietuvių
     • Latviešu
     • Македонски
     • മലയാളം
     • Bahasa Melayu
     • Mirandés
     • Nederlands
     • ‪Norsk (bokmål)‬
     • Nouormand
     • Kapampangan
     • Polski
     • پنجابی
     • پښتو
     • Português
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Svenska
     • தமிழ்
     • ไทย
     • Türkçe
     • Українська
     • اردو
     • Tiếng Việt
     • ייִדיש
     • Yorùbá
     • 中文

     • Τελευταία τροποποίηση 16:36, 31 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
