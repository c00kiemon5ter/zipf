   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Σαντιάγο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Για άλλες χρήσεις, δείτε: Σαντιάγο
           (αποσαφήνιση).

   Συντεταγμένες: 33°27′S 70°40′W﻿ / ﻿-33.45, -70.67

   +------------------------------------------------------------------------+
   |                            Σαντιάγο                            |
   |------------------------------------------------------------------------|
   |      Το εμπορικό κέντρο του Σαντιάγο.       |
   |------------------------------------------------------------------------|
   |                            Στοιχεία                            |
   |------------------------------------------------------------------------|
   |Περιοχή:                  |Χιλή                              |
   |---------------------------------+--------------------------------------|
   |Έκταση:                    |247,6 km²                            |
   |---------------------------------+--------------------------------------|
   |Πληθυσμός:              |5.278.044(2009)                       |
   |---------------------------------+--------------------------------------|
   |Πυκνότητα               |23.216 /km²                          |
   |πληθυσμού:              |                                      |
   |---------------------------------+--------------------------------------|
   |Ζώνη Ώρας:               |GMT (UTC -4)                          |
   |---------------------------------+--------------------------------------|
   |Ταχυδρομικός         |Διάφοροι                      |
   |κωδικός:                  |                                      |
   |---------------------------------+--------------------------------------|
   |Δικτυακός τόπος:   |http://www.municipalidaddesantiago.cl/|
   +------------------------------------------------------------------------+

   To Σαντιάγο (ισπανικά: Santiago de Chile) είναι η
   πρωτεύουσα και η μεγαλύτερη πόλη της
   Χιλής. Ο πληθυσμός της πόλης είναι 5.278.044
   (2009). Βρίσκεται στην κεντρική κοιλάδα της
   χώρας σε υψόμετρο 520 μέτρων. Περίπου
   τρεις δεκαετίες συνεχούς οικονομικής
   ανάπτυξης έχουν μετατρέψει το Σαντιάγο
   σε ένα από τα πλέον σύγχρονα και
   μοντέρνα αστικά κέντρα της Λατινικης
   Αμερικής, με εκτενή προαστιακή ανάπτυξη,
   δεκάδες εμπορικά κέντρα, και την
   εντυπωσιακή αύξηση κτηρίων υψηλής
   αρχιτεκτονικής.

   Η πόλη ιδρύθηκε στις 12 Φεβρουαρίου 1541
   από τον Ισπανό κονκισταδόρο, Πέδρο ντε
   Βαλδίβια και η αρχική της ονομασία ήταν
   'Σαντιάγο ντελ Νουέβο Εξτρέμο'. Κατά τις
   πρώτες δεκαετίες της ύπαρξής του το
   Σαντιάγο δέχτηκε επιθέσεις γειτονικών
   ιθαγενών φύλων, ενώ δεν έλειψαν και
   καταστροφηκά χτυπήματα από σεισμούς και
   πλημμύρες αρκετές. Κατά την περίοδο της
   ισπανικής αποικιοκρατίας οικοδομήθηκαν
   μεγαλεπίβολα έργα, όπως η γέφυρα του Καλ
   ι Κάντο (1779), τα Ταχαμάρες ντελ Μαπότσο
   (1767) και το νομισματοκοπείο (1786). Στις 12
   Φεβρουαρίου 1817, κατά τη διάρκεια του
   χιλιανού εθνικοαπελευθερωτικού αγώνα,
   ανακυρήχτηκε η ανεξαρτησία της χώρας
   και το 1843 ιδρύθηκε το πρώτο
   πανεπιστήμιο. Κατά τις δεκαετίες του 1940
   και 1950 η πόλη γνώρισε τεράστια
   πληθυσμιακή άυξηση με την είσοδο
   μεταναστών από χώρες της Ευρώπης.

   Το Σαντιάγο χαρακτηρίζεται από μεγάλες
   εκτάσεις πρασίνου σε διάσπαρτα σημεία
   εντός των πυκνά δομημένων συνοικιών.
   Χαρακτηριστικά αξιοθέατα της πόλης
   είναι η κεντρική πλατεία 'Πλάσα ντε
   Άρμας' και η εκκλησία του Αγίου
   Φραγκίσκου (1613).

   Πίνακας περιεχομένων

     * 1 Ιστορία

          * 1.1 Ίδρυση
          * 1.2 Αποικιοκρατία
          * 1.3 Ανεξαρτησία
          * 1.4 19ος αιώνας
          * 1.5 20ος αιώνας

     * 2 Αδελφοποιημένες πόλεις
     * 3 Συνδέσεις- Πηγές
     * 4 Εξωτερικές συνδέσεις

[Επεξεργασία] Ιστορία

  [Επεξεργασία] Ίδρυση

   Το Σαντιάγο ιδρύθηκε από τον ισπανό
   κονκισταδόρ Πέδρο δε Βαλβίδια στις 12
   Φεβρουαρίου του 1541 με την ονομασία
   Σαντιάγο δελ Νουέβο Εξτρέμο, προς τιμή
   του Αγίου Δημητρίου και της
   Εξτρεμαδούρα της Ισπανίας, γενέτειρας
   επαρχίας του Βαλβίδια. Η τελετή ίδρυση
   έγινε στο λόγο Ουελέν, ο οποίος σήμερα
   έχει μετανομαστεί σε Σέρο Σάντα Λουτσία.
   Ο Βαλβίδια επέλεξε την περιοχή λόγω του
   κλίματός της, της άφθονης βλάστησης και
   τη δυνατότητα άμυνάς της με τη νησίδα
   που σχημάτιζαν τα δύο ρεύματα του
   ποταμού Μαπότσο. Ο ηγέτης των Ίνκας
   Μάνκο Κάπας ο Β' προειδοποίησε τους
   νέους αποίκους ότι οι ιθαγενείς της
   περιοχής θα ήταν εχθρικοί απέναντί τους
   και πράγματι οι Ισπανοί είχαν να
   αντιμετωπίσουν αυτή την αντίσταση. Ο
   Βαλβίδια άμεσα κατάφερε να
   σταθεροποιήσει την παροχή τροφής στη
   νέα πόλη και να εξασφαλίσει πόρους
   απέναντι στους ιθαγενείς.

   Η ρυμοτομία της πόλης σχεδιάστηκε κατά
   το ισπανικό ορθογώνιο πρότυπο, με ευθείς
   δρόμους πλάτους περίπου 14 μέτρων σε ίσα
   μεταξύ τους διαστήματα, 9 στην
   κατεύθυνση ανατολής δύσης και 15 στη
   κατεύθυνση βορρά νότου, με 126 τετράγωνα
   σχηματίζοντας ένα σχέδιο γνωστό με την
   ονομασία Μανθάνας.

   Η συνεχόμενη αντίσταση των ιθαγενών
   ινδιάνων συνέντειναν σε μία σειρά
   διαμαχών. Στις 11 Σεπτεμβρίου του 1541, με
   την πόλη να έχει μόλις λίγους μήνες ζωής
   από τη γέννησή της, μία οργανωμένη
   επίθεση των φυλών Πικούντσε και
   Μιτσιμαλόνγκο ξεκίνησε έναν τριετή
   πόλεμο. Οι Ισπανοί κατακτητές εκείνη την
   περίοδο ήταν σε δύσκολη κατάσταση με
   ελλείψεις τροφίμων και σχεδόν πλήρη
   απομόνωση από τον υπόλοιπο κόσμο.

   Τον Ιανουάριο του 1542 ο Βαλβίδια έστειλε
   έναν αγγελιοφόρο, τον Αλόνσο δε Μονρόι,
   στο Περού για να ζητήσει βοήθεια. Οι
   άποικοι υπέφεραν για ακόμα 20 μήνες μέχρι
   που ο Δε Μονρόι επέστρεψε από του Περού
   με ενισχύσεις, βάζοντας τέλος στην
   απομόνωση και ανέβάζοντας το ηθικό των
   κατοίκων του Σαντιάγο. Η σύρραξη πήρε
   τέλος και οι ιθαγενείς πληθυσμοί
   μετακινήθηκαν νοτιότερα, αφήνοντας το
   Σαντιάγο σε μία σχετική ασφάλεια.

  [Επεξεργασία] Αποικιοκρατία

   Αν και η πόλη αντιμετώπισε τον αφανισμό
   από τις επιθέσεις των ινδιάνων, έναν
   σεισμό και μία σειρά από πλημμύρες,
   σταδιακά ξεκίνησε να αναπτύσσεται. Από
   τα αρχικά 126 τετράγωνα που σχεδιάστηκαν
   από τον Γκαμπόα το 1558, τα 40 κατοικούνταν
   το 1580, ενώ οι γύρω περιοχές ανέπτυξαν
   κτηνοτροφία. Τα πρώτα σημαντικά κτίρια
   άρχισαν να κατασκευάζονται, με κύριο
   σημείο τη θεμελείωση του πέτρινου
   καθεδρικού ναού το 1561 και την εκκλησία
   του Αγίου Φραγκίσκου το 1572.

   Το 1767, ο κατασκευαστής Λουίς Μανουέλ δε
   Θανιαρτού ξεκίνησε μία από τις πιο
   σημαντικές κατασκευές της
   αποικιοκρατίας, τη γέφυρα Καλικάντο, η
   οποία ένωσε την πόλη. Το 1780, ο κυβερνήτης
   Αγκουστίν ντε Ζαουρέγκι προσέλαβε τον
   Ιταλό αρχιτέκτονα Τοέσκα Χοακίν, ο
   οποίος σχεδιάσε μεταξύ άλλων τις
   προσόψεις του καθεδρικού ναού και το
   παλάτι Λα Μονέδα. Το 1791, η κυβέρνηση του
   Μπερνάρντο Ο' Χίγκινς άνοιξε το δρόμο
   προς το Βαλπαραΐσο.

  [Επεξεργασία] Ανεξαρτησία

   Στις 12 Φεβρουαρίου του 1817 με τη μάχη του
   Τσακαμπούκο στην περιοχή Κολίνα, στις
   βόρειες παρυφές του Σαντιάγο, η Χιλή
   διακύρηξε την ανεξαρτησία της, ακριβώς
   276 χρόνια μετά την ίδρυση της πόλης. Οι
   στρατιωτικές δυνάμεις για την
   ανεξαρτησία της Χιλής και της
   Αργεντινής με την ηγεσία του Χοσέ ντε
   Σαν Μαρτίν και του Μπερνάντο Ο'Χίγκινς
   νίκησαν τους Ισπανούς βασιλικούς
   στρατιώτες και υποστηρικτές.

   Τα πρώτα χρόνια της ανεξαρτησίας,
   περίοδος γνωστή και ως η απολυταρχική
   περίοδος της δημοκρατίας (1830-1891), το
   Σαντιάγο ίδρυσε το εκπαιδευτικό του
   σύστημα και άνθισε η πολιτιστική
   παραγωγή. Το Πανεπιστήμιο της Χιλής
   ιδρύθηκε το 1843, ενώ το 1888 ιδρύθηκε το
   Πανεπιστήμιο Ποντιφίσια Κατόλικα. Μέχρι
   το 1885, ο πληθυσμός του Σαντιάγο είχε
   ξεπεράσει του 190.000 κατοίκους.

  [Επεξεργασία] 19ος αιώνας

   Παράλληλα με τα εκπαιδευτικά και
   πολιστικά ιδρύματα που ιδρύθηκαν και
   αναπτύχθηκαν στο Σαντιάγο,
   εγκαινιάστηκαν η Σχολή Καλών Τεχνών, το
   Μουσείο Τεχνολογίας, το Εθνικό Μουσείο
   Φυσικής Ιστορίας, ενώ το 1851 λειτούργησε
   το τηλεγραφικό δίκτυο που συνέδεσε την
   πρωτεύουσα με το λιμάνι του Βαλπαραίσο.

   Την αμέσως επόμενη περίοδο της
   δημοκρατίας, γνωστή ως φιλελεύθερη, με
   τη δημαρχία του Μπενιαμίν Βισούνια
   Μακένα, ξεκίνησαν σημαντικά έργα
   υποδομής, αλλά και η πλήρης ανακαίνιση
   του κεντρικού λόφου της Σάντα Λουτσία.
   Στην προσπάθειά του να αναγεννήσει το
   Σαντιάγο, ο Μακένα ξεκίνησε και την
   κατασκευή του "Καμίνο ντε Τσιντούρα",
   ενός περιφερειακού δρόμου όλης της
   πόλης, ενώ η ανακατασκευή της λεωφόρου
   Αλαμέντα ανανέωσε την κεντρική αρτηρία
   της πόλης.

   Με τη συμβολή Ευρωπαίων αρχιτεκτότων
   και τοπογράφων, εγκαινιάστηκε το 1873 το
   πάρκο Ο'Χίγκινς, κεντρικό αξιοθέατο της
   πόλης. Παράλληλα, άλλα σημαντικά έργα
   υλοποιήθηκαν όπως το Δημοτικό Θέατρο με
   σκηνές όπερας, και ο Ιππικός Όμιλος, ενώ
   το 1875 πραγματοποιήθηκε και η Διεθνής
   Εμπορική Έκθεση για πρώτη φορά στην
   πόλη.

   Ως προς τις συγκοινωνίες, η πόλη
   αποτέλεσε το κομβικό σημείο του
   κεντρικού σιδηροδρομικού δικτύου. Η
   πρώτη σιδηροδρομική γραμμή έφτασε στην
   πόλη το Σεπτέμβριο του 1857 στον Κεντρικό
   Σταθμό του Σαντιάγο, ο οποίος έλαβε την
   τελική του μορφή το 1884. Η πόλη συνδέονταν
   σιδηροδρομικά με το λιμάνι του
   Βαλπαραίσο και τον εθνικό άξονα βορρά
   νότου. Οι αστικές μετακινήσεις
   βασίζονταν στο δίκτυο του τραμ, ενώ
   κυκλοφορούσαν ήδη αυτοκίνητα στους
   ασφαλτοστρωμένους δρόμους.

  [Επεξεργασία] 20ος αιώνας

   Τις επόμενες δεκαετίες το Σαντιάγο
   αναπτύχθηκε και συνέχισε να
   επεκτείνεται με γρήγορους ρυθμούς. Το 1940
   ο πληθυσμός της πόλης ανέρχονταν σε
   περίπου 950.000, ενώ το 1952 έφτασε τους 1.350.000
   κατοίκους. Το 1960 ο πληθυσμός της
   μητροπολιτικής περιοχής ξεπερνούσε τις
   1.900.000. Η ανάπτυξη αυτή αντικατόπτριζε
   την αστικοποίηση των γύρω αγροτικών
   περιοχών, στις οποίες εγκαταστάθηκαν
   οικογένειες της μέσης τάξης. Αντίστοιχα
   με τον πληθυσμό αυξήθηκε και η έκταση
   της αστικής ζώνης, με τις γειτονικές
   κοινότητες να ενσωματόνονται σταδιακά
   σε έναν εννιαίο αστικό ιστό. Οι ανώτερες
   τάξεις περιορίστηκαν στο κέντρο και σε
   κοντινά προάστια, όπως το Λας Κόντες και
   το Λα Ρέινα. Το αστικό κέντρο σταδιακά
   έχασε πληθυσμό προς τις γύρω περιοχές,
   αφήνοντας ελεύθερο χώρο για την
   ανάπτυξη του εμπορίου, των υπηρεσιών και
   των κρατικών κτιρίων.

   Η ανάπτυξη ήταν γενικά άναρχη και μόνο
   τη δεκαετία του 1960 ξεκίνησε η εφαρμογή
   αναπτυξιακών σχεδίων για την ευρύτερη
   μητροπολιτική περιοχή του Σαντιάγο, σε
   μία προσπάθεια να αντιμετωπίσει την
   πραγματική διάσταση της πόλης. Το 1958
   προωθήθηκε η κατανομή χρήσεων γης, ενώ
   σχεδιάστηκαν και κατασκευάστηκαν νέοι
   οδικοί άξονες, όπως για παράδειγμα η
   λεωφόρος Αμέρικο Βεσπούσιο
   Σιρκουνβαλασιόν και ο αυτοκινητόδρομος
   Παναμερικάνα. Παράλληλα βελτιώθηκαν οι
   υποδομές και καθιερώθηκαν βιομηχανικές
   ζώνες. Το Παγκόσμιο Κύπελλο το 1962 έδωσε
   νέο έναυσμα για αστικά έργα, και το 1966
   ιδρύθηκε το Μητροπολιτικό πάρκο του
   Σαντιάγο στο λόφο Σαν Κριστομπάλ.

   Το νέο διεθνές αεροδρόμιο Πουνταουέλ
   εγκαινιάστηκε το 1967 και μετά από
   μακρόχρονες διαβουλεύσεις το 1969
   ξεκίνησε η κατασκευή του μετρό της
   πόλης, με την πρώτη γραμμή να
   εγκαινιάζεται το 1975. Μέχρι το 1978 το
   δίκτυο είχε δύο κάθετες μεταξύ τους
   γραμμές, ενώ αποτέλεσε σημαντικό
   παράγοντα αστικής βελτίωσης.

   Μετά το πραξικόπημα του 1973 και την
   καθιέρωση του στρατιωτικού καθεστώτος,
   ο αστικός σχεδιασμός δεν παρουσίασε
   σημαντικές μεταβολές μέχρι τις αρχές
   του '80, όταν η κυβέρνηση υιοθέτησε ένα
   νεοφιλελεύθερο οικονομικό μοντέλο και
   πήρε το ρόλο του οργανωτή στην ελεύθερη
   αγορά. Το 1979 το βασικό αναπτυξιακό
   σχέδιο τροποποίθηκε, επεκτείνοντας την
   αστική περιοχή με οικιστικές
   αναπτύξεις, προκαλώντας έτσι επιπλέον
   επέκταση της πόλης.

[Επεξεργασία] Αδελφοποιημένες πόλεις

     * Flag of the People's Republic of China.svg Πεκίνο, Κίνα
       (2007)
     * Flag of Brazil.svg Σάο Πάολο, Βραζιλία (1998)
     * Flag of Argentina.svg Μπουένος Άιρες, Αργεντινή
       (1992)
     * Flag of the United States.svg Μαϊάμι, ΗΠΑ
     * Flag of Colombia.svg Μπογκοτά, Κολομβία
     * Flag of Spain.svg Μαδρίτη, Ισπανία (1991)
     * Flag of Turkey.svg Άγκυρα, Τουρκία (2000)
     * Flag of Ukraine.svg Κίεβο, Ουκρανία (1998)
     * Flag of Latvia.svg Ρίγα, Λετονία
     * Flag of Ecuador.svg Γουαγιακίλ, Εκουαδόρ
     * Flag of the United States.svg Μινεάπολις, ΗΠΑ (1961)
     * Flag of Spain.svg Λανγκρεό, Ισπανία (2007)
     * Flag of Spain.svg Πλασένθια, Ισπανία (2007)
     * Flag of Mexico.svg Σαντιάγο ντε Κερέταρο,
       Μεξικό (2008)
     * Flag of Tunisia.svgΤύνιδα, Τυνησία (1994, "Σύμφωνο
       Φιλίας")
     * Flag of Bolivia.svg Λα Πας, Βολιβία
     * Flag of the Philippines.svg Μανίλα, Φιλιππίνες

[Επεξεργασία] Συνδέσεις- Πηγές

   Commons logo
   Τα Κοινά έχουν πολυμέσα σχετικά με το
   θέμα
   Σαντιάγο

     * Η επίσημη ιστοσελίδα του Δήμου
       Σαντιάγο
     * Νέα Γεωγραφική Εγκυκλοπαίδεια: Νότια
       Αμερική, τόμος 4. Σκάι βιβλίο. ISBN
       978-960-482-011-5.

[Επεξεργασία] Εξωτερικές συνδέσεις

     * Τουριστικός οδηγός για το Σαντιάγο
       στα Αγγλικά

   Globe stub.svg Αυτό το άρθρο γεωγραφίας
   χρειάζεται επέκταση. Βοηθήστε τη
   Βικιπαίδεια επεκτείνοντάς το!

   π • σ • ε
    Πρωτεύουσες κρατών της Νότιας Αμερικής
   Ασουνσιόν  · Καράκας  · Κίτο  · Λα Παζ  ·
   Λίμα  · Μοντεβίδεο  · Μπογκοτά  ·
   Μπουένος Άιρες  · Μπραζίλια  ·
   Παραμαρίμπο  · Σαντιάγκο  · Τζωρτζτάουν

   Ανακτήθηκε από
   "http://el.wikipedia.org/wiki/%CE%A3%CE%B1%CE%BD%CF%84%CE%B9%CE%AC%CE%B3%CE%BF"
   Κατηγορίες: Πρωτεύουσες της Νότιας
   Αμερικής | Πόλεις της Χιλής
   Κρυμμένη κατηγορία: Γεωγραφία-επέκταση

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Acèh
     * Afrikaans
     * አማርኛ
     * Aragonés
     * Ænglisc
     * العربية
     * Aymar aru
     * Azərbaycanca
     * Беларуская
     * Беларуская (тарашкевіца)
     * Български
     * বাংলা
     * བོད་ཡིག
     * Brezhoneg
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Français
     * Arpetan
     * Frysk
     * Gaeilge
     * Gàidhlig
     * Galego
     * Gaelg
     * עברית
     * हिन्दी
     * Fiji Hindi
     * Hrvatski
     * Kreyòl ayisyen
     * Magyar
     * Հայերեն
     * Bahasa Indonesia
     * Ido
     * Íslenska
     * Italiano
     * 日本語
     * ქართული
     * Kalaallisut
     * ಕನ್ನಡ
     * 한국어
     * Latina
     * Lëtzebuergesch
     * Líguru
     * Lumbaart
     * Lietuvių
     * Latviešu
     * Македонски
     * മലയാളം
     * मराठी
     * Bahasa Melayu
     * Nāhuatl
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Иронау
     * Papiamentu
     * Polski
     * Piemontèis
     * Português
     * Runa Simi
     * Rumantsch
     * Română
     * Armãneashce
     * Русский
     * Sicilianu
     * Scots
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * ไทย
     * Tagalog
     * Türkçe
     * ئۇيغۇرچە / Uyghurche‎
     * Українська
     * Vèneto
     * Tiếng Việt
     * Volapük
     * Winaray
     * 吴语
     * ייִדיש
     * Yorùbá
     * 中文
     * Bân-lâm-gú
     * 粵語

     * Τελευταία τροποποίηση 12:34, 25
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
