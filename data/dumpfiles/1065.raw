   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Πάμελα Άντερσον

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   H Πάμελα Άντερσον στο κατάστρωμα του
   αεροπλανοφόρου USS Ronald Reagan, (2004)

   Η Πάμελα Ντενίζ Άντερσον είναι Καναδή /
   Αμερικανίδα ηθοποιός, σύμβολο του σεξ,
   φωτομοντέλο, παραγωγός, συγγραφέας,
   ακτιβίστρια και πρώην παρουσιάστρια.

   Είναι γνωστή για τους ρόλους της στις
   τηλεοπτικές σειρές Home Improvement, Baywatch και
   V.I.P.. Είχε επιλεχθεί ως Playmate του μήνα για
   το περιοδικό Playboy τον Φεβρουάριο του 1990.
   Για μια περίοδο ήταν γνωστή ως Πάμελα
   Άντερσον Λη μετά τον γάμο της με τον
   Eλληνοαμερικανό μουσικό Τόμι Λη.

   Πίνακας περιεχομένων

     * 1 Βιογραφία
     * 2 Καριέρα
     * 3 Ηθοποιία και Μόντελινγκ
     * 4 Προσωπική ζωή
     * 5 Φιλανθρωπικό έργο και ακτιβισμός
     * 6 Εξωτερικοί σύνδεσμοι

[Επεξεργασία] Βιογραφία

   Η Πάμελα Άντερσον γεννήθηκε την 1η
   Ιουλίου 1967 στην πόλη Ladysmith της
   Βρετανικής Κολομβίας του Καναδά. Η
   μητέρα της Κάρολ Γκρόσκο ήταν σερβιτόρα
   και ο πατέρας της Μπάρι Άντερσον,
   θερμοϋδραυλικός. Ο προ-πάππους της, Juho
   Hyytiäinen, ήταν Φιλανδός, ο οποίος
   μετανάστευσε στις Η.Π.Α. το 1908,
   αλλάζοντας το επώνυμο του σε Άντερσον. Η
   Πάμελα Άντερσον έχει ρωσική καταγωγή
   από τη μεριά της μητέρας της.

[Επεξεργασία] Καριέρα

   Αφότου τελείωσε τη μέση εκπαίδευση το
   1985, μετακόμισε στο Βανκούβερ όπου
   εργάστηκε ως σύμβουλος διατροφής. Το
   καλοκαίρι του 1989, η Άντερσον πήγε με
   φίλους της στον αγώνα ράγκμπι των BC Lions.
   Κατά τη διάρκεια του αγώνα, την έδειξαν
   στην οθόνη του σταδίου να φοράει ένα
   διαφημιστικό μπλουζάκι της καναδικής
   μπύρας Labatt, προκαλώντας το κοινό να την
   επευφημήσει . Την κατέβασαν κάτω στο
   γήπεδο για να την αποθεώσει το πλήθος. Η
   Labatt αμέσως προσέφερε στην Άντερσον ένα
   συμβόλαιο για μόντελινγκ και αυτή
   δέχθηκε. Στα τέλη του 1989, η Άντερσον
   αποφάσισε να κάνει μόντελινγκ για το
   περιοδικό Playboy, όπου και εμφανίστηκε στο
   εξώφυλλο του τεύχους του Οκτωβρίου του
   1989. Σε αυτό το στάδιο της καριέρας της,
   αποφάσισε να ζήσει στο Λος Άντζελες για
   να κυνηγήσει τις προσωπικές της
   φιλοδοξίες. Έγινε το κεντρικό πρόσωπο
   του Playboy, όταν το περιοδικό την επέλεξε
   για να γίνει η Playmate του μήνα για το
   τεύχος του Φεβρουαρίου του 1990. Από τότε
   έχει εμφανιστεί στο Playboy αρκετές φορές
   στη δεκαετία του ‘90 και μετέπειτα.

[Επεξεργασία] Ηθοποιία και Μόντελινγκ

   Αφού μετακόμισε στο Λος Άντζελες, η
   Άντερσον έβαψε τα μαλλιά της ξανθά και
   μεγέθυνε το στήθος της σε διάμετρο 32,5
   εκατοστά. Το 1991 κέρδισε ένα μικρό ρόλο
   στην κωμική σειρά Home Improvement. Έφυγε από τη
   σειρά μετά από δύο σεζόν και κέρδισε τον
   ρόλο της C. J. Parker στη σειρά Baywatch. Εκείνη
   την περίοδο έκανε ακόμη μόντελινγκ για
   το περιοδικό Outdoor Life και εμφανιζόταν στο
   εξώφυλλο του περιοδικού κάθε χρόνο. Ο
   ρόλος της ως C. J. Parker της έδωσε
   δημοσιότητα και κέρδισε την προσοχή των
   ξένων τηλεθεατών. Επέστρεψε στο Baywatch το
   2003 για την τηλεταινία Baywatch: Hawaiian Wedding.
   Εμφανίστηκε επίσης στη σειρά "Νταντά
   Άμεσης Δράσης" παίζοντας την αντίζηλο
   της Φραν, Χέδερ Μπίμπλοου.

   Το 1996, έπαιξε στην ταινία Barb Wire. Η ταινία,
   ένα φουτουριστικό ριμέικ της
   ¨Καζαμπλάνκα¨, δεν είχε εμπορική
   επιτυχία. Η Άντερσον είχε μια αποβολή
   κατά τη διάρκεια των γυρισμάτων. Τον
   Απρίλιο του 1997, ήταν φιλοξενούμενη στο
   Saturday Night Live. Τον Σεπτέμβριο του 1998, έπαιξε
   την Βάλερι Άιρονς στη σειρά V.I.P., μια
   παραγωγή της Sony Pictures Entertainment. Η σειρά
   ήταν επιτυχής και διήρκεσε 5 χρόνια. Τον
   Μάιο του 2004 επέστρεψε στο προσκήνιο όπου
   εμφανίστηκε γυμνή στο εξώφυλλο του
   περιοδικού Playboy. Ήταν η πρώτη φορά που
   εμφανίστηκε γυμνή σε οποιοδήποτε
   περιοδικό. Η Πάμελα Άντερσον απέκτησε
   την αμερικάνικη υπηκοότητα στις 12 Μαΐου
   του 2004, ενώ παράλληλα διατήρησε την
   καναδική υπηκοότητα. Έχει ζήσει στην
   νότια Καλιφόρνια από το 1989.

   Το 2004 εξέδωσε το βιβλίο με τίτλο Star το
   οποίο το έγραψε μαζί με τον Έρικ Σόου
   Κουίν. Η υπόθεση του βιβλίου ήταν για
   έναν έφηβο που προσπαθεί να γίνει
   διάσημος. Μετά απ’ αυτό έκανε περιοδεία
   στις Η.Π.Α. υπογράφοντας αυτόγραφα στους
   θαυμαστές της. Το δεύτερο της βιβλίο, με
   τίτλο Star Struck εκδόθηκε το 2005 κι ήταν μια
   κρυφή ματιά στη ζωή της με τον Τόμι Λη
   και την εξερεύνηση της ζωής των
   διασημοτήτων.

   Το Απρίλιο του 2005, η Άντερσον
   πρωταγωνίστησε στην κωμική σειρά Stacked ως
   η Σκαϊλερ Ντεϊτον, ένα κορίτσι που πάει
   να δουλέψει σε ένα βιβλιοπωλείο. Η σειρά
   κόπηκε στις 18 Μαΐου του 2006 μετά από δυο
   σεζόν.

   Αναφέρθηκε επανειλημμένως στην κωμική
   ταινία Βorat καθώς ο ομότιτλος
   πρωταγωνιστής την απαγάγει με σκοπό να
   την παντρευτεί.

   Στις 14 Φεβρουαρίου του 2008,την ημέρα του
   Αγίου Βαλεντίνου παρουσίασε ένα σόου
   στριπτήζ στο καμπαρέ Crazy Horse στο Παρίσι.

   Στις 9 Ιουλίου του 2008 μπήκε στο σπίτι του
   Αυστραλιανού Big Brother για 3 ημέρες. Η
   εμφάνιση της στο reality σόου σηματοδότησε
   την προσπάθεια της να κάνει δικό της
   ριάλιτυ σόου με τίτλο Pam: Girl on the Loose, το
   οποίο ξεκίνησε στις 3 Αυγούστου του 2008.

[Επεξεργασία] Προσωπική ζωή

   Εκτός από τη φήμη της από το μόντελινγκ
   και την ηθοποιία, η Άντερσον έχει δεχθεί
   μεγάλη προσοχή από τον τύπο για την
   δημοσιευμένη προσωπική της ζωή. Οι
   σχέσεις της έχουν γίνει πρωτοσέλιδα σε
   κουτσομπολίστικα περιοδικά για χρόνια.
   Παντρεύτηκε τον Τόμι Λη, τον ντραμίστα
   των Μότλεϋ Κρου, στις 19 Φεβρουαρίου του
   1995, έπειτα από γνωριμία 96 ωρών και το
   ζευγάρι απέκτησε τελικά δύο γιους, τον
   Μπράντον Τομας Λη και τον Ντήλαν Τζάγκερ
   Λη, δίνοντας το όνομα του προπάππου της
   Ντέηλ Τζάγκερ Γκρόσκο, που πολέμησε στον
   Β' Παγκόσμιο Πόλεμο. Κατά τη διάρκεια
   εκείνης της περιόδου ήταν γνωστή
   επαγγελματικά ως Πάμελα Άντερσον Λη. Η
   Άντερσον κατέθεσε αίτηση διαζυγίου δύο
   φορές και συμφιλιώθηκε δύο φορές, πριν
   το ζευγάρι να χωρίσει τελικά για τα καλά.
   Τον Μάρτιο του 2002, Η Άντερσον δήλωσε
   δημόσια ότι είχε κολλήσει ηπατίτιδα C
   από τον Λη και άρχισε να γράφει μια
   καθημερινή στήλη στο περιοδικό Jane. Τον
   Οκτώβριο του 2003, Η Άντερσον είπε
   αστειευόμενη στη ραδιοφωνική εκπομπή
   του Χάουαρντ Στερν ότι δεν περιμένει να
   ζήσει πάνω από 10 με 15 χρόνια, αλλά αυτό
   παρερμηνεύθηκε και το πήραν στα σοβαρά
   πολλές ιστοσελίδες και φυλλάδες.
   Παρόλα’ αυτά παραδέχθηκε σε εφημερίδες
   ότι έκανε ακόμη σεξ με τον Τόμι Λη από
   τότε που χωρίσανε.

   Ένα ερασιτεχνικό βίντεο με ερωτικές
   σκηνές από τον μήνα του μέλιτος είχε
   κλαπεί από το σπίτι τους κι έκανε
   τρομερό πάταγο στο Ίντερνετ. Η Άντερσον
   μήνυσε την εταιρία που το διένειμε.
   Τελικά τα δικαστήρια απένειμαν στην
   Άντερσον και τον Λη 1,5 εκατομμύριο
   δολάρια συν αμοιβές δικηγορών για το
   μερίδιο τους από τα κέρδη. Μετά απ’ αυτό
   η εταιρία πούλησε αντίγραφα από την
   κλεμμένη ταινία σε όλη τη χώρα με μεγάλη
   επιτυχία. Μετά το διαζύγιο της,
   αρραβωνιάστηκε το μοντέλο Μάρκους
   Σέκενμπεργκ με τον οποίο χώρισε το 2001.Το
   2003 αρραβωνιάστηκε τον Κιντ Ροκ, τον
   οποίο και παντρεύτηκε στις 18 Ιουλίου του
   2006.Η τελετή έγινε σε ένα γιοτ κοντά στο
   Σαιν Τρόπε στη Γαλλία. Πούλησε το σπίτι
   της στο Μαλιμπού της Καλιφόρνιας και
   μετακόμισε σε μια πιο πριβέ τοποθεσία.

   Στις 10 Νοεμβρίου του 2006, ανακοινώθηκε
   ότι η Άντερσον απέβαλλε, ενώ ήταν στο
   Βανκούβερ στα γυρίσματα της νέας της
   ταινίας Blonde and Blonder. Δεκαεφτά μέρες
   αργότερα, στις 27 Νοεμβρίου του 2006,
   υπέβαλε αίτηση διαζυγίου, επικαλούμενη
   ανυπέρβλητες διαφορές. Κάποια
   δημοσιεύματα πρότειναν σαν λόγο
   διαζυγίου, το ξέσπασμα του Κιντ Ροκ για
   το ότι η Άντερσον είχε μια έκτακτη
   συμμετοχή στην ταινία Borat.

   Τον Σεπτέμβριο του 2007 η Άντερσον είπε
   στην εκπομπή της Έλεν Ντετζενέρις ότι
   ήταν αρραβωνιασμένη. Στις 6 Οκτωβρίου
   του 2007 παντρεύτηκε στο Λας Βέγκας με μια
   μικρή τελετή τον πρώην αγαπημένο της
   Πάρις Χίλτον, Ρικ Σάλομον. Παρόλα’ αυτά,
   η Άντερσον απαίτησε μέσω δικαστηρίων ο
   γάμος να ακυρωθεί επικαλούμενη απιστία.

[Επεξεργασία] Φιλανθρωπικό έργο και
ακτιβισμός

   Η Άντερσον είναι χορτοφάγος, συνήγορος
   για τα δικαιώματα των ζώων και ενεργό
   μέλος της οργάνωσης προστασίας των ζώων
   ¨ Άνθρωποι για την ηθική μεταχείριση των
   ζώων¨(PETA), παίρνοντας μέρος σε πολλές
   εκστρατείες για τα δικαιώματα των ζώων.
   Έγινε χορτοφάγος στην πρώιμη εφηβική
   ηλικία, όταν είδε τον πατέρα της να
   καθαρίζει ένα ζώο που είχε κυνηγήσει.

   Μια από τις εκστρατείες της Άντερσον ως
   μέλος της PETA ήταν ενάντια στη χρήση
   γούνας. Το 1999 έλαβε το πρώτο βραβείο Linda
   McCartney για τους προστάτες των δικαιωμάτων
   των ζώων, σε αναγνώριση της εκστρατείας
   της. Το 2003 γδύθηκε για τη διαφημιστική
   εκστρατεία της PETA με τίτλο «Καλύτερα να
   μείνω γυμνή παρά να φορέσω γούνα». Στις 28
   Ιουνίου του 2006 πόζαρε γυμνή σε κοινή θέα
   με άλλους διαδηλωτές στη μπουτίκ της
   Στέλλα Μακ Κάρτνεϊ στο Λονδίνο. Ήταν μια
   εορταστική εκδήλωση πριν τα
   ανθρωπιστικά βραβεία της PETA.

   Το 2001 κυκλοφόρησε ένα έγγραφο με την
   υποστήριξη της εκστρατείας της PETA κατά
   της εταιρίας Kentucky Fried Chicken, δηλώνοντας
   ότι : ¨Αυτό που κάνει η KFC σε 750
   εκατομμύρια κοτόπουλα κάθε χρόνο δεν
   είναι πολιτισμένο ή αποδεκτό.¨ Αργότερα
   έκανε ένα βίντεο για την μεταχείριση της
   KFC στα κοτόπουλα. Τον Ιανουάριο του 2006, η
   Άντερσον ζήτησε από τον Κυβερνήτη του
   Κεντάκι να αφαιρεθεί μια προτομή του
   Κόλονελ Σάντερς, του ιδρυτή της KFC, αλλά
   το αίτημα της απορρίφθηκε ακόμη κι όταν
   πρόσφερε σε ανταλλαγή τη δική της
   προτομή.

   Έχει επίσης αγωνιστεί κατά του κυνηγιού
   της φώκιας στον Καναδά. Τον Μάρτιο του
   2006, ζήτησε να μιλήσει στον Καναδό
   πρωθυπουργό για το ετήσιο κυνήγι φώκιας,
   αλλά της αρνήθηκε. Τον Μάιο του 2006 έκανε
   δημοσκόπηση σε τυχαία άτομα στο δρόμο
   για τη γνώμη τους σχετικά με το καναδικό
   κυνήγι φώκιας. Τέλος, έγραψε μια ανοικτή
   επιστολή προς τον Πρόεδρο Μπάρακ Ομπάμα
   προτρέποντας τη νομιμοποίηση της
   μαριχουάνας.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Πάμελα Άντερσον

     * Επίσημη ιστοσελίδα

                      Στο άρθρο αυτό έχει
                      ενσωματωθεί κείμενο από το
                      άρθρο Pamela Anderson της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A0%CE%AC%CE%BC%CE%B5%CE%BB%CE%B1_%CE%86%CE%BD%CF%84%CE%B5%CF%81%CF%83%CE%BF%CE%BD"
   Κατηγορίες: Αμερικανοί ηθοποιοί |
   Καναδοί ηθοποιοί | Γεννήσεις το 1967

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Aragonés
     * العربية
     * Беларуская
     * Беларуская (тарашкевіца)
     * Български
     * Bosanski
     * Català
     * Česky
     * Dansk
     * Deutsch
     * English
     * Esperanto
     * Español
     * Euskara
     * فارسی
     * Suomi
     * Français
     * Frysk
     * Galego
     * עברית
     * Hrvatski
     * Magyar
     * Bahasa Indonesia
     * Ido
     * Italiano
     * 日本語
     * Latina
     * Lëtzebuergesch
     * Lietuvių
     * Latviešu
     * Nederlands
     * ‪Norsk (bokmål)‬
     * Occitan
     * Polski
     * Português
     * Română
     * Русский
     * Srpskohrvatski / Српскохрватски
     * Simple English
     * Shqip
     * Српски / Srpski
     * Svenska
     * Тоҷикӣ
     * ไทย
     * Türkçe
     * Українська
     * Tiếng Việt
     * 中文

     * Τελευταία τροποποίηση 17:17, 9 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
