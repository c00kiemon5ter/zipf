   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Χαϊκού

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ζωγραφιά μανιταριών από τον Τσικούσο (1763-1830) και το χαϊκού "κάτι
   διασκεδαστικό" του Ρανγκιού (1798-1876)):Μετά την πυρά/σώθηκ' η θράκα/ένα
   κόκκινο φύλλο

   Το χαϊκού (ιαπ.: 俳句, "αστείος στίχος") είναι μια ιαπωνική ποιητική
   φόρμα. Παραδοσιακά αποτελείται από τρεις ομάδες των 5, 7, 5 συλλαβών, οι
   οποίες τοποθετούνται σε τρεις στίχους για έμφαση ή σε έναν, χωρισμένο με
   κενά. Το χαϊκού είναι με συνολικά 17 συλλαβές η πιο σύντομη μορφή ποίησης
   στον κόσμο. Περιγράφει μια εικόνα της φύσης και δίνει στοιχεία για την
   εποχή του χρόνου μέσα από εποχιακές λέξεις (Κίγκο). Υπάρχουν επίσης
   ποιητές χαϊκού οι οποίοι ακολουθούν μια πιο ελεύθερη φόρμα. Ο ιδρυτής του
   σύγχρονου χαϊκού ως αυτόνομη μορφή ποίησης ήταν ο Μασαόκα Σίκι, ο οποίος
   επίσης διαμόρφωσε τον όρο χαϊκού (από τους παλιότερους χαϊκάι ή χόκκου).

   Ένα χαϊκού διαβάζεται σε μια αναπνοή.

   Πίνακας περιεχομένων

     • 1 Ιστορία
     • 2 Χαρακτηριστικά

          • 2.1 Περιεχόμενο

               • 2.1.1 Κίγκο

          • 2.2 Δομή

               • 2.2.1 Συλλαβές
               • 2.2.2 Κιρέτζι

     • 3 Τρόποι ανάγνωσης
     • 4 Δυτικοί τρόποι ανάγνωσης
     • 5 Τα χαϊκού εκτός της Ιαπωνίας

          • 5.1 Ελληνικά χαϊκού

     • 6 Σημαντικοί ποιητές χαϊκού
     • 7 Βιβλιογραφία

          • 7.1 Ελληνικά χαϊκού (ενδεικτικά)
          • 7.2 Ιαπωνικά χαϊκού στα ελληνικά
          • 7.3 Κύρια βιβλιογραφία

     • 8 Αναφορές

[Επεξεργασία] Ιστορία

   Οι προγονικές μορφές του χαϊκού ήταν το τάνκα (με μέτρο 31 συλλαβών σε δύο
   ομάδες των 5-7-5 και 7-7) και το ρένγκα (μια αλυσίδα από τάνκα). Αρχικά
   πολλοί ποιητές συνέθεταν τάνκα σε κοινωνικές συνευρέσεις αυτοσχεδιάζοντας
   από κοινού. Ο πρώτος ποιητής δημιουργούσε το χόκκου (την αρχική στροφή του
   τάνκα, 5-7-5), ο δεύτερος το ματσούκου (την επόμενη στροφή, 7-7). Αυτή η
   μορφή της ομαδικής ποίησης ήταν γνωστή και σαν ουάκα (ποίηση
   ερωταπόκρισης). Αργότερα, σαν ένα είδος κοινωνικού παιχνιδιού, συνέθεταν
   ολόκληρες αλυσίδες από τάνκα, που οδήγησε στο χακάι-ρένγκα όπου οι στροφές
   ενώνονταν μεταξύ τους θεματικά.

   Από το 13ο αιώνα εμφανίζονται τα πρώτα τεκμηριωμένα χόκκου ως ξεχωριστή
   λυρική μορφή. Το χόκκου εξελίχθηκε ως περιπαικτικό και αστείο ποίημα,
   αγαπητό στους αυλικούς και τους σαμουράι. Από το 15ο αιώνα εδραιώνεται το
   χόκκου δίπλα στο τάνκα ως αυτοτελής στιχουργική μορφή και το ζήτημα
   συνέχισε να είναι το παιχνίδι με τις λέξεις και τις εικόνες.

   Αυτό που σήμερα ονομάζεται κλασσικό χαϊκού δημιουργήθηκε το 16ο αιώνα,
   στην αρχή της περιόδου Έντο. Οι ιδιαιτερότητες της περιόδου αυτής
   δημιούργησαν την αίσθηση ενός κλειστού, αμετάβλητου κόσμου, καθώς η
   κοινωνία καθοριζόταν από ένα φεουδαρχικό ταξικό σύστημα και η Ιαπωνία
   έπαυσε σχεδόν ολοκληρωτικά την επαφή με τον έξω κόσμο. Αυτό το ακριβώς
   ορισμένο σύστημα αξιών και συμβόλων έδωσε σε ποιητές και ακροατές ένα
   κοινό και σαφώς οριοθετημένο πλαίσιο κατανόησης. Οι μεταβολές συνέβαιναν
   μόνο σε λεπτομέρειες και έτσι το χαϊκού διαμορφώθηκε από τη αναζήτηση της
   ακόμη πιο ακριβούς, πιο πετυχημένης έκφρασης και όχι την τάση αμφισβήτησης
   της παράδοσης ή της δημιουργίας νέων φορμών. Έτσι η φόρμα και το
   περιεχόμενο παρέμειναν για αιώνες σταθερά. Όπως το έθεσε ο ίδιος ο Μπασό,
   ήθελε να μεταδώσει την αίσθηση "του αμετάβλητου μέσα στην κίνηση"^[1].
   Εμφανίστηκαν υποείδη του χαϊκού, όπως το κωμικό κυόκα ("τρελός στίχος") ή
   άλλα που ήταν σατιρικά ή που εξέφραζαν ακόμη και κοινωνική διαμαρτυρία,
   αλλά το πιο σοβαρό χαϊκού διαδόθηκε καθώς ήταν απλό και εκφραστικό και
   μπορούσε να εξασκηθεί από ανώτερα και κατώτερα μέλη της κοινωνίας^[2]. Η
   εξέλιξη του χαϊκού επηρεάστηκε επίσης από τη σκέψη του Ταοϊσμού και του
   Βουδισμού Ζεν.

   [IMG]
   [IMG]
   Πορτραίτο του Ματσούο Μπασό από τον Γιοκόι Κινκόκου, γύρω στο 1820. Η
   καλλιγραφία αναφέρεται σε ένα από τα πιο διάσημα χαϊκού του Μπασό, το
   χαϊκού του βατράχου.

   Σήμερα ο Ματσούο Μπασό (1644–1694) θεωρείται ο πρώτος μεγάλος ποιητής
   χαϊκού. Το δικό του χαϊκού του βατράχου είναι μάλλον το πιο διάσημο χαϊκού
   στον κόσμο. Επίσης μεγάλοι ποιητές χαϊκού ήταν ο Γιόσα Μπουσόν (1716–1783)
   και ο Κομπαγιάσι Ίσσα (1763–1827). Ο Κομπαγιάσι Ίσσα δεν ακολουθούσε πάντα
   τη συμβατική φόρμα 5-7-5. Στα έργα του, που εναντιώνονται στην αυξανόμενη
   εκζήτηση των χαϊκού, διακρίνεται μια βαθιά αγάπη για τον άνθρωπο και τη
   ζωντανά πλάσματα η οποία διανθίζεται συχνά με χιούμορ:

     «Το βουνίσιο ρέμα
     Άλεσε το ρύζι για μένα
     Ενώ έπαιρνα εναν υπνάκο»^[1]

   Το πότε εμφανίστηκε ο όρος χαϊκού δεν είναι πλήρως εξακριβωμένο. Πιθανόν
   να προέρχεται από το χάι του χάικαϊ νο ρένγκα και το κου από το χόκκου.
   Γνώρισε γενικότερη διάδοση από τον ανανεωτή της ποίησης χαϊκού, Μασαόκα
   Σίκι (1867-1902).

   Μετά τον Σίκι, διαμορφώθηκαν δύο ρεύματα. Οι δύο σημαντικότεροι μαθητές
   του, ο Τακαχάμα Κυόσι (1874-1959) και ο Καβαχιγκάσι Χεκιγκοτό (1873-1937)
   έδωσαν στο χαϊκού διαφοροποιημένες ωθήσεις που διαρκούν έως σήμερα. Ο
   Χεκιγκοτό συνέχισε τις μεταρρυθμίσεις του Σίκι και πειραματίστηκε με τη
   φόρμα. Ο Κυόσι διαμόρφωσε το αντίθετο ρεύμα τού "παραδοσιακού χαϊκού". Η
   σημαντική επίδραση του Κυόσι φαίνεται μέχρι σήμερα στο εύρος της διάδοσης
   του "παραδοσιακού χαϊκού" στην Ιαπωνία. Από τη σχολή του προέκυψαν πολλοί
   καταξιωμένοι ποιητές (όπως ο Μιζουχάρα Σουόσι (1892-1981)). Από το ρεύμα
   του Χεκιγκοτό αναπτύχθηκε η ελεύθερη φόρμα του χαϊκού. Σημαντικοί ποιητές
   προήλθαν από αυτή τη γραμμή όπως ο Ιππεκίρο Νακατσούκα (1897-1946), ο
   Ογκιβάρα Σεϊσενσούι (1884-1976), ο Οζάκι Χόσαϊ (1885-1926) και ιδιαίτερα ο
   Τανέντα Σαντόκα (1882-1940), που ανήκει στους πιο πολυδιαβασμένους ποιητές
   της Ιαπωνίας,

   Αλλά και το σύγχρονο (γκένταϊ) ιαπωνικό χαϊκού έχει τις ρίζες του εδώ.
   Δημιουργήθηκε μετά τον Β' Παγκόσμιο Πόλεμο ως φιλελεύθερο κίνημα χαϊκού,
   από τις εμπειρίες του ιαπωνικού υπερεθνικισμού. Οι ποιητές της σινκό
   χαϊκού ουντό, της νεάς κίνησης χαϊκού, οι οποίοι δεν ακολουθούσαν τις
   επιταγές του "παραδοσιακού χαϊκού" κατά τον Τακαχάμα Κυόσι, διώκονταν,
   συλλαμβάνονταν και βασανίζονταν και τα περιοδικά τους απαγορεύονταν. Ο
   ίδιος ο Τακαχάμα Κυόσι θεωρήθηκε μετά τον πόλεμο ως κύριος υπαίτιος. Ήταν
   πρόεδρος του τμήματος χαϊκού της "Πατριωτικής Εταιρίας για την Ιαπωνική
   Λογοτεχνία" (νιχόν μπουνγκάκου χόκοκου κάι), μια κρατική οργάνωση
   προπαγάνδας με στόχο τον έλεγχο των πολιτισμικών δραστηριοτήτων που
   υπαγόταν στις μυστικές υπηρεσίες.

   Στο σημερινό κίνημα χαϊκού γκεντάι απαντά κανείς διάφορες ποιητικές θέσεις
   οι οποίες συνυπάρχουν παρόλες τις αντιθέσεις τους. Κάποιοι ποιητές είναι
   πιστοί στη φόρμα 5-7-5, κάποιοι μόνο στην εποχιακή λέξη ενώ άλλοι
   απορρίπτουν και τα δύο.

[Επεξεργασία] Χαρακτηριστικά

  [Επεξεργασία] Περιεχόμενο

   Στο χαϊκού γίνεται η προσπάθεια συλληφθεί η στιγμή και να διατηρηθεί στην
   αιωνιότητα. Καθώς οι λέξεις δεν είναι αρκετές για να περιγάψουν την
   ολότητα μιας στιγμιαίας εμπειρίας, ο ποιητής περιγράφει αχνά μια ιδέα και
   αφήνει τον αναγνώστη να συμπληρώσει.

    [Επεξεργασία] Κίγκο

   Τα χαϊκού έχουν μια εποχιακή λέξη ή κίγκο (季語) η οποία καταδεικνύοντας
   μια εποχή του χρόνου δίνει στον αναγνώστη ένα πλαίσιο αναφοράς. Η εποχή δε
   χρειάζεται να αναφερθεί ρητά αλλά μπορεί να υπονοηθεί μέσω άλλων λέξεων.
   Μερικές από τις πιο γνωστές είναι οι ανθισμένες κερασιές, τα αηδόνια και
   οι ιτιές για την άνοιξη, μια απογευματινή αύρα, οι λιβελλούλες ή τα κρίνα
   για το καλοκαίρι, η πανσέληνος, τα κόκκνα φύλλα και τα σκιάχτρα για το
   φθινόπωρο και οι πάπιες, ο παγετός και το χαλάζι για το χειμώνα^[1]. Στο
   χαϊκού του βατράχου, ο βάτραχος ειναι το κίγκο για την άνοιξη.

  [Επεξεργασία] Δομή

   Ένα χαϊκού σε παραδοσιακή φόρμα αποτελείται από έναν στίχο με τρεις ομάδες
   λέξεων με πέντε, επτά και πέντε ιαπωνικά φωνητικά σύμβολα. Ωστόσο, ακόμη
   και κλασσικοί ποιητές όπως ο Ματσούο Μπασό και ο Κομπαγιάσι Ίσσα αρκέτα
   συχνά παραβίαζαν αυτό τον κανόνα^[1] και δεν πρέπει να εκλαμβάνεται ως
   δόγμα.

    [Επεξεργασία] Συλλαβές

   Η καταμέτρηση των συλλαβών είναι ένα άλλο ζήτημα. Η ιαπωνική ποίηση δεν
   καταμετρά συλλαβές αλλά φωνητικά σύμβολα (Χιόον μότζι (表音文字)), τα
   οποία διαφέρουν ελαφρώς καθώς μια συλλαβή μπορεί να αποτελείται από δύο
   φωνητικά σύμβολα^[3].

   Για παράδειγμα, Νίππον βα είναι η πρώτη γραμμή ενός χαϊκού και αποτελείται
   από πέντε φωνητικά σύμβολα, ενώ στην ελληνική μεταγραφή μετράμε 3
   συλλαβές:

     Νι + π + πο + ν + βα

    [Επεξεργασία] Κιρέτζι

   Τα κιρέτζι είναι ειδικές λέξεις που δίνουν δομή και στήριξη στον
   στίχο^[4]. Στο τέλος του στίχου δίνουν μια αίσθηση ολοκλήρωσης, ενώ στο
   μέσο του δρα σαν σημείο σύντομης παύσης της ροής της σκέψης, δίνοντας την
   αίσθηση δύο ανεξάρτητων σκέψεων^[5]. Σε άλλες γλώσσες τα κιρέτζι
   αντικαθίστανται με σημεία στίξης^[6].

[Επεξεργασία] Τρόποι ανάγνωσης

   Τα ιαπωνικά χαϊκού γράφονται συνήθως με χιραγκάνα, δηλαδή σε μια καθαρή
   φωνογραφία χωρίς τη χρήση ειδικών συμβόλων για λέξεις. Ένα διάσημο χαϊκού
   είναι για παράδειγμα^[7]

      Ιαπωνικά         Μεταγραφή
   ひるからは     hi ru ka ra ha
   ちとかげもあリ chi to ka ge mo a ri
   くものみね     ku mo no mi ne

   Εκτός αυτού τα χαϊκού στην ιαπωνική γλώσσα γράφοντα κατά κανόνα σε μια
   γραμμή και έτσι το προηγούμενο χαϊκού γράφεται απλά:

     ひるからはちとかげもあリくものみね

   Λόγω του μεγάλου αριθμού ομώνυμων στην ιαπωνική, αυτό το ποίημα μπορεί να
   διαβαστεί με δύο τελείως διαφορετικούς τρόπους, οι οποίοι θα μπορούσαν να
   καθοριστούν με γραφή κάντζι, αλλά συνήθως αυτό αφήνεται εσκεμμένα ανοικτό.

    Τρόπος     Ιαπωνικά       Μεταγραφή                 Μετάφραση
             昼からは     hiru kara ha      Από το μεσημέρι
   1. Τρόπος ちと影も在り chito kage mo ari είναι λίγο πιο σκιερά
             雲の峰       kumo no mine      ένα συννεφιασμένος ουρανός
             ヒル蚊ら蜂   hiru ka-ra hachi  Βδέλλες, κουνούπια, μέλισσες,
   2. Τρόπος とかげも蟻   tokage mo ari     Σαύρες αλλά και μυρμήγκια,
             蜘蛛蚤ね     kumo nomi ne      Αράχνες και ψύλλοι, έτσι δεν
                                            είναι;

   Η γοητεία τέτοιων πολλαπλών νοημάτων φυσικά δε μπορεί να αποδοθεί
   ικανοποιητικά σε άλλες γλώσσες.

[Επεξεργασία] Δυτικοί τρόποι ανάγνωσης

   Ο Ρολάν Μπαρτ διακρίνει τις διάφορες δυνατές εναλλακτικές αναγνώσεις των
   χαϊκού. Τη δυτική ανάγνωση, η οποία το ερμηνεύει συμβολικά και ρέπει προς
   ένα μεταφυσικό νόημα την απορρίπτει ως ευρωκεντρική. Μια τέτοια ανάγνωση
   είναι αντίθετη στην πρόθεση του χαϊκού ^[8]. Ο Μπαρτ συγκρίνει το χαϊκού
   με το σατόρι του Βουδισμού Ζεν και βλέπει μια ουσιαστική Αναλογία στην
   αναλαμπή της αλήθειας^[9]

   Ενάντια στις απόπειρες ερμηνείας δυτικού τύπου, η "αποκωδικοποίηση,
   τυποποίηση ή ταυτολογία … που από εμάς προορίζονται να διαρρήξουν το
   νόημα, δηλαδή να εισέλθουν σε αυτό", μπορούν "να αστοχήσουν στο χαϊκού,
   καθώς η ανάγνωσή του συνίσταται στην αιώρηση της γλώσσας και όχι στη
   πρόκλησή της". Αντί γι' αυτό, το ζήτημα είναι πολύ περισσότερο "να
   ταρακουνηθεί το νόημα και να πέσει όπως το δόντι αυτού που δαγκώνει το
   παράλογο, ο οποίος πρέπει να είναι ο μαθητής Ζεν"^[10].

[Επεξεργασία] Τα χαϊκού εκτός της Ιαπωνίας

   Μόνο στα μέσα του 20ού αιώνα άρχισαν τα χαϊκού να διαδίδονται στο δυτικό
   κόσμο. Αρχικά από τη Βόρεια Αμερική, διαδόθηκαν σε όλο τον αγγλόφωνο
   κόσμο. Ένας σημαντικός βοηθός σε αυτό ήταν ο Άγγλος Ρέτζιναλντ Χόρας
   Μπλάιθ, ο οποίος εργάστηκε κατά διαστήματα ως δάσκαλος στην ιαπωνική αυλή
   και εξέδωσε από το 1949 ως το 1952 την τετράτομη ανθολογία με τίτλο
   "χαϊκού". Σήμερα γράφονται χαϊκού σχεδόν σε όλες τις γλώσσες.

  [Επεξεργασία] Ελληνικά χαϊκού

   Μια από τις πρώτες αναγνωρισμένες προσπάθειες σύνθεσης χαϊκού στην Ελλάδα
   καταγράφεται το 1925, όταν ο Γ. Σταυρόπουλος δημοσιεύει στο περιοδικό
   Λυκαβηττός έξι μικρά ποιήματα με τον γενικό τίτλο «Τρίστιχα» συνοδευόμενα
   από σύντομο σημείωμα γνωριμίας με το ποιητικό είδος^[6].

   Ίσως ο πιο επιφανής Έλληνας που έγραψε χαϊκού είναι ο Γιώργος Σεφέρης
   ("Δεκαέξι χαϊκού", Τετράδιο Γυμνασμάτων (1928-1937)) και θεωρείται ο
   εισηγητής των χαϊκού στην Ελλάδα είτε λόγω του κύρους του είτε λόγω του
   ότι θεωρείται πως ήταν πιο επιτυχής στην προσπάθειά του^[6], όχι όμως
   χωρίς κριτική^[11].

   Το χαϊκού έχει γνωρίσει μεγάλη διάδοση στην Ελλάδα, όπως φαίνεται και από
   την εισαγωγή του στα ελληνικά σχολεία. Στο μάθημα Μουσικής της Β'
   Γυμνασίου, αφού παρουσιάζεται τη μορφή χαϊκού στους μαθητές, τους ζητείται
   να μελοποιήσουν το χαϊκού του βατράχου του Μπασό^[12]. Όπως αναφέρει ο
   Γιάννης Μανιάτης,

     «Η διάδοσή του στη χώρα μας, αν κρίνουμε από τις συλλογές που εκδόθηκαν
     και άλλες μορφές έκφρασης που εμφανίστηκε κατά καιρούς, μόνο εντυπωσιακή
     μπορεί να χαρακτηριστεί. Διαγωνισμοί χαϊκού, Δημιουργική γραφή με
     ποιήματα χαϊκού (Γαλλικό Ινστιτούτο Θεσσαλονίκης, 1ο Ενιαίο Λύκειο
     Δράμας κ.ά.), Εκθέσεις ζωγραφικής με πίνακες εμπνευσμένους από χαϊκού,
     Τραγούδια εμπνευσμένα από χαϊκού (CD “δεκαέξι χαϊκού και άλλες
     ιστορίες”, Sigmatropic) είναι μερικά παραδείγματα. Ένα επίσης
     αξιοσημείωτο παράδειγμα είναι η χρήση του χαϊκού σε μαθητές αρχαίων
     ελληνικών, ώστε να μάθουν να χρησιμοποιούν την λέξη που κυριολεκτικά
     αντανακλά αυτό που θα ήθελαν να εκφράσουν, σε μια εποχή που συνήθως
     χρησιμοποιούνται οι συγγενείς λέξεις με αποτέλεσμα την εκφραστική
     αδυναμία»^[6].

[Επεξεργασία] Σημαντικοί ποιητές χαϊκού

     • Περίοδος Έντο

          • Ματσούο Μπασό (1644–1694)
          • Γιόσα Μπουσόν (1716–1783)
          • Κομπαγιάσι Ίσσα (1763–1827)

     • Από την περίοδο Μεϊτζί

          • Μασαόκα Σίκι (1867–1902)
          • Καβαχιγκάσι Χεκιγκοτό (1873–1937)
          • Τακαχάμα Κυόσι (1874–1959)
          • Τανέντα Σαντόκα (1882–1940)
          • Οζάκι Χόσαϊ (1885–1926)
          • Μιζουχάρα Σουόσι (1892–1981)
          • Γιαμαγκούτσι Σέισον (1892–1988)
          • Σαϊτό Σάνκι (1900–1962)
          • Χίνο Σοτζό (1901–1956)
          • Γιαμαγκούτσι Σέισι (1901–1994)
          • Νακαμούρα Κουσατάο (1901–1983)
          • Όνο Ρίνκα (1904–1982)
          • Κατό Σούσον (1905–1993)
          • Φουρουσαβα Τάιχο (1913–2000)
          • Σουζούκι Μασάτζο (1906–2003)
          • Μόρι Σουμίο (1919–)

[Επεξεργασία] Βιβλιογραφία

  [Επεξεργασία] Ελληνικά χαϊκού (ενδεικτικά)

     • Γιώργος Τσούκης, Τα χαϊκού του θερμαϊκού, Εκδόσεις Γιώργος Τσούκης,
       2010.
     • Τάσος Ζαφειριάδης, Χριστόφορος Νικολάου, Χακί χαϊκού - Στρατευμένη
       ποίηση, Εκδόσεις Φαρφουλάς, 2010
     • Ανθολογία ελληνικού χαϊκού, Επιμέλεια Χρήστου Τουμανίδη, Εκδόσεις
       Δελφοί
     • Γιώργος Πρίμπας, 5+7+5 ακριβώς ή περίπου χαϊκού, Εκδόσεις Ενδυμίων
       (2007)
     • Στίβυ Λαμπαδάρη, Άρρητον Κάλλος - Χαϊκού, Εκδότσεις Εριφύλη (2007)
     • Παναγιώτης Τσουτάκος, Ερωτικά Χαϊκού, Εκδόσεις Ίδμων (2001)

     • Ζωή Σαβίνα, Μάγισσες, χαϊκού-τάνκα, Δίγλωσσο, Επιμέλεια & Κολλάζ: Ζωή
       Σαβίνα, Εκδοσεις Grafic Olimpia di Milano (1985)
     • Ζωή Σαβίνα, Μάγισσες, χαϊκού-τάνκα, 3η Έκδοση, Σε έξι γλώσσες,
       Επιμέλεια, Ζ.Σαβίνα, Κοσμήματα : Αλέξανδρος Μουστάκας, Εκδόσεις 5+6
       (1994)
     • Ζωή Σαβίνα, Παγκόσμια Ανθολογία Χαϊκού –τα φύλλα στο δέντρο ξανά-
       Πολύγλωσσο, 186 Ποιητές, 500 σελίδες, Επιμέλεια Κοσμήματα : Αλέξανδρος
       Μουστάκας, Εκδόσεις 5+6 (2002)
     • Ζωή Σαβίνα, Το Σπίτι, χαϊκού, Δίγλωσσο, Επιμέλεια, Ζωή Σαβίνα,
       Κοσμήματα : Αλέξανδρος Μουστάκας, Εκδόσεις 5+6 (2008)
     • Ζωή Σαβίνα, La Casa, χαϊκού, ΄Ισπανικά, Επιμέλεια, Μετάφραση,
       Σημειώσεις: Carlos A. Castrillón, Κοσμήματα : Αλέξανδρος Mουστάκας,
       Εξώφυλλο: ο γλύπτης Βαγγέλης Μουστάκας, Εκδόσεις: Cuadernos Negros-
       Κολομβία (2009)

  [Επεξεργασία] Ιαπωνικά χαϊκού στα ελληνικά

     • Ματσούο Μπασό (2002). Μόνο τα όνειρά μου συνεχίζουν - 59 Χαϊκού.
       μετάφραση Γιώργος Μπλάνας. Ερατώ. ISBN 9602291338. 
     • Ματσούο Μπασό; Κομπαγιάσι Ίσσα (2008). Ο κόσμος της πάχνης -
       Σαραντατρία χαϊκού. μετάφραση Διονύσης Καψάλης. Άγρα. ISBN
       9603255246. 
     • Συλλογικό (2008). Χαϊκού και Σένριου - Γιαπωνέζικα τρίστιχα. μετάφραση
       Σωκράτης Σκαρτσής. Καστανιώτη. ISBN 9600346569. 

  [Επεξεργασία] Κύρια βιβλιογραφία

     • Μανιάτης Γιάννης (2006). Haiku - Χάικου: Γνωριμία με το χάικου, οι
       κανόνες που το διέπουν και οι προϋποθέσεις για ένα ελληνικό χάικου..
       Λέξημα. http://www.lexima.gr/lxm/read-538.html. Ανακτήθηκε την
       3/3/2009. 
     • Jonathan Clemens (2000). Zen Haiku. Frances Lincoln Ltd. ISBN
       9780711228191. 
     • John Whitney Hall (1968). Das Japanische Kaiserreich. Fischer Verlag.
       ISBN 9783596600205. 
     • Reginald H. Blyth: Haiku. Hokuseido Press, Tokio 1982 ff., ISBN
       4-590-00572-7

         1. Eastern culture. S. 2-343.
         2. Spring. S. 345-640.
         3. Summer, autumn. S. 641-976.
         4. Winter. S. 977-1300.

     • Dietrich Krusche (Hrsg.): Haiku. Japanische Gedichte. Dtv, München
       2002, ISBN 3-423-12478-4
     • Ekkehard May (Hrsg.): Shômon. Dieterich' sche Verlagsbuchhandlung,
       Mainz 2000 ff.

         1. Das Tor der Klause zur Bananenstaude, Haiku von Bashôs
            Meisterschülern Kikaku, Kyorai, Ransetsu. 2000, ISBN
            3-87162-050-5
         2. Haiku von Bashôs Meisterschülern Jôsô, Izen, Bonchô, Kyoriku,
            Sampû, Shikô, Yaba. 2002, ISBN 3-87162-057-2
         3. CHÛKÔ - Die neue Blüte. 2006, ISBN 978-3-87162-063-8

     • Jan Ulenbrook (Hrsg.): Haiku. Japanische Dreizeiler. Reclam, Stuttgart
       2004, ISBN 3-15-050048-6.
     • Robert F. Wittkamp: Santôka. Haiku, Wandern, Sake. Deutsche
       Gesellschaft für Natur- und Völkerkunde Ostasiens (OAG), Tôkyô 1996.
       ISBN 4-87238-007-X
     • Yoel Hoffmann: Japanese Death Poems written by Zen Monks and Haiku
       Poets on the Verge of Death Charles E. Tuttle Company, Rutland,
       Vermont and Tokyo, Japan International Standard Book 1992 No. 0-8048
       1505-4
     • Gerolf Coudenhove: Vollmond und Zikadenklänge - Japanische Verse und
       FarbenSigbert Mohn Verlag C. Bertelsmann 1955
     • Erika Wübbena ( Herausgeberin )Haiku mit KöpfchenHamburger Haiku
       Verlag ISBN 3-937257-04-7
     • Toshimitsu Hasumi Zen in der Kunst des Dichtens Otto Wilhelm Barth
       Verlag 1987 ISBN 3-502-64271-0

[Επεξεργασία] Αναφορές

    1. ↑ ^1,0 ^1,1 ^1,2 ^1,3 Jonathan Clemens, 2000
    2. ↑ John Whitney Hall, 2003
    3. ↑ * http://www.worldhaiku.net/archive/onji.pdf
    4. ↑ Brief Notes on "Kire-ji", Association of Japanese Classical Haiku,
       στις 2008-07-10
    5. ↑ Nobuyuki Yuasa. Translating 'the sound of water' , in The
       Translator's Art, Penguin, 1987, ISBN 0-14-009226-9 p.234
    6. ↑ ^6,0 ^6,1 ^6,2 ^6,3 Μανιάτης 2006
    7. ↑ Το παράδειγμα προέρχεται από το Marion Grein, Einführung in die
       Entwicklungsgeschichte der japanischen Schrift, Mainz 1994, ISBN
       3-88308-063-2, S. 69 f.; Η Grein παραμπέμπει με τη σειρά της στο
       Haruhiko Kindaichi, The Japanese Language, Rutland u. a. ^21985,
       S. 112.
    8. ↑ Bettina Krüger (1997): Sehnsucht nach dem ganz anderen. Roland
       Barthes’ L’Empire des signes – eine Japan-Reise? Στο: parapluie no. 2
       (sommer 1997).[1] ISSN 1439-1163
    9. ↑ Ο Ρολάν Μπαρτ παραπέμπει σχετικά στο τέλος του L'Effraction du sens
       στο χαϊκού του Ματσούο Μπασό: Πόσο θαυμαστό είναι, / Όποιος δε
       σκέφτεται: „Η ζωή παρέρχεται“ / Όταν βλέπει μια αστραπή.
   10. ↑ Roland Barthes: Der Einbruch des Sinns. Στο: Roland Barthes: Das
       Reich der Zeichen. Frankfurt a.M., 1981, σελίδα 98
   11. ↑ Γιώργος Κοροπούλης, 49. Σατόρι, ένθετο "Βιβλιοθήκη", Ελευθεροτυπία,
       15 Δεκεμβρίου 2006 [2]
   12. ↑ Τετράδιο Εργασιών Μουσικής Β' Γυμνασίου, σελ. 18 (αρχείο PDF, 1.8
       MB)[3]

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Haiku της Γερμανικής Βικιπαίδειας, η οποία διανέμεται
                      υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A7%CE%B1%CF%8A%CE%BA%CE%BF%CF%8D"
   Κατηγορίες: Ποίηση | Ιαπωνικός πολιτισμός

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Azərbaycanca
     • Boarisch
     • Български
     • বাংলা
     • Català
     • Česky
     • Словѣ́ньскъ / ⰔⰎⰑⰂⰡⰐⰠⰔⰍⰟ
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • 贛語
     • Galego
     • עברית
     • हिन्दी
     • Magyar
     • Հայերեն
     • Interlingua
     • Bahasa Indonesia
     • Ido
     • Íslenska
     • Italiano
     • 日本語
     • ქართული
     • 한국어
     • Latina
     • Lëtzebuergesch
     • Limburgs
     • Lietuvių
     • Latviešu
     • Македонски
     • മലയാളം
     • Bahasa Melayu
     • Nederlands
     • ‪Norsk (nynorsk)‬
     • ‪Norsk (bokmål)‬
     • Nouormand
     • Picard
     • Polski
     • Piemontèis
     • پنجابی
     • پښتو
     • Português
     • Română
     • Русский
     • Simple English
     • Slovenčina
     • Slovenščina
     • Shqip
     • Svenska
     • தமிழ்
     • ไทย
     • Türkçe
     • Українська
     • اردو
     • Tiếng Việt
     • Walon
     • 中文
     • 文言

     • Τελευταία τροποποίηση 04:26, 30 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
