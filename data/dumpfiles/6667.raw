   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Open Shortest Path First

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το open shortest path first (OSPF) είναι ένα ιεραρχικό πρωτόκολλο
   δρομολόγησης εσωτερικών πυλών (interior gateway protocol (IGP)) με βάση
   την κατάσταση της σύνδεσης (link-state), για δρομολόγηση σε δίκτυα
   υπολογιστών. Ο αλγόριθμος του Dijkstra, που εφαρμόζεται για να υπολογιστεί
   το δέντρο ελάχιστης διαδρομής (shortest path tree), χρησιμοποιεί το κόστος
   σαν μέτρο για την δρομολόγηση. Κατασκευάζεται μια βάση δεδομένων
   κατάστασης συνδέσεων της τοπολογίας του δικτύου η οποία είναι η ίδια σε
   όλους τους δρομολογητές.

   Το OSPF είναι πιθανώς το πιο διαδεδομένο πρωτόκολλο εσωτερικών πυλών (IGP)
   σε μεγάλα δίκτυα. Μπορεί να λειτουργήσει με ασφάλεια, χρησιμοποιώντας MD5
   για να πιστοποιήσει τους ομότιμούς του πριν να σχηματίσει γειτνιάσεις και
   πριν αποδεχτεί διαφημίσεις κατάστασης σύνδεσης (link-state advertisement).
   Είναι η συνέχεια του RIP, το οποίο είναι ένα πρωτόκολλο που υποστήριζε εξ
   αρχής διευθυνσιοδότηση χωρίς κλάσεις. Μια νεότερη έκδοση του OSPF, (η
   OSPFv3), υποστηρίζει επίσης και το IPv6. Επεκτάσεις πολυεκπομπής για το
   OSPF, όπως τα πρωτόκολλα multiport open shortest path first (MOSPF) έχουν
   μεν οριστεί, αλλά δεν χρησιμοποιούνται ευρέως προς το παρόν. Το OSPF
   μπορεί να βάλει «ετικέτες» στις διαδρομές και να τις μεταδώσει και αυτές
   μαζι με τις διαδρομές.

   Πίνακας περιεχομένων

     • 1 Τύποι περιοχών

          • 1.1 Περιοχή Κορμού (backbone area)
          • 1.2 Περιοχή στελεχών (Stub Area)
          • 1.3 Πλήρως «στελεχωμένη» περιοχή (Totally stubby area - TSA)
          • 1.4 Όχι-τοσο-στελεχωμένη Περιοχή (Not-so-stubby area - NSSA)

     • 2 Τύποι Δρομολογητών του OSPF

          • 2.1 Δρομολογητής Ορίων Περιοχής (Area Border Router - ABR)
          • 2.2 Δρομολογητής Ορίων Αυτόνομου Συστήματος (Autonomous System
            Boundary Router - ASBR)
          • 2.3 Εσωτερικός Δρομολογητής (Internal Router - IR)
          • 2.4 Δρομολογητής Κορμού (Backbone Router - BR)
          • 2.5 Ορισμένος Δρομολογητής (Designated Router - DR)
          • 2.6 Εφεδρικός Ορισμένος Δρομολογητής (Backup Designated Router -
            BDR)

     • 3 Ιστορία των RFCs
     • 4 Εξωτερικοί Σύνδεσμοι

          • 4.1 Πηγές Πληροφοριών
          • 4.2 Υλοποιήσεις

[Επεξεργασία] Τύποι περιοχών

   « Ένα δίκτυο, σύμφωνα με το OSPF, διαχωρίζεται σε περιοχές. Αυτές είναι
   λογικές ομάδες από δρομολογητές, των οποίων οι πληροφορίες συνοψίζονται
   και προωθούνται στο υπόλοιπο δίκτυο. Αρκετές «ειδικές» περιοχές έχουν
   οριστεί:

  [Επεξεργασία] Περιοχή Κορμού (backbone area)

   Η περιοχή κορμού (επίσης γνωστή και ως περιοχή μηδέν) σχηματίζει τον
   πυρήνα ενός δικτύου που στηρίζεται στον OSPF. Όλες οι υπόλοιπες περιοχές
   συνδέονται σε αυτή και η δια-περιοχιακή δρομολόγηση (inter-area routing)
   γίνεται μέσω ενός δρομολογητή που βρίσκεται στην περιοχή κορμού.

   Σημέιωση: Όλες οι περιοχές του OSPF θα πρέπει να συνδέονται με την περιοχή
   κορμού.

  [Επεξεργασία] Περιοχή στελεχών (Stub Area)

   Μια περιοχή στελεχών είναι μια περιοχή η οποία δεν λαμβάνει εξωτερικές
   διαδρομές (external routes). Οι εξωτερικές διαδρομές ορίζονται ως οι
   διαδρομές που διανέμονται στο OSPF από ένα άλλο πρωτόκολλο δρομολόγησης.
   Επομένως οι περιοχές στελεχών τυπικά να στηριχτούν σε μια προεπιλεγμένη
   διαδρομή για να στέλνουν την κίνηση σε διαδρομές έξω απο την παρούσα
   περιοχή.

  [Επεξεργασία] Πλήρως «στελεχωμένη» περιοχή (Totally stubby area - TSA)

   Μια πλήρως στελεχωμένη περιοχή είναι παρόμοια με μια περιοχή στελεχών,
   εντούτοις αυτή η περιοχή δεν επιτρέπει διαδρομές συνοψισμού (summary
   routes) επιπρόσθετα στις εξωτερικές διαδρομές, αυτό σημαίνει, ότι
   δια-περιοχιακές διαδρομές δεν συνοψίζονται σε αυτές τις περιοχές. Ο μόνος
   τρόπος για να δρομολογηθεί η κίνηση έξω από την περιοχή είναι μια
   προεπιλεγμένη διαδρομή, η οποία είναι και η μόνη Τύπου-3 LSA (Type-3 LSA)
   που διαφημίζεται στην περιοχή. Όταν υπάρχει μόνο μια διαδρομή προς τα έξω
   από τη περιοχή, λιγότερες αποφάσεις δρομολόγησης πρέπει να ληφθούν από τον
   επεξεργαστή διαδρομών, γεγονός που μειώνει την χρησιμοποίηση των πόρων του
   συστήματος.

  [Επεξεργασία] Όχι-τοσο-στελεχωμένη Περιοχή (Not-so-stubby area - NSSA)

   Μια όχι-τοσο-στελεχωμένη περιοχή είναι ένας τύπος περιοχής στελεχών η
   οποία μπορεί να εισαγάγει διαδρομές από αυτόνομα συστήματα (Autonomous
   System - AS) και να τις στείλει στην περιοχή κορμού, αλλά δεν μπορεί να
   λάβει εξωτερικές διαδρομές από την περιοχή κορμού ή άλλες περιοχές. Η
   Cisco επίσης εφαρμόζει μια ιδιόκτητη έκδοση του NSSA η οποία ονομάζεται
   NSSA πλήρως στελεχωμένη περιοχή. Κληρονομεί τις ιδιότητες μιας πλήρως
   στελεχωμένης περιοχής, εννοώντας ότι οι συνοπτικές διαδρομές τύπου 3 και 4
   δεν κατακλίζουν μια περιοχή αυτού του τύπου.

[Επεξεργασία] Τύποι Δρομολογητών του OSPF

   Το OSPF ορίζει διάφορους τύπους δρομολογητών. Αυτοί είναι λογικοί ορισμοί,
   ένας δρομολογητής που χρησιμοποιεί το OSPF μπορεί να είναι ταξινομημένος
   σε περισσότερους από τους τύπους που ακολουθούν. Για παράδειγμα, ένας
   δρομολογητής, ο οποίος είναι συνδεδεμένος σε πάνω από μια περιοχές και
   λαμβάνει διαδρομές από μια διεργασία BGP που είναι συνδεδεμένη σε ένα άλλο
   ΑΣ (Αυτόνομο Σύστημα), είναι και ABR (Area Border Router) kai ASBR
   (Autonomous System Boundary Router).

  [Επεξεργασία] Δρομολογητής Ορίων Περιοχής (Area Border Router - ABR)

   Ένας δρομολογητης ορίων περιοχής (ABR) είναι ένας δρομολογητής ο οποίος
   συνδέει μια η περισσότερες περιοχές OSPF στο κυριώς δίκτυο κορμού.
   Λειτουργεί σαν μέλος σε όλες τις περιοχές που είναι συνδεδεμένος. Ένας ABR
   κρατάει πολλαπλά αντίγρφα της βάσης δεδομένων κατάστασης συνδέσμων
   (link-state database) στην μνήμη, ένα για κάθε περιοχή.

  [Επεξεργασία] Δρομολογητής Ορίων Αυτόνομου Συστήματος (Autonomous System
  Boundary Router - ASBR)

   Ένας δρομολογητής ορίων αυτόνομου συστήματος (ASBR) είναι ένας
   δρομολογητής ο οποίος είναι συνδεδεμένος περισσότερα από ένα ΑΣ (Αυτόνομο
   Σύστημα) και ανταλάσσει πληροφορίες δρομολόγησης με δρομολογητές σε άλλα
   ΑΣ. Οι ASBR τυπικά τρέχουν και ένα μη-IGP (Interior Gateway Protocol),
   όπως το BGP (Border Gateway Protocol). Ένας ASBR χρησιμοποιείται για να
   διανέμει τις διαδρομές που δέχεται από το ένα ΑΣ σ' όλο το ΑΣ που ανήκει.

  [Επεξεργασία] Εσωτερικός Δρομολογητής (Internal Router - IR)

   Ένας δρομολογητής ονομάζεται εσωτερικός δρομολογητής (IR), αν έχει
   γείτονες μόνο δρομολογητες που ανήκουν στην ίδια περιοχή με αυτόν.

  [Επεξεργασία] Δρομολογητής Κορμού (Backbone Router - BR)

   Ένας δρομολογητής κορμού (BR) είναι ένας δρομολογητής μια διεπαφή
   (interface) του οποίο είναι συνδεδεμένη με την περιοχή κορμού. Ένας ABR
   έιναι ένας BR, το αντίθετο μπορεί και να μην ισχύει.

  [Επεξεργασία] Ορισμένος Δρομολογητής (Designated Router - DR)

   Ένας ορισμένος δρομολογητής (DR) είναι ένας δρομολογητής ο οποίος
   εκλέγεται από το δίκτυο με επιλογές σύμφωνα με τα παρακάτω (προεπιλεγμένα)
   κριτήρια:

     • Αν η προτεραιότητα σε έναν δρομολογητή OSPF είναι 0, αυτό σημαίνει πως
       αυτός ΠΟΤΕ δεν θα εκλεγεί σαν DR ή BDR
     • Όταν ένας DR παρουσιάσει μια βλάβη και αναλάβει ο BDR, διενεργούνται
       και άλλες εκλογές για να βρεθεί ο αντικαταστάτης BDR.
     • Ο δρομολογητής που στέλνει τα «πακετα χαιρετισμού» ("Hello packets")
       με την μεγαλύτερη προτεραιότητα.
     • Αν δύο ή περισσότεροι δρομολογητές στέλνουν με την ίδια, μεγαλύτερη
       προτεραιότητα, τότε ο δρομολογητής που έχει το μεγαλύτερο RID (Router
       ID - ID Δρομολογητή) κερδίζει.
     • (Σημείωση) Το RID είναι η μεγαλύτερη λογική (loopback) διεύθυνση που
       έχει ρυθμιστεί σε έναν δρομολογητή, αν δεν έχει οριστεί καμία
       loopback/λογική διεύθυνση τότε ο δρομολογητής χρησιμοποιεί την
       μεγαλύτερη διεύθυνση IP που έχει οριστεί στις διεπαφές του. (π.χ.
       192.168.0.1 θα ήταν μεγαλύτερη από την 10.1.1.2).
     • Συνήθως ο δρομολογητής με την δεύτερη μεγαλύτερη προτεραιότητα γίνεται
       BDR (Εφεδρικός Ορισμένος Δρομολογητής - Backup Designated Router).
     • Η προτεραιότητα παίρνει τιμές από 1 έως 255, όσο πιο μεγάλη η τιμή
       τόσο μεγαλύτερη η πιθανότητα να γίνει ένας δρομολογητής είτε DR είτε
       BDR.
     • Αν ένας δρομολογητής με ΜΕΓΑΛΥΤΕΡΗ προτεραιότητα συνδεθεί ΜΕΤΑ από την
       εκλογή, δεν θα γίνει BR ή BDR μέχρι (τουλάχιστον) ο DR και BDR να
       πάθουν κάποια βλάβη.

   Οι ορισμένοι δρομολογητές υπάρχουν με σκοπό να μειώνουν την κίνηση του
   δικτύου προσφέροντας την πηγή για τις ενημερώσης της δρομολόγησης, ο DR
   διατηρεί ένα πλήρες πίνακα με την τοπολογία του δικτύου και στέλνει
   ενημερώσεις στους υπόλοιπους δρομολογητές μέσω πολυεκπομπής (multicast).
   Με αυτό τον τρόπο δεν χρειάζεται να ενημερώνουν όλοι οι δρομολογητές ο
   ένας τον άλλο συνεχώς, και μπορούν να παίρνουν τις ενημερώσεις του από μια
   πηγή. Η χρήση της πολυεκπομπής (multicasting) περαιτέρω μειώνει το φόρτο
   του δικτύου. Οι DR και BDR παντα ρυθμίζονται/εκλέγονται σε δίκτυα εκπομπής
   (broadcast networks) όπως το Ethernet. Οι DR μπορούν επίσης να εκλεγούν σε
   ΝΒΜΑ (Non-broadcast Multi-Access) δίκτυα όπως Frame Relay. Οι DR και BDR
   δεν ρυθμίζουν τις point-to-point συνδέσεις (όπως μια point-to-point WAN
   σύνδεση) γιατί το εύρος ζώνης μεταξύ δύο host δεν μπορεί να
   βελτιστοποιηθεί περαιτέρω.

  [Επεξεργασία] Εφεδρικός Ορισμένος Δρομολογητής (Backup Designated Router -
  BDR)

   Ένας εφεδρικός ορισμένος δρομολογητής (BDR) είναι ένας δρομολογητής ο
   οποίος γίνεται ορισμένος δρομολογητής αν ο υπάρχων ορισμένος δρομολογητής
   παρουσιάσει κάποια βλάβη. Ο BDR είναι ο OSPF δρομολογητής με την δεύτερη
   μεγαλύτερη προτεραιότητα.

[Επεξεργασία] Ιστορία των RFCs

   Η ιστορία καταγράφεται με τα RFCs (Requests For Comments που τελικά έγιναν
   αποδεκτά γνωρίζοντας ευρεία χρήση.)

     • 1989, Οκτώβριος - Αρχικά υποβάλλεται σαν προτεινόμενο πρότυπο, ως RFC
       1131.

     • 1994, Μια παραλλαγή του OSPF από την NSSA, RFC 1587.

     • 1994, Μάρτιος - Επεκτάσεις πολυεκπομπής για το OSPF προτείνονται ως
       RFC 1584.

     • 1997, Ιούλιος - OSPF έκδοση 2η, όπως προτείνεται στο RFC 2178.

     • 1998, Απρίλιος - OSPF έκδοση 2, ενημερώθηκε στο RFC 2328, σαν standard
       54.

     • 1999, Δεκέμβριος - OSPFv3, IPv6, RFC 2740.

     • 2003, Ιανουάριος - Ενημερώθηκε η παραλλαγή του OSPF της NSSA, RFC
       3101.

[Επεξεργασία] Εξωτερικοί Σύνδεσμοι

  [Επεξεργασία] Πηγές Πληροφοριών

     • IETF OSPF Working Group
     • Design and Implementation of OpenOSPFD (Paper)
     • Design and Implementation of OpenOSPFD (Presentation)
     • Cisco OSPF
     • Cisco OSPF Areas and Virtual Links
     • OSPF Tutorial

  [Επεξεργασία] Υλοποιήσεις

     • OpenOSPFD «δαίμονας»
     • Zebra λογισμικό δρομολόγησης για Unix-οειδή συστήματα που υποστηρίζουν
       το OSPF
     • Quagga a fork of Zebra
     • XORP Μια σουίτα δρομολόγησης που περιλαμβάνει μια περιορισμένη εκδοση
       του OSPF

   π • σ • ε
                      Οικογένεια πρωτοκόλλων του Ίντερνετ
                    DNS  · TLS/SSL  · TFTP  · FTP  · HTTP  · IMAP  · IRC  ·
   Εφαρμογής        NNTP  · POP3  · SIP  · SMTP  · SNMP  · SSH  · TELNET  ·
                    BitTorrent  · RTP  · rlogin  · ENRP
   Μεταφοράς        TCP  · UDP  · DCCP  · SCTP  · IL  · RUDP
   Δικτύου          IP (IPv4  · IPv6), ICMP  · IGMP  · ARP  · RARP
   Ζεύξης δεδομένων Ethernet  · Wi-Fi  · Token ring  · PPP  · SLIP  · FDDI  ·
                    ATM  · DTM  · Frame Relay  · SMDS

   Ανακτήθηκε από "http://el.wikipedia.org/wiki/Open_Shortest_Path_First"
   Κατηγορία: Πρωτόκολλα δρομολόγησης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Aragonés
     • العربية
     • Български
     • Česky
     • Dansk
     • Deutsch
     • English
     • Español
     • Suomi
     • Français
     • ગુજરાતી
     • עברית
     • हिन्दी
     • Bahasa Indonesia
     • Italiano
     • 日本語
     • Latviešu
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Српски / Srpski
     • Svenska
     • தமிழ்
     • తెలుగు
     • Türkçe
     • Українська
     • 中文

     • Τελευταία τροποποίηση 14:33, 29 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
