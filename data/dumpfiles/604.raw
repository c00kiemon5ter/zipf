   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Συνθήκη της Λισαβόνας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Για άλλες χρήσεις, δείτε: Συνθήκη
           της Λισαβόνας (αποσαφήνιση).

                         Treaty of Lisbon logo.svg.png
   Treaty of Lisbon (transparent).png
   Τύπος συνθήκης Μεταρρυθμιστική
                               προηγούμενων συνθηκών
   Προσχέδιο          7- 8 Σεπτεμβρίου 2007
   Υπογραφή            13 Δεκεμβρίου 2007
   Επισφράγιση      18 Δεκεμβρίου 2007
   Σε ισχύ               1 Δεκεμβρίου 2009
   Υπογράφοντες    Κράτη μέλη της
                               Ευρωπαϊκής Ένωσης
   Καταθέτης          Κυβέρνηση της Ιταλίας
   Γλώσσες              23 Γλώσσες της Ευρωπαϊκής
                               Ένωσης

   Η Συνθήκη της Λισαβόνας, (γνωστή και ως
   Μεταρρυθμιστική Συνθήκη, ή Νέα Συνθήκη)
   είναι μία διεθνής συνθήκη συνασπισμού
   των Χωρών - μελών της Ευρωπαϊκής Ένωσης
   που υπογράφηκε στις 13 Δεκεμβρίου του 2007
   στη σύνοδο κορυφής της Λισαβόνας, στην
   οποία συμμετείχαν οι πολιτικοί αρχηγοί
   και οι υπουργοί εξωτερικών των κρατών
   μελών Ε.Ε. και η οποία υποκαθιστά το
   εγκαταλειφθέν "Ευρωπαϊκό Σύνταγμα",
   τροποποιώντας τις υπάρχουσες συνθήκες
   για την Ευρωπαϊκή Ένωση και για την
   ίδρυση της Ευρωπαϊκής Κοινότητας.

   Η επίσημη ονομασία της συνθήκης, που
   προκλήθηκε "Συνθήκη της Λισαβόνας για
   την τροποποίηση της Συνθήκης για την
   Ευρωπαϊκή Ένωση και της Συνθήκης περί
   ιδρύσεως της Ευρωπαϊκής Κοινότητας",
   είναι Συνθήκη για τη Λειτουργία της
   Ευρωπαϊκής Ένωσης η οποία και
   περιλαμβάνει επίσης μία σειρά
   πρωτοκόλλων και δηλώσεων. ^[1]]+'

   Μετά την υπογραφή της Συνθήκης ο
   Πρόεδρος της Ευρωπαϊκής Επιτροπής, κ.
   Μπαρόζο δήλωσε:

         ...μία Ευρώπη διευρυμένη σε 27 κράτη
     μέλη, επανενωμένη γύρω από την
     ελευθερία και τη δημοκρατία και μια
     Ευρώπη που θα έχει καλύτερη θέση από
     οποιαδήποτε άλλη χώρα ή ομάδα χωρών,
     όχι για να επιβάλει, αλλά για να
     προτείνει συνολικές λύσεις τις οποίες
     χρειάζεται ο κόσμος επειγόντως. Για να
     φτάσουμε σε αυτό το αποτέλεσμα, όλες οι
     κυβερνήσεις έδειξαν πολιτικό θάρρος.
     Σας καλώ τώρα να επιδείξουμε την ίδια
     αποφασιστικότητα κατά την περίοδο της
     επικύρωσης. Με την υπογραφή της
     Συνθήκης της Λισαβόνας βάζουμε τέλος
     στις συζητήσεις έξι ετών πάνω στους
     θεσμούς μας. Τώρα είναι καιρός να
     προχωρήσουμε. Η Ευρώπη οφείλει να
     αναλάβει πολλές προκλήσεις, τόσο
     εσωτερικές όσο και εξωτερικές, και οι
     πολίτες μας θέλουν αποτελέσματα.^[2]

   Πίνακας περιεχομένων

     * 1 Προϊστορία:το Σύνταγμα
     * 2 Νέα Ώθηση

          * 2.1 Χρονοδιάγραμμα

     * 3 Δομή
     * 4 Περιεχόμενο

          * 4.1 Ονομασία και Συνταγματικά
            χαρακτηριστικά
          * 4.2 Χάρτης των Θεμελιωδών
            Δικαιωμάτων της Ε.Ε.
          * 4.3 Κοινή Εξωτερική Πολιτική (ΚΕΠΠΑ)
          * 4.4 Το Ευρωπαϊκό Κοινοβούλιο και τα
            Εθνικά Κοινοβούλια
          * 4.5 Πολιτική της Ευρωπαϊκής Ένωσης
          * 4.6 Ψηφοφορία στο Συμβούλιο
          * 4.7 Προεδρία του Ευρωπαϊκού
            Συμβουλίου
          * 4.8 Κλιματικές αλλαγές και
            ενεργειακή ενότητα

     * 5 Ειδικές παροχές για κράτη μέλη

          * 5.1 Ηνωμένο Βασίλειο και Πολωνία
          * 5.2 Τσεχία
          * 5.3 Ηνωμένο Βασίλειο και Ιρλανδία

     * 6 Επικύρωση

          * 6.1 Πορεία Επικύρωσης
          * 6.2 Ιρλανδία
          * 6.3 Νήσοι Ώλαντ

     * 7 Σημειώσεις
     * 8 Παραπομπές
     * 9 Εξωτερικοί σύνδεσμοι

          * 9.1 Συνθήκες της Ευρωπαϊκής Ένωσης

[Επεξεργασία] Προϊστορία:το Σύνταγμα

   [IMG]
   [IMG]
   Εκδόσεις του Ευρωπαϊκού Συντάγματος

   Η ανάγκη για αναθεώρηση του
   Συνταγματικού Πλαισίου της Ευρωπαϊκής
   Ένωσης, ειδικά υπό την αναμενόμενη
   ένταξη των 10 νέων κρατών το 2004,
   αναδείχθηκε σε μια διακήρυξη επισύναψης
   στην Συνθήκη της Νίκαιας το 2001. Οι
   συμφωνίες στην Νίκαια είχαν ανοίξει τον
   δρόμο για την περαιτέρω Διεύρυνση της
   Ευρωπαϊκής Ένωσης με την μεταρρύθμιση
   κάποιων εκλογικών διαδικασιών, αλλά η
   Συνθήκη θεωρήθηκε ότι δεν έφτασε "αρκετά
   μακρυά". Η ανακήρυξη του Laeken τον
   Δεκέμβριο του 2001 δέσμευσε την Ευρωπαϊκή
   Ένωση στο να καλυτερεύσει την
   δημοκρατία, την διαφάνεια και την
   λειτουργικότητα και ξεκίνησε μια
   διαδικασία όπου θα μπορούσε να
   εφαρμοστεί το Ευρωπαϊκό Σύνταγμα. Η
   Ευρωπαϊκή Συμφωνία εφαρμόστηκε, υπό την
   προεδρία του Γάλλου Προέδρου Βαλερί
   Ζισκάρ Ντ' Εστέν και του δόθηκε η
   αποστολή να δημιουργήσει το προσχέδιο
   του Συντάγματος. Το τελικό κείμενο του
   Συντάγματος αποφασίσθηκε στη σύνοδο
   κορυφής στις 18-19 Ιουνίου 2004 υπό την
   προεδρία της Ιρλανδίας.

   Το Σύνταγμα, συμφωνήθηκε από τις
   κυβερνήσεις των 25 κρατών μελών και
   υπογράφηκε σε μια τελετή στην Ρώμη στις
   29 Οκτωβρίου 2004. Πριν να μπορέσει να
   εφαρμοστεί ωστόσο, έπρεπε να επικυρωθεί
   ομόφωνα από όλα τα κράτη μέλη. Η
   επικύρωση πήρε διαφορετικές μορφές σε
   κάθε κράτος μέλος, ανάλογα με τις
   παραδόσεις, συνταγματικές ρυθμίσεις και
   πολιτικές διαδικασίες της κάθε χώρας. Το
   2005 οι Ολλανδοί και Γάλλοι ψηφοφόροι
   απέρριψαν το Σύνταγμα σε δημοψήφισμα
   και παρόλο που η πλειοψηφία των
   Ευρωπαϊκών κρατών είχαν επικυρώσει το
   Σύνταγμα, κυρίως με βουλευτική
   επικύρωση (η Ισπανία και το Λουξεμβούργο
   είχαν δημοψηφίσματα), λόγω της ομοφωνίας
   που χρειαζόταν για να ενωθούν οι
   Συνθήκες της Ευρώπης, έγινε ξεκάθαρο ότι
   δεν μπορούσε να εφαρμοστεί. Αυτό οδήγησε
   σε μια "περίοδο συλλογισμού" και στο
   πολιτικό τέλος του Συντάγματος.

[Επεξεργασία] Νέα Ώθηση

   [IMG]
   [IMG]
   Υπογραφή της συνθήκης, 13 Δεκεμβρίου 2007

   Το 2007 η Γερμανία ανέλαβε την κυλιόμενη
   προεδρία της Ευρωπαϊκής Ένωσης
   δηλώνοντας ότι η "περίοδος συλλογισμού"
   είχε τελειώσει. Τον Μάρτιο, στην 50η
   επέτειο των Συνθηκών της Ρώμης η
   Διακήρυξη του Βερολίνου υιοθετήθηκε από
   όλα τα κράτη μέλη. Η διακήρυξη
   υπογράμμιζε την πρόθεση όλων των χωρών
   στο να συμφωνήσουν σε μια νέα Συνθήκη
   πριν από τις εκλογές του Ευρωπαϊκού
   Κοινοβουλίου, αυτό φυσικά σημαίνει και
   μια επικυρωμένη Συνθήκη.^[3]

  [Επεξεργασία] Χρονοδιάγραμμα

   Στην Διακήρυξη του Βερολίνου οι
   Ευρωπαίοι ηγέτες έβαλαν ένα ανεπίσημο
   χρονοδιάγραμμα για την καινούργια
   Συνθήκη, το οποίο όμως τροποποιήθηκε
   καθώς δεν είχε ολοκληρωθεί η διαδικασία
   επικύρωσης.

     *   21–23 Ιουνίου     Συνάντηση Ευρωπαϊκού
         2007                       Συμβουλίου στις
                                    Βρυξέλλες
     *   23 Ιουλίου 2007     Ξεκίνημα της
                                    Διακυβερνητικής
                                    Συνέλευσης στην
                                    Λισαβόνα, κείμενο της
                                    Μεταρρυθμιστικής
                                    Συνθήκης
     *   7–8                      Συνάντηση Υπουργών
         Σεπτεμβρίου     Εξωτερικών
         2007
     *   18–19                    Ευρωπαϊκό Συμβούλιο
         Οκτωβρίου 2007    στη Λισαβόνα, τελική
                                    έγκριση της
                                    Μεταρρυθμιστικής
                                    Συνθήκης
     *   13 Δεκεμβρίου    Υπογραφή της Συνθήκης
         2007                       στη Λισαβόνα
     *   1 Ιανουαρίου     Αρχική ημερομηνία
         2009                       έναρξης ισχύος της
                                    Συνθήκης
     *   1 Δεκεμβρίου     Έναρξη ισχύος της
         2009                       Συνθήκης

[Επεξεργασία] Δομή

   [IMG]
   [IMG]
   H τελετή υπογραφής της Συνθήκης πήρε
   μέρος στο Jerónimos Monastery

   Η συνθήκη χωρίζεται σε μερικά κομμάτια:

              * Προοίμιο

              * Τροποποιήσεις οι οποίες
                επιφέρονται στη Συνθήκη για την
                Ευρωπαϊκή Ένωση

              * Τροποποιήσεις οι οποίες
                επιφέρονται στη Συνθήκη για την
                Συνθήκη Ίδρυσης της Ευρωπαϊκής
                Κοινότητας

              * Τελικές διατάξεις

              * Πρωτόκολλα

              * Διακηρύξεις

   Η Συνθήκη "Ίδρυσης της Ευρωπαϊκής
   Κοινότητας" (Συνθήκη της Ρώμης) θα
   μετονομασθεί σε "Συνθήκη για τη
   Λειτουργία της Ευρωπαϊκής Ένωσης" και τα
   άρθρα της θα επαναριθμηθούν και θα
   αναδιαταχθούν.^[4] Σε αντίθεση με το
   Ευρωπαϊκό Σύνταγμα, το οποίο θα είχε
   αντικαταστήσει τις δύο κύριες συνθήκες
   της Ευρωπαϊκής Ένωσης καθώς και τον
   Χάρτη των Θεμελιωδών Δικαιωμάτων και θα
   τα ένωνε σε μια και μοναδική συνθήκη, η
   Συνθήκη της Λισαβόνας απλώς θα τα
   τροποποιήσει. Για να καταλάβει κάποιος
   τις αλλαγές που εισηγείται η
   Μεταρρυθμιστική Συνθήκη θα πρέπει να
   προσφύγει στις υπάρχουσες συνθήκες.

[Επεξεργασία] Περιεχόμενο

   Σημαντικά Στοιχεία

     * Ένας Χάρτης των Θεμελιωδών
       Δικαιωμάτων της Ευρωπαϊκής Ένωσης

      Ο Χάρτη των Θεμελιωδών Δικαιωμάτων που
      ανακήρυξε η ΕΕ το 2000 θα γίνει νομικά
      υποχρεωτικός.

     * Ένας ύπατος Εκπρόσωπος της Ένωσης για
       θέματα Εξωτερικής Πολιτικής

      Ο Εκπρόσωπος της Ένωσης για θέματα
      Εξωτερικής Πολιτικής θα συγχωνευθεί
      στην θέση του Ύπατου εκπροσώπου της
      Ένωσης για την κοινή πολιτική
      εξωτερικών και ασφαλείας.

     * Εκτεταμένος ρόλος του Ευρωπαϊκού
       Κοινοβουλίου

      Το άμεσα ψηφισμένο Ευρωπαϊκό
      Κοινοβούλιο αποκτά δύναμη καθώς
      επεκτείνεται η ψήφιση νόμων σε πολλές
      περιοχές. Τα εθνικά κοινοβούλια θα
      έχουν επίσης εκτεταμένους ρόλους.

     * Αναδιαρθρωμένες περιοχές της ΕΕ

      Μια διπλή ψήφος πλειοψηφίας στο
      Ευρωπαϊκό Συμβούλιο επεκτείνετε σε
      περισσότερες περιοχές από το 2014.

     * Ένας Πρόεδρος του Ευρωπαϊκού
       Συμβουλίου

      Θα αντικαταστήσει την τωρινή
      εναλλασσόμενη Προεδρία του Ευρωπαϊκού
      Συμβουλίου.Ο Πρόεδρος θα έχει θητεία 2.5
      χρόνων.

     * Ένα μοναδικό νομικό πρόσωπο

      Επιτρέπει στην ΕΕ να υπογράφει
      συνθήκες.

   Η Συνθήκη της Λισαβόνας πρόκειται να
   κρατήσει τις περισσότερες θεσμικές
   καινοτομίες που είχαν συμφωνηθεί στο
   Ευρωπαϊκό Σύνταγμα, όπως δημιουργία
   θέσης Προέδρου του Ευρωπαϊκού
   Συμβουλίου που θα ηγείται του
   Συμβουλίου Υπουργών σε αντικατάσταση
   του υπάρχοντος συστήματος της
   κυλιόμενης προεδρίας και θα του δίνεται
   θητεία 2,5 χρόνων, επίσης δημιουργείται
   θέση για έναν ύπατο Εκπρόσωπο της Ένωσης
   για θέματα Εξωτερικής Πολιτικής, αυτή η
   θέση στο Ευρωπαϊκό Σύνταγμα ονομαζόταν
   Υπουργός Εξωτερικών της Ένωσης, άλλες
   θεσμικές καινοτομίες που παραμένουν
   ίδιες με το Ευρωπαϊκό Σύνταγμα είναι η
   ίδια διανομή κοινοβουλευτικών θέσεων,
   ένας μειωμένος αριθμός διοικητικών
   επιτρόπων και ένα μοναδικό νομικό
   πρόσωπο (αυτή τη θέση την έχει τώρα η
   Ευρωπαϊκή Κοινότητα) που θα επιτρέπει
   στην ΕΕ να υπογράφει διεθνείς συμφωνίες
   και συνθήκες, ενώ η Ευρωπαϊκή Ένωση θα
   απορροφήσει πλήρως την Ευρωπαϊκή
   Κοινότητα, η οποία θα πάψει με τη σειρά
   της οριστικά να υπάρχει.

  [Επεξεργασία] Ονομασία και Συνταγματικά
  χαρακτηριστικά

   Η "Συνθήκη Ίδρυσης της Ευρωπαϊκής
   Κοινότητας" (Συνθήκη της Ρώμης) θα
   μετονομασθεί σε "Συνθήκη για τη
   Λειτουργία της Ευρωπαϊκής Ένωσης" και τα
   άρθρα της θα επαναριθμηθούν και θα
   αναδιαταχθούν. Ωστόσο σε αντίθεση με το
   Ευρωπαϊκό Σύνταγμα, το οποίο θα είχε
   αντικαταστήσει τις δύο κύριες συνθήκες
   της Ευρωπαϊκής Ένωσης καθώς και τον
   Χάρτη των Θεμελιωδών Δικαιωμάτων και θα
   τα ένωνε σε μια και μοναδική συνθήκη, η
   Συνθήκη της Λισαβόνας απλώς θα τα
   τροποποιήσει.

   Επιπρόσθετα θα γίνουν αλλαγές στα
   ιδρύματα της Ένωσης: Το Ευρωπαϊκό
   Συμβούλιο και η Ευρωπαϊκή Κεντρική
   Τράπεζα θα γίνουν επίσημα ιδρύματα, το
   "Συμβούλιο της Ευρωπαϊκής Ένωσης" θα
   μετονομασθεί σε "Συμβούλιο" ή "Συμβούλιο
   των υπουργών", το "Δικαστήριο των
   Ευρωπαϊκών Κοινοτήτων" θα μετονομασθεί
   σε "Δικαστήριο της Ευρωπαϊκής Ένωσης"
   και ο όρος "Ευρωπαϊκή Επιτροπή" θα
   χρησιμοποιείται στις συνθήκες έναντι
   του "Επιτροπή των Ευρωπαϊκών
   Κοινοτήτων"^[5].

   Συμφωνήθηκε να μην εφαρμοστούν τα
   πολιτειακά χαρακτηριστικά όπως το όνομα
   "Σύνταγμα", καθώς και οι αναφορές σε
   Ευρωπαϊκά σύμβολα (Ευρωπαϊκή σημαία,
   ύμνος κλπ). Ωστόσο όλα τα σύμβολα ήδη
   χρησιμοποιούνται, η σημαία έχει
   υιοθετηθεί από τη δεκαετία του 1980 και το
   σύνταγμα θα της έδινε μια πιο επίσημη
   υπόσταση.

  [Επεξεργασία] Χάρτης των Θεμελιωδών
  Δικαιωμάτων της Ε.Ε.

   Ο Χάρτης των Θεμελιωδών Δικαιωμάτων της
   Ε.Ε. καταγράφει τα πολιτικά, κοινωνικά
   και οικονομικά δικαιώματα των πολιτών. Ο
   σκοπός του είναι να ρυθμίζει τους
   κανόνες και της οδηγίες της ΕΕ ώστε να
   μην αντικρούουν την "Ευρωπαϊκή Συνθήκη
   Ανθρωπίνων Δικαιωμάτων" η οποία είναι
   επικυρωμένη από όλα τα κράτη μέλη της ΕΕ,
   στην οποία ενέδωσε η ΕΕ με την επικύρωση
   της Συνθήκης ^[5])

         Άρθρο 6

      1. Η Ένωση αναγνωρίζει τα δικαιώματα,
         της ελευθερίας και στις αρχές που
         περιέχονται στον Χάρτη των
         Θεμελιωδών Δικαιωμάτων της
         Ευρωπαϊκής Ένωσης της 7ης Δεκεμβρίου
         2000, όπως προσαρμόσθηκε στις 12
         Δεκεμβρίου 2007, στο Στρασβούργο, ο
         οποίος έχει το ίδιο νομικό κύρος με
         τις Συνθήκες. Οι διατάξεις του Χάρτη
         δεν συνεπάγονται καμία επέκταση των
         αρμοδιοτήτων της Ένωσης, όπως αυτές
         ορίζονται στις Συνθήκες. Τα
         δικαιώματα, οι ελευθερίες και οι
         αρχές του Χάρτη ερμηνεύονται σύμφωνα
         με τις γενικές διατάξεις του τίτλου
         VII του Χάρτη που διέπουν την ερμηνεία
         και την εφαρμογή του και
         λαμβανομένων δεόντως υπόψη των
         επεξηγήσεων οι οποίες αναφέρονται
         στον Χάρτη και στις οποίες
         μνημονεύονται οι πηγές των εν λόγω
         διατάξεων.
      2. Η Ένωση προσχωρεί στην Ευρωπαϊκή
         Σύμβαση για την Προάσπιση των
         Δικαιωμάτων του Ανθρώπου και των
         Θεμελιωδών Ελευθεριών. Η προσχώρηση
         στην εν λόγω Σύμβαση δεν μεταβάλλει
         τις αρμοδιότητες της Ένωσης όπως
         ορίζονται στις Συνθήκες.
      3. Τα θεμελιώδη δικαιώματα, όπως
         κατοχυρώνονται από την Ευρωπαϊκή
         Σύμβαση για την Προάσπιση των
         Δικαιωμάτων του Ανθρώπου και των
         Θεμελιωδών Ελευθεριών και όπως
         απορρέουν από τις κοινές
         συνταγματικές παραδόσεις των κρατών
         μελών, αποτελούν μέρος των γενικών
         αρχών του δικαίου της Ένωσης.^[6]

  [Επεξεργασία] Κοινή Εξωτερική Πολιτική
  (ΚΕΠΠΑ)

   [IMG]
   [IMG]
   Francisco Javier Solana Madariaga -- Ο Ύπατος εκπρόσωπος
   θα ενωθεί με την θέση του Ευρωπαϊκού
   Επιτρόπου Εξωτερικών Σχέσεων

   Η Κοινή Εξωτερική Πολιτική χρειάζεται
   ομοφωνία ανάμεσα στα μέλη της Ένωσης
   σύμφωνα με την Μεταρρυθμιστική Συνθήκη.
   Θα ενώσει τις θέσεις του Ύπατου
   Εκπρόσωπου της Ένωσης για θέματα Κοινής
   Εξωτερικής Πολιτικής και Πολιτικής
   Ασφαλείας (ΚΕΠΠΑ), με την θέση του
   Ευρωπαϊκού Επιτρόπου Εξωτερικών
   Σχέσεων και Ευρωπαϊκής Πολιτικής
   Γειτονίας σε μια προσπάθεια να μειωθούν
   οι Επίτροποι στην Ευρωπαϊκή Επιτροπή. Ο
   Ύπατος Εκπρόσωπος της Ένωσης για Θέματα
   Εξωτερικής Πολιτικής και Πολιτικής
   Ασφαλείας θα γίνει επίσης και
   αντιπρόεδρος στην Επιτροπή και θα ασκεί
   διπλωματικά δικαιώματα. Επιπλέον, θα
   εκπροσωπεί την Ένωση στη διεθνή σκηνή
   και θα επικουρείται από την Ευρωπαϊκή
   Υπηρεσία Εξωτερικής Δράσης, η οποία θα
   απαρτίζεται από υπαλλήλους του
   Συμβουλίου, της Επιτροπής και των
   εθνικών διπλωματικών υπηρεσιών.Το
   σύνταγμα την αποκαλούσε αυτή την θέση
   Υπουργός Εξωτερικών της Ένωσης η
   Συνθήκη την ονομάζει αυτή την θέση
   Ύπατος Εκπρόσωπος της Ένωσης για Θέματα
   Εξωτερικής Πολιτικής και Πολιτικής
   Ασφαλείας.^[7] ^[8]Στο πλαίσιο του
   καθορισμού του ρόλου της ΕΕ στον κόσμο, η
   Συνθήκη της Λισαβόνας κάνει επίσης
   αναφορά στην κοινή πολιτική ασφάλειας
   και άμυνας, την οποία θεωρεί ως
   αναπόσπαστο τμήμα της Κοινής Εξωτερικής
   Πολιτικής και Πολιτικής Ασφαλείας. Η
   Συνθήκη περιλαμβάνει τη «ρήτρα
   αλληλεγγύης», σύμφωνα με την οποία η
   Ένωση και οι χώρες μέλη οφείλουν να
   ενεργούν από κοινού, όταν μια χώρα μέλος
   γίνεται στόχος τρομοκρατικής επίθεσης.

  [Επεξεργασία] Το Ευρωπαϊκό Κοινοβούλιο και
  τα Εθνικά Κοινοβούλια

   Το Ευρωπαϊκό Κοινοβούλιο το οποίο
   εκλέγεται απευθείας από τους πολίτες
   της ΕΕ, θα αποκτήσει νέες σημαντικές
   εξουσίες όσον αφορά τη νομοθεσία και τον
   προϋπολογισμό της ΕΕ αλλά και τις
   διεθνείς συμφωνίες, η Συνθήκη της
   Λισαβόνας ενισχύει τις νομοθετικές και
   δημοσιονομικές αρμοδιότητες του
   Ευρωπαϊκού Κοινοβουλίου, καθώς και τις
   αρμοδιότητές του σε ό,τι αφορά την
   έγκριση διεθνών συμφωνιών. Επίσης,
   αλλάζει την σύνθεση βουλευτών, ο αριθμός
   των βουλευτών δεν μπορεί να υπερβαίνει
   τους 751, ενώ η κατανομή των εδρών μεταξύ
   των χωρών μελών θα γίνει με βάση την αρχή
   της φθίνουσας αναλογικότητας.
   Συγκεκριμένα, η αρχή αυτή σημαίνει ότι
   οι ευρωβουλευτές των πολυπληθέστερων
   χωρών θα εκπροσωπούν μεγαλύτερο αριθμό
   πολιτών από τους ευρωβουλευτές των
   χωρών με μικρότερο πληθυσμό. Η Συνθήκη
   προβλέπει ακόμη ότι κάθε χώρα μέλος δεν
   θα μπορεί να έχει λιγότερους από 6 και
   περισσότερους από 96 ευρωβουλευτές.
   Ειδικότερα, η αυξημένη χρήση της
   διαδικασίας συναπόφασης κατά την άσκηση
   της πολιτικής θα διασφαλίσει την
   ισότιμη θέση του Ευρωπαϊκού
   Κοινοβουλίου με το Συμβούλιο, το οποίο
   εκπροσωπεί τα κράτη μέλη για το
   μεγαλύτερο μέρος της νομοθεσίας της ΕΕ.

   Τα εθνικά κοινοβούλια θα έχουν
   περισσότερες ευκαιρίες να συμμετέχουν
   στις εργασίες της ΕΕ, κυρίως χάρη σε έναν
   νέο μηχανισμό που θα διασφαλίζει ότι η
   Ένωση ενεργεί μόνον στις περιπτώσεις
   που μπορούν να επιτευχθούν καλύτερα
   αποτελέσματα σε επίπεδο Ένωσης. Σε
   συνδυασμό με τον ενισχυμένο ρόλο του
   Ευρωπαϊκού Κοινοβουλίου, το γεγονός
   αυτό θα προωθήσει τη δημοκρατία και τη
   νομιμότητα κατά τη λειτουργία της
   Ένωσης. Επίσης η Συνθήκη της Λισαβόνας
   αναγνωρίζει για πρώτη φορά τη
   δυνατότητα ενός κράτους μέλους να
   αποχωρήσει από την Ένωση.

         Άρθρο 8Γ
     Τα εθνικά κοινοβούλια συμβάλλουν
     ενεργά στην καλή λειτουργία της Ένωσης:
     α) με το να ενημερώνονται από τα θεσμικά
     όργανα της Ένωσης και να τους
     κοινοποιούνται τα σχέδια νομοθετικών
     πράξεων της Ένωσης σύμφωνα με το
     Πρωτόκολλο σχετικά με τον ρόλο των
     εθνικών κοινοβουλίων στην Ευρωπαϊκή
     Ένωση,
     β) μεριμνώντας ώστε να τηρείται η αρχή
     της επικουρικότητας σύμφωνα με τις
     διαδικασίες που προβλέπονται στο
     Πρωτόκολλο σχετικά με την εφαρμογή των
     αρχών της επικουρικότητας και της
     αναλογικότητας,
     γ) συμμετέχοντας, στα πλαίσια του χώρου
     ελευθερίας, ασφάλειας και δικαιοσύνης,
     στους μηχανισμούς αξιολόγησης της
     υλοποίησης των πολιτικών της Ένωσης σε
     αυτό τον τομέα, σύμφωνα με το άρθρο 61Γ
     της Συνθήκης για τη λειτουργία της
     Ευρωπαϊκής Ένωσης, και συμπράττοντας
     στον πολιτικό έλεγχο της Ευρωπόλ και
     στην αξιολόγηση των δραστηριοτήτων της
     Eurojust σύμφωνα με τα άρθρα [69 Ζ και 69 D] της
     εν λόγω Συνθήκης,
     δ) συμμετέχοντας στις διαδικασίες
     αναθεώρησης των Συνθηκών, σύμφωνα με το
     άρθρο [48] της παρούσας Συνθήκης, 17.12.2007 EL
     Επίσημη Εφημερίδα της Ευρωπαϊκής
     Ένωσης C 306/15
     ε) με το να ενημερώνονται σχετικά με τις
     αιτήσεις προσχώρησης στην Ένωση,
     σύμφωνα με το άρθρο [49] της παρούσας
     Συνθήκης,
     στ) λαμβάνοντας μέρος στη
     διακοινοβουλευτική συνεργασία μεταξύ
     εθνικών κοινοβουλίων και με το
     Ευρωπαϊκό Κοινοβούλιο, σύμφωνα με το
     Πρωτόκολλο σχετικά με τον ρόλο των
     εθνικών κοινοβουλίων στην Ευρωπαϊκή
     Ένωση.^[6]

   Αυτά ήταν τα σημεία στα οποία διαφώνησε
   ο πρωθυπουργός της Ολλανδίας, Jan-Peter
   Balkenende, ο οποίος ήθελε μεγαλύτερη δύναμη
   για τα εθνικά κοινοβούλια στις
   αποφάσεις της ΕΕ.^[9] Τα εθνικά
   κοινοβούλια έχουν το δικαίωμα να
   ζητήσουν απο την ΕΕ να αναθεωρήσει μια
   πρόταση της. Για να συμβεί αυτό, το ένα
   τρίτο των ψήφων πρέπει να είναι υπέρ
   μιας αναθεώρησης.

  [Επεξεργασία] Πολιτική της Ευρωπαϊκής
  Ένωσης

   Κύριο άρθρο: Τρεις Πυλώνες της
   Ευρωπαϊκής Ένωσης

   Σύμφωνα με την Συνθήκη της Λισαβόνας η
   δομή των τριών πυλώνων θα
   αντικατασταθεί. Η αρμοδιότητα της
   Ένωσης, ωστόσο, σε δυο μεγάλους τομείς
   πολιτικής θα επεκταθεί (η Κοινή
   εξωτερική πολιτική και πολιτική
   ασφάλειας και η Συνεργασία Αστυνομίας
   Δικαστών σε Ποινικές υποθέσεις). Ωστόσο
   το Ηνωμένο Βασίλειο εναντιώθηκε σε αυτή
   την επέκταση δύναμης με σκοπό να
   αποφύγει ένα εθνικό δημοψήφισμα.

   Στη Συνθήκη της Λισαβόνας οι τομείς
   πολιτικής τοποθετούνται στους εξής
   τομείς:

              * Αποκλειστική αρμοδιότητα: Σε
                αυτό τον τομέα η ΕΕ έχει
                αποκλειστικές αρμοδιότητες στο
                να κάνει ρυθμίσεις. Επίσης έχει
                την αποκλειστική αρμοδιότητα στο
                να συμπεριλάβει μια διεθνή
                συνθήκη όταν παρέχεται σε μια
                νομοθετική πράξη της ΕΕ.
              * Μοιρασμένη αρμοδιότητα: Η
                αρμοδιότητα στην νομοθεσία σε
                αυτό τον τομέα μοιράζεται
                ανάμεσα στα κράτη μέλη και την ΕΕ.
              * Βοηθητική αρμοδιότητα: Εδώ η ΕΕ
                έχει το δικαίωμα στο να βοηθήσει,
                να συντονίσει ή να συμπληρώσει
                τις πράξεις των κρατών μεών.

  Αποκλειστική      Μοιρασμένη       Βοηθητική
   αρμοδιότητα      αρμοδιότητα    αρμοδιότητα
                               * εσωτερική
                                 αγορά
                               * κοινωνική
                                 πολιτική,
                                 για τις
                                 διαστάσεις
                                 που
  * Ευρωπαϊκή           ορίζονται
    Τελωνειακή         απο αυτή την
    Ένωση                   Συνθήκη
  * περιοχή             * οικονομική,
    ελεύθερης           κοινωνική
    αγοράς                 και εδαφική
  * η ίδρυση              ενότητα
    κανόνων             * αγροτική
    ανταγωνισμού     και                   * προστασία
    που είναι            αλιευτική         και
    απαραίτητοι       εξαιρουμένη     βελτίωση
    για την                η                         της
    λειτουργία         αρμοδιότητα     δημόσιας
    της                       της                     υγείας
    εσωτερικής         διατήρησης     * βιομηχανία
    αγοράς                 των                   * πολιτισμός
  * νομισματική       θαλάσσιων       * τουρισμός
    πολιτική για      βιολογικών     * μόρφωση
    τα κράτη μέλη     πηγών                 και
    των οποίων το   * περιβάλλον       αθλητισμός
    νόμισμά τους    * προστασία       * πολιτική
    είναι το ευρώ     καταναλωτή       προστασία
  * η διατήρηση      * μεταφορά         * διοικητική
    των                     * ενέργεια           συνεργασία
    θαλάσσιων         * περιοχή
    βιολογικών         ελευθερίας,
    πηγών υπό την     ασφαλείας
    Κοινή                   και
    αγροτική             δικαιοσύνης
    πολιτική           * κοινές
  * κοινή                   ανησυχίες
    εμπορική             σε ότι αφορά
    πολιτική             την δημόσια
                                 υγεία, για
                                 τις
                                 διαστάσεις
                                 που
                                 ορίζονται
                                 απο αυτή την
                                 Συνθήκη

   Η Συνθήκη θα δίνει το δικαίωμα στις
   χώρες να αντιπαραταχθούν σε πολιτικές
   της ΕΕ στους τομείς του αστυνομικού και
   ποινικού νόμου.^[8]

  [Επεξεργασία] Ψηφοφορία στο Συμβούλιο

   [IMG]
   [IMG]
   Ζοζέ Σόκρατες: ως Πρόεδρος του
   Ευρωπαϊκού Συμβουλίου συντόνισε τις
   διαπραγματεύσεις στην σύσκεψη της
   Λισαβόνας τον Οκτώβριο του 2007

   Η Μεταρρυθμιστική Συνθήκη θα συστήσει
   νέες μεθόδους ψηφοφορίας στο Συμβούλιο
   της Ευρωπαϊκής Ένωσης που δεν
   χρειάζονται ομόφωνες αποφάσεις. Με αυτή
   την μέθοδο αγγίζουμε την αναγκαία
   πλειοψηφία όταν η πλειοψηφία των χωρών
   (55%) που αντιπροσωπεύει την πλειοψηφία
   των πολιτών (65%) ψηφίσουν υπέρ μιας
   πρότασης. Όταν το Συμβούλιο δεν έχει να
   κάνει με πρόταση της Επιτροπής, η
   αναγκαία πλειοψηφία αυξάνεται στο 72% ενώ
   το πληθυσμιακό ποσοστό παραμένει το
   ίδιο. Για να απορριφθεί μια νομοθεσία
   τουλάχιστον 4 χώρες πρέπει να είναι
   ενάντια στην πρόταση.

  [Επεξεργασία] Προεδρία του Ευρωπαϊκού
  Συμβουλίου

   Η τωρινή θέση του Προέδρου του
   Ευρωπαϊκού Συμβουλίου δύσκολα
   προσδιορίζεται, με τις Συνθήκες της
   Ένωσης να δηλώνουν ότι την Προεδρία του
   Ευρωπαϊκού Συμβουλίου θα την έχει ο
   αρχηγός της κυβέρνησης της χώρας που
   είναι στην Προεδρία η οποία αλλάζει κάθε
   6 μήνες.^[10]Εάν επικυρωθεί, ο καινούριος
   Πρόεδρος του Συμβουλίου θα εκλέγεται
   για μια διάρκεια 2.5 χρόνων. Η εκλογή θα
   παίρνει μέρος ανάμεσα σε αναγκαία
   πλειοψηφία μελών του σώματος και ο
   Πρόεδρος θα μπορεί να αφαιρεθεί από την
   θέση του με τον ίδιο τρόπο.^[11]

   Η δουλειά του Προέδρου θα είναι κυρίως
   διοικητική στο να συντονίζει την
   δουλειά του Συμβουλίου και στο να
   οργανώνει συσκέψεις.

  [Επεξεργασία] Κλιματικές αλλαγές και
  ενεργειακή ενότητα

   Η Συνθήκη της Λισαβόνας έχει
   επιπρόσθετες συμφωνίες που αφορούν την
   κλιματική αλλαγή και την καταπολέμηση
   του φαινομένου του θερμοκηπίου που έχει
   τεθεί ως στόχος της Ευρωπαϊκής Ένωσης.
   Επίσης, ορισμένα τμήματα των συνθηκών
   έχουν τροποποιηθεί ώστε να περιλάβουν
   ενότητα στο θέμα της ενεργειακής
   παροχής καθώς και στην ενεργειακή
   πολιτική της Ευρωπαϊκής Ένωσης.

[Επεξεργασία] Ειδικές παροχές για κράτη
μέλη

  [Επεξεργασία] Ηνωμένο Βασίλειο και Πολωνία

   Το Ηνωμένο Βασίλειο και η Πολωνία έχουν
   αγωνιστεί για τη συμπερίληψη ενός
   πρωτοκόλλου για την αποφυγή της πλήρους
   εφαρμογής του "Χάρτη των Θεμελιωδών
   Δικαιωμάτων της Ευρωπαϊκής Ένωσης" από
   το Δικαστήριο της Ευρωπαϊκής Ένωσης
   στις χώρες τους, παρόλο που θα
   εξακολουθεί να δεσμεύει τα Ευρωπαϊκά
   Ιδρύματα και να εφαρμόζεται στο έδαφος
   του νόμου της ΕΕ:

         Άρθρο 1
     1. Ο Χάρτης δεν διευρύνει την ευχέρεια
     του Δικαστηρίου της Ευρωπαϊκής Ένωσης,
     ή οποιουδήποτε δικαστηρίου της
     Πολωνίας ή του Ηνωμένου Βασιλείου, να
     κρίνει ότι οι νόμοι, οι κανονισμοί ή οι
     διοικητικές διατάξεις, πρακτικές ή
     δράση της Πολωνίας ή του Ηνωμένου
     Βασιλείου δεν συνάδουν με τα θεμελιώδη
     δικαιώματα, ελευθερίες και αρχές που
     επιβεβαιώνει.
     2. Ειδικότερα, και προς αποφυγή πάσης
     αμφιβολίας, ουδέν στον Τίτλο IV του
     Χάρτη παράγει αγώγιμα δικαιώματα τα
     οποία εφαρμόζονται στην Πολωνία ή στο
     Ηνωμένο Βασίλειο, εκτός εάν η Πολωνία ή
     το Ηνωμένο Βασίλειο προβλέπουν τέτοια
     δικαιώματα στην εθνική τους
     νομοθεσία.^[12]

         Άρθρο 2
     Όταν μια διάταξη του Χάρτη αναφέρεται
     στις εθνικές νομοθεσίες και πρακτικές,
     εφαρμόζεται στην Πολωνία ή στο Ηνωμένο
     Βασίλειο μόνον στο βαθμό που τα
     δικαιώματα ή οι αρχές που περιέχει
     αναγνωρίζονται στη νομοθεσία ή τις
     πρακτικές της Πολωνίας ή του Ηνωμένου
     Βασιλείου.^[12]

   O πρωθυπουργός της Πολωνίας έχει δηλώσει
   ότι ίσως να εντάξει η χώρα αυτόν τον
   χάρτη σταδιακά.^[13]

  [Επεξεργασία] Τσεχία

   Η Τσεχία θα λάβει κάποιες εξαιρέσεις
   σχετικά με την εφαρμογή του Χάρτη των
   Θεμελιωδών Δικαιωμάτων της Ευρωπαϊκής
   Ένωσης, έπειτα από απαίτηση του προέδρου
   Κλάους. Το σχετικό πρωτόκολλο θα
   προσαρτηθεί στη Συνθήκη σε επόμενη
   απόφαση.

  [Επεξεργασία] Ηνωμένο Βασίλειο και
  Ιρλανδία

   Η Ιρλανδία και το Ηνωμένο Βασίλειο έχουν
   αποσύρει την συμμετοχή τους από τις
   ομόφωνες αλλαγές με αναγκαία πλειοψηφία
   στον τομέα των αστυνομικών και
   δικαστικών υποθέσεων, η απόφαση να
   επανεξετασθεί στην Ιρλανδία τρία χρόνια
   αφού εφαρμοστεί η Συνθήκη. Και τα δύο
   κράτη μέλη θα έχουν το δικαίωμα να
   εντάξουν αυτά τα εκλογικά θέματα
   σταδιακά.

[Επεξεργασία] Επικύρωση

   Η Ουγγαρία ήταν η πρώτη χώρα της ΕΕ, της
   οποίας το Κοινοβούλιο ενέκρινε τη
   Συνθήκη της Λισαβόνας, στις 17 Δεκεμβρίου
   του 2007. Ακολούθησε η επίκυρωση στις 6
   Φεβρουαρίου του 2008. Η Τσεχία ήταν η
   τελευταία χώρα που επικύρωση τη Συνθήκη
   στις 13 Νοεμβρίου 2009.

   Για να επικυρωθεί η συνθήκη, δηλαδή να
   τεθεί σε ισχύ, πρέπει να εγκριθεί από το
   Νομοθετικό Σώμα κάθε χώρας και να
   κατατεθεί στην κυβέρνηση της Ιταλίας.

  [Επεξεργασία] Πορεία Επικύρωσης

   [IMG]
   [IMG]
   Χρονοδιάγραμμα επικύρωσης:

               Χώρα                 Ημερομηνία   Νομοθετικό   Υπέρ Κατά Αποχή Επικυρώθηκε
                                                                     Σώμα                                             στις
                                        09/04/08             Εθνικό             151      27       5
Flag of Austria.svg Αυστρία                           Κοινοβούλιο                                13/05/08
                                        24/04/08             Ομοσπονδιακό 58       4        0
                                                               Κοινοβούλιο
                                        06/06/08                     Γερουσία 48       8        1
                                        10/04/08                           Βουλή 116      11       7
                                                             Αντιπροσώπων
                                        10/07/08                 Φλαμανδικό 78       22       3
                                                               Κοινοβούλιο
                                        14/05/08                   Βαλλωνικό 56       2        4
                                                               Κοινοβούλιο
Flag of Belgium                                                Κοινοβούλιο                              15/10/08
(civil).svg Βέλγιο                19/05/08             Γερμανόφωνης 22       2        1
                                                                 Κοινότητας
                                                               Κοινοβούλιο
                                        20/05/08                     Γαλλικής 67       0        3
                                                                 Κοινότητας
                                                               Κοινοβούλιο
                                        27/06/08               Περιφέρειας    65    10       1
                                                                   Βρυξελλών
Flag of Bulgaria (WFB                   21/03/08               Κοινοβούλιο 195      15       30         28/04/08
2004).gif Βουλγαρία
Flag of France.svg Γαλλία         07/02/08               Κοινοβούλιο 336      52       22         14/02/08
                                        07/02/08                     Γερουσία 265      42       13
                                        24/04/08             Ομοσπονδιακό 515      58       1
Γερμανία Γερμανία                              Κοινοβούλιο                              25/09/09
                                        23/05/08             Ομοσπονδιακό 65       0        4
                                                                   Συμβούλιο
Flag of Denmark.svg Δανία          24/04/08                Kοινοβούλιο 90       25       0          29/05/08
Flag of Greece.svg Ελλάδα         11/06/08               Κοινοβούλιο 250      42       8          12/08/08
Εσθονία Εσθονία           11/06/08               Κοινοβούλιο 91       1        9          23/09/08
Flag of the United Kingdom (3-2 aspect  11/03/08                    Βουλή των 346      206      81
ratio).svg Ηνωμένο                                        Κοινοτήτων                              16/07/08
Βασίλειο                        18/06/08                    Βουλή των Εγκρίθηκε
                                                                         Λόρδων
                                        21/10/09                  Κάτω Βουλή Εγκρίθηκε
Flag of Ireland3-2.svg Ιρλανδία 22/10/09                    Άνω Βουλή Εγκρίθηκε           23/10/09
                                        02/10/09                                  2ο Εγκρίθηκε
                                                               Δημοψήφισμα
Flag of Spain.svg Ισπανία        26/06/08                     Κογκρέσο 322      6        2          08/10/08
                                        15/07/08                     Γερουσία 232      6        2
Flag of Italy.svg Ιταλία          23/07/08                     Γερουσία 286      0        0          08/08/08
                                        31/07/08                  Κάτω Βουλή 551      0        0
Κύπρος Κύπρος               03/07/08                    Βουλή των 31       17       1          26/08/08
                                                             Αντιπροσώπων
Flag of Latvia 2-3.png Λεττονία 08/05/08               Κοινοβούλιο 70       3        1          16/06/08
Flag of                                 08/05/08               Κοινοβούλιο 83       5        23         26/08/08
Lithuania.svg Λιθουανία
Flag of                                 29/05/08                  Κάτω Βουλή 47       1        3          21/07/08
Luxembourg.svg Λουξεμβούργο
Μάλτα Μάλτα                   29/01/08                    Βουλή των 65       0        0          06/02/08
                                                             Αντιπροσώπων
Flag of the                             05/05/08                    Βουλή των 111      39       0
Netherlands.svg Ολλανδία                             Αντιπροσώπων                              11/09/08
                                        08/07/08                     Γερουσία 60       15       0
Flag of Hungary                         17/12/07               Κοινοβούλιο 325      5        14         06/02/08
(civil).svg Ουγγαρία
                                        01/04/08                    Βουλή των 384      56       12
Flag of Poland.svg Πολωνία                            Αντιπροσώπων                              10/10/09
                                        02/04/08                     Γερουσία 74       17       6
Flag of                                 23/04/08               Κοινοβούλιο 208      21       0          17/06/08
Portugal.svg Πορτογαλία
Ρουμανία Ρουμανία       04/02/08               Κοινοβούλιο 387      1        1          11/03/08
Σλοβακία Σλοβακία       10/04/08                         Εθνικό 103      5        1          24/06/08
                                                                   Συμβούλιο
Σλοβενία Σλοβενία       29/01/08               Κοινοβούλιο 74       6        0          24/04/08
Σουηδία Σουηδία           20/11/08               Κοινοβούλιο 243      39       13         03/12/08
Τσεχία Τσεχία               18/02/09                  Κάτω Βουλή 125      61       11         13/11/09
                                        06/05/09                     Γερουσία 54       20       5
Φινλανδία Φινλανδία   11/06/08               Κοινοβούλιο 151      27       21         30/09/08
Flag of Europe.svg Ευρωπαϊκή   20/02/08                   Ευρωπαϊκό 525      115      29         20/02/08
Ένωση                                                     Κοινοβούλιο

  [Επεξεργασία] Ιρλανδία

   Η Ιρλανδία ήταν η μοναδική χώρα που
   έπρεπε να διοργανώσει δημοψήφισμα,
   βάσει του συντάγματός της. Έτσι
   διεξήχθει για πρώτη φορά δημοψήφισμα
   στις 12 Ιουνίου 2008. Το αποτέλεσμά του,
   όμως, ήταν αρνητικό. Συγκεκριμένα ψήφισε
   υπέρ το 47%, ενώ κατά το 53%. Για να μπορέσει
   να συνεχιστεί η διαδικασία επικύρωσης
   της Συνθήκης της Λισαβόνας η ιρλανδική
   κυβέρνηση αποφάσισε τη διεξαγωγή ενός
   δεύτερου δημοψηφίσματος στις 2
   Οκτωβρίου του 2009. Η απόφαση αυτή λήφθηκε
   αφότου η Ιρλανδία έλαβε εγγύησεις απο
   την ΕΕ για θέματα όπως η φορολογία, η
   έκτρωση και η εθνική άμυνα, τα οποία
   πιστεύεται ότι οδήγησαν στο αρνητικό
   αποτέλεσμα. Το αποτέλεσμα του ήταν
   θετικό. Πιο συγκεκριμένα ψήφισε υπέρ το
   67,1%, ενώ κατά το 32,9%.

  [Επεξεργασία] Νήσοι Ώλαντ

   Οι Νήσοι Ώλαντ, οι οποίες ανήκουν στη
   Φινλανδία, ως αυτόνομη περιοχή της χώρας
   με δικό τους Κοινοβούλιο, ψήφισαν
   ξεχωριστά για την εφαρμογή της Συνθήκης
   της Λισαβόνας στις 25/11/09 στην
   επικράτειάς τους. Το αποτέλεσμα ήταν
   θετικό: 24 ψήφοι υπέρ, 6 κατά.

[Επεξεργασία] Σημειώσεις

   Με τη συνθήκη αυτή η Ευρωπαϊκή Ένωση
   διέπεται από ένα νέο πλέον θεσμικό
   πλαίσιο που της προσδίδει την νομική
   εκείνη υπόσταση με την οποία και
   υποκαιστά την Ευρωπαϊκή Κοινότητα για
   την υπογραφή συνθηκών. Ιδιαίτερη
   σημαντική τομή της νέας αυτής συνθήκης
   αποτελεί η επέκταση της αρμοδιότητας
   του Δικαστηρίου της Ευρωπαϊκής Ένωσης
   που καλύπτει συνολικά το δίκαιο της Ε.Ε.,
   εκτός αν ορίζεται κατά περίπτωση
   διαφορετικά. Κατ΄ αυτή την τομή το
   σύνολο του δικαιοδοτικού συστήματος της
   Ένωσης ονομάζεται πλέον Δικαστήριο της
   Ευρωπαϊκής Ένωσης αποτελούμενο από τρία
   επιμέρους δικαιοδοτικά όργανα: το
   καθευτό Δικαστήριο, το Γενικό
   Δικαστήριο και το Δικαστήριο Δημόσιας
   Διοίκησης.

[Επεξεργασία] Παραπομπές

    1. ↑ EUROPA - Συνθήκη της Λισαβόνας - Η
       Συνθήκη με μια ματιά
    2. ↑ ERT Online - Eυρωχώρα
    3. ↑ EurActiv.com - Constitutional Treaty: the 'reflection period'
       [Archived] | EU - European Information on EU Treaty & Institutions
    4. ↑
       http://eur-lex.europa.eu/LexUriServ/site/el/oj/2007/c_306/c_30620071217el01340134.pdf
    5. ↑ ^5,0 ^5,1 CONSILIUM - Draft Reform Treaty
    6. ↑ ^6,0 ^6,1
       http://eur-lex.europa.eu/LexUriServ/site/el/oj/2007/c_306/c_30620071217el00100041.pdf
    7. ↑
       http://www.consilium.europa.eu/ueDocs/cms_Data/docs/pressdata/el/ec/97689.pdf
    8. ↑ ^8,0 ^8,1 EUobserver / EU treaty blueprint sets stage for bitter
       negotiations
    9. ↑ EU treaty must be re-written, warn MPs - Telegraph
   10. ↑
       http://eur-lex.europa.eu/LexUriServ/site/en/oj/2006/ce321/ce32120061229en00010331.pdf
   11. ↑ http://en.wikipedia.org/wiki/Reform_Treaty#_note-Constitution
   12. ↑ ^12,0 ^12,1
       http://eur-lex.europa.eu/LexUriServ/site/el/oj/2007/c_306/c_30620071217el01560157.pdf
   13. ↑ BBC NEWS | Europe | Russia poll vexes EU and Poland

   Η κατηγορία Πορεία Επικύρωσης
   ενημερώνεται βάσει του αγγλικού άρθρου
   στη Βικιπαίδεία (για να δείτε το άρθρο
   πατήστε εδώ) και της επίσημης
   ιστοσελίδας της Ε.Ε. για τη Συνθήκη της
   Λισσαβόνας

[Επεξεργασία] Εξωτερικοί σύνδεσμοι

   Flag of Europe.svg Πύλη: Ευρωπαϊκή Ένωση

   Commons logo
   Τα Κοινά έχουν πολυμέσα σχετικά με το
   θέμα
   Συνθήκη της Λισαβόνας
   Wikinews-logo.svg
   Τα Βικινέα έχουν ειδήσεις που
   σχετίζονται με το θέμα:
   Ευρωπαίοι ηγέτες υπογράφουν την συνθήκη
   της Λισαβόνας

     * Συνθήκη της Λισαβόνας
     * Επίσημη Εφημερίδα της Ευρωπαϊκής
       Ένωσης
     * Συμβούλιο της Ευρωπαϊκής Ένωσης
     * "Νews in.gr" Η Ευρώπη «εν κινήσει» με
       συμφωνία για νέα Μεταρρυθμιστική
       Συνθήκη
     * Καθημερινή Τι πρέπει να γνωρίζετε για
       τη Συνθήκη της Λισαβόνας

  [Επεξεργασία] Συνθήκες της Ευρωπαϊκής
  Ένωσης

Υπεγράφη         1948                     1951             1954                        1957            1965                      1986                   1992                     1997                 2001            2007
Εφαρμόστηκε   1948                     1952             1955                        1958            1967                      1987                   1993                     1999                 2003            2009
Τίτλος             Συνθήκη των     Συνθήκη  Τροποποιημένη  Συνθήκη  Συνθήκη των     Ενιαία           Συνθήκη του    Συνθήκη       Συνθήκη  Συνθήκη
                        Βρυξελλών(1948) των           Συνθήκη των       της          Βρυξελλών        Ευρωπαϊκή     Μάαστριχτ       του               της          της
                                                 Παρισίων Βρυξελλών          Ρώμης                                Πράξη                                      Άμστερνταμ Νίκαιας  Λισαβόνας
                                                                                                              Ευρωπαϊκή Κοινότητα                                                                                             Pix.gif Pix.gif Pix.gif Pix.gif Pix.gif Pix.gif Pix.gif Pix.gif
                                                                                                              Ατομικής Ενέργειας                                                                                               |       |       |       |       |       |       |       |
                                                                                                              (ΕΥΡΑΤΟΜ)
                                                                                                              Ευρωπαϊκή Κοινότητα            έληξε το 2002
                                                                                                              Άνθρακα και Χάλυβα (ΕΚΑΧ)
                                                                                                              Ευρωπαϊκή Οικονομική          →                      Ευρωπαϊκές
                                                                                                              Κοινότητα (ΕΟΚ)                      Π                       Κοινότητες (EΚ)
                                                                                                              ↑ Ευρωπαϊκές Κοινότητες↑ Υ  Δικαιοσύνη
                                                                                                                                                               Λ  και               Αστυνομική και          Ευρωπαϊκή Pix.gif Pix.gif Pix.gif Pix.gif Pix.gif Pix.gif Pix.gif Pix.gif
                                                                                                                                                               Ω  Εσωτερικές Δικαστική                   Ένωση (ΕΕ)  |       |       |       |       |       |       |       |
                                                                                                                                                               Ν  Υποθέσεις   Συνεργασία σε
                                                                                                                                                               Ε                       Ποινικές Υποθέσεις
                                                                                                                                        Ευρωπαϊκή     Σ  Κοινή εξωτερική πολιτική και
                                                                                                                                        Πολιτική       → πολιτική ασφάλειας (ΚΕΠΠΑ)
                                                                                                                                        Συνεργασία
                        Άλλοι Οργανισμοί           Δυτικοευρωπαϊκή Ένωση (ΔΕΕ) έληξε το 2010
                                                                                                                                                                                                                                                Pix.gif Pix.gif Pix.gif Pix.gif Pix.gif Pix.gif Pix.gif Pix.gif

                      Στο άρθρο αυτό έχει
                      ενσωματωθεί κείμενο από το
                      άρθρο Treaty of Lisbon της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A3%CF%85%CE%BD%CE%B8%CE%AE%CE%BA%CE%B7_%CF%84%CE%B7%CF%82_%CE%9B%CE%B9%CF%83%CE%B1%CE%B2%CF%8C%CE%BD%CE%B1%CF%82"
   Κατηγορίες: Λισαβόνα | Συνθήκες της
   Ευρωπαϊκής Ένωσης

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * مصرى
     * Asturianu
     * Български
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Frysk
     * Gaeilge
     * Galego
     * עברית
     * Hrvatski
     * Magyar
     * Bahasa Indonesia
     * Italiano
     * 日本語
     * ქართული
     * 한국어
     * Lëtzebuergesch
     * Lietuvių
     * Latviešu
     * Bahasa Melayu
     * Malti
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Српски / Srpski
     * Svenska
     * Türkçe
     * Українська
     * 中文
     * 粵語

     * Τελευταία τροποποίηση 22:46, 8
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
