   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Λεωφόρος Κηφισίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Νυχτερινή, πανοραμική άποψη της
   Λεωφόρου Κηφισίας στην πόλη των Αθηνών.

   Η Λεωφόρος Κηφισίας είναι κεντρικός
   οδικός άξονας του βορειοανατολικού
   λεκανοπεδίου της Αττικής, ο οποίος
   συνδέει την πόλη των Αθηνών με την
   Κηφισιά.

   Ο οδικός άξονας ξεκινάει από το 7ο
   δημοτικό διαμέρισμα της Αθήνας στον
   κόμβο των Αμπελοκήπων και συγκεκριμένα
   στη διασταύρωση των Λεωφόρων
   Αλεξάνδρας, Βασιλίσσης Σοφίας και
   Μεσογείων, στην Πλατεία Ευαγγελικής
   Σχολής. Ο δρόμος ήταν γνωστός στην
   παλαιά Αθήνα για τη συγκέντρωση θεάτρων,
   κινηματογράφων, χώρων εστίασης, αλλά
   πολλών χώρων πρασίνου γύρω από το
   Γηροκομείο των Αθηνών. Έξω από την πόλη
   συνδεόταν ως επέκταση του ιδίου άξονος,
   με την παλαιά Λεωφόρο Μαραθώνος, η οποία
   διερχόταν από το Μαρούσι και την Κηφισιά
   για να καταλήξει στο Μαραθώνα.

   Σήμερα αποτελεί κομβικό άξονα έκτασης 12
   χιλιομέτρων ανάμεσα σε Αθήνα και
   Κηφισιά, γύρω από τον οποίο αναπτύχθηκαν
   τα βόρεια προάστια της πόλεως του 20ου
   αιώνα. Διέρχεται από τρεις γέφυρες, τη
   γέφυρα των Αμπελοκήπων, τη νέα γέφυρα
   Ψυχικού και τη γέφυρα Χαλανδρίου,
   διακλαδίζεται με τη Λεωφόρο Σπύρου Λούη
   στον κόμβο του Πολυδρόσου και διέρχεται
   από το οδικό δαχτυλίδι του ομώνυμου
   κόμβου "Κηφισίας", στον Παράδεισο
   Αμαρουσίου, όπου συνδέεται με την Αττική
   Οδό και τον Προαστιακό Σιδηρόδρομο. Ο
   άξονας συνεχίζει προς Μαρούσι για να
   καταλήξει στην Πλατεία Πλατάνου στην
   Κηφισιά. Εισερχόμενος στην πόλη
   περιορίζεται σε πρωτεύοντα αστικό δρόμο
   του οδικού δικτύου της Κηφισιάς και
   διαχωρίζεται σε δύο οδικούς άξονες, τη
   Λεωφόρο Τατοΐου και τη Λεωφόρο
   Ελευθερίου Βενιζέλου, οι οποίες
   καταλήγουν στην Εθνική Οδό
   Αθηνών-Λαμίας και στη Λεωφόρο Θησέως
   αντίστοιχα.

   Πίνακας περιεχομένων

     * 1 Χαρακτηριστικά
     * 2 Κόμβοι ανταπόκρισης με την Κηφισίας
     * 3 Αξιοπρόσεκτες εγκαταστάσεις
     * 4 Παραπομπές
     * 5 Εξωτερικοί Σύνδεσμοι

[Επεξεργασία] Χαρακτηριστικά

   [IMG]
   [IMG]
   Ο ομώνυμος κόμβος "Κηφισίας" στον
   Παράδεισο Αμαρουσίου, στη διασταύρωση
   με την Αττική οδό, όπου εδρεύει το Μέγαρο
   του ΟΤΕ.

   Σήμερα αποτελεί έναν από τους πιο
   εμπορικούς και ακριβούς οδικούς άξονες
   των Αθηνών και της Ελλάδος. Συνεχίζοντας
   την παράδοση των κινηματογράφων και των
   κέντρων εστίασης στην Αθήνα, ετέθη στο
   επίκεντρο των Αθηναίων όταν φιλοξένησε
   τον πύργο των Αθηνών στους Αμπελόκηπους.
   Αποτέλεσε έδρα πληθώρας ξενοδοχείων,
   όπως το Ξενοδοχείο President, εμπορικών
   υπερκαταστημάτων, κλινικών, εκθεσιακών
   κέντρων, πρεσβειών και θεματικών πάρκων,
   ενώ ο κόμβος του Παραδείσου συγκέντρωσε
   τα τελευταία χρόνια μεγάλο αριθμό
   ελληνικών και υπερεθνικών επιχειρήσεων.
   Η μεγάλη ανάπτυξη που γνώρισε ο οδικός
   άξονας, παράλληλα με την παραμέληση των
   γειτονικών αξόνων υπερφόρτωσε τη
   Λεωφόρο Κηφισίας που επωμίστηκε το
   κυκλοφοριακό βάρος σχεδόν ολόκληρου του
   βορειοανατολικού λεκανοπεδίου. Αρκετές
   νέες γέφυρες, διαπλατύνσεις,
   αερογέφυρες και λοιπά έργα επιχείρησαν
   να βελτιώσουν την κατάσταση, αλλά παρά
   ταύτα, μεγάλη ανάσα αναμένεται να δοθεί
   μετά τη διέλευση της νέας γραμμής του
   μετρό από τη λεωφόρο, παράλληλα με τη
   βελτίωση των γειτονικών αξόνων.

[Επεξεργασία] Κόμβοι ανταπόκρισης με την
Κηφισίας

   Η Λεωφόρος Κηφισίας διασταυρώνεται με
   πλειάδα κόμβων του βορειοανατολικού
   λεκανοπεδίου, εξυπηρετώντας τις
   μετακινήσεις από βορρά προς νότο και από
   δυσμάς προς ανατολάς και τούμπαλιν. Σε
   αρκετούς από τους κόμβους αυτούς
   προβλέπεται το 2013 να κάνει στάση η νέα
   γραμμή 4 του μετρό.^[1]

                 Κόμβοι Λεωφόρου Κηφισίας
                                 Δυτικά συνδέεται με τη
                                 Λεωφόρο Αλεξάνδρας προς
                                 Αθήνα και ανατολικά
   Πύργος Αθηνών     μέσω της Φειδιππίδου με
                                 τη Λεωφόρο Μεσογείων
                                 προς Μεσόγεια, στο ύψος
                                 του Πύργου των Αθηνών.
                                 Στα δυτικά συνδέεται με
                                 την οδό Πανόρμου που
   Στροφή Πανόρμου οδηγεί στον πλησιέστερο
                                 στη Λεωφόρο σταθμό του
                                 Μετρό και εκτρέπει την
                                 κίνηση στην Αλεξάνδρας.
                                 Στο ύψος της Πλατείας
                                 Ρώμης, η Κηφισίας
                                 διασταυρώνεται με τους
                                 περιφερειακούς δρόμους
                                 των Τουρκοβουνίων στα
   Στροφή Κατεχάκη δυτικά και με τη Λεωφόρο
                                 Κατεχάκη στα ανατολικά,
                                 προς τον Υμηττό. Η
                                 Κηφισίας εξέρχεται από
                                 την πόλη των Αθηνών,
                                 μέσω υπογειοποιημένης
                                 σύραγγας.
                                 Εντοπίζεται στην είσοδο
                                 των βορείων προαστίων,
                                 όπου κατασκευάστηκε η
                                 νέα γέφυρα Ψυχικού, μαζί
   Φάρος Ψυχικού     με τα έργα διαπλάτυνσης.
                                 Προβλέπεται να στεγάσει
                                 τον πρώτο σταθμό "Φάρο"
                                 του μετρό που θα
                                 εξυπηρετήσει τη
                                 λεωφόρο.
                                 Αποτελεί την πρώτη πύλη
                                 εισόδου στην πόλη του
                                 Χαλανδρίου και κίνηση
   Είσοδος Φλύας     περιμετρικά του Νέου
                                 Ψυχικού προς τη
                                 Μεσογείων. Η περιοχή θα
                                 εξυπηρετηθεί από το
                                 σταθμό "Φιλοθέη".
                                 Διασταυρώνεται με τη
                                 Λεωφόρο Καποδιστρίου
                                 στα δυτικά προς Φιλοθέη
                                 και με την Παπανικολή
   Γέφυρα                  στα ανατολικά προς
   Χαλανδρίου          Χαλάνδρι. Προβλέπεται
                                 να στεγάσει το σταθμό
                                 "Σίδερα" του Χαλανδρίου,
                                 στην επιχειρηματική
                                 ζώνη και το κέντρο της
                                 πόλης.
                                 Εξυπηρετεί την πρόσβαση
                                 μέσω της Σπύρου Λούη στο
                                 ΟΑΚΑ και τη
                                 βορειοδυτική Αθήνα στα
   Κόμβος                  δυτικά και μέσω της
   Πολυδρόσου          Ριζαρείου στο Πολύδροσο
                                 στα ανατολικά.
                                 Προβλέπεται να στεγάσει
                                 το σταθμό "ΟΑΚΑ" του
                                 μετρό.
                                 Εντοπίζεται στην καρδιά
                                 του βορειοανατολικού
                                 λεκανοπεδίου, στον
                                 Παράδεισο Αμαρουσίου
                                 και εξυπηρετεί τη
                                 σύνδεση με την Αττική
                                 Οδό την οποία διασχίζει
                                 κάθετα, συνδέοντας τη
                                 Δυτική με την Ανατολική
                                 Αττική και παρέχοντας
                                 πρόσβαση στη Λεωφόρο
                                 Πεντέλης και τα
   Κόμβος Κηφισίας Βριλήσσια μέσω
                                 παραδρόμων. Το οδικό
                                 δαχτυλίδι
                                 περιστρέφεται πάνω από
                                 δύο γέφυρες. Στον κόμβο
                                 κάνει στάση ο
                                 Προαστιακός
                                 Σιδηρόδρομος στο σταθμό
                                 "Κηφισίας", ενώ
                                 προβλέπεται να
                                 εξυπηρετήσει και την
                                 ανταπόκριση με τη νέα
                                 γραμμή του μετρό στο
                                 σταθμό "Παράδεισος".
                                 Στα δυτικά
                                 διασταυρώνεται με τη
                                 Λεωφόρο Αγίου
                                 Κωνσταντίνου που
                                 εξυπηρετεί την πρόσβαση
                                 στην Πεύκη και το Νέο
   Κόμβος Αγίου       Ηράκλειο, διασχίζοντας
   Κωνσταντίνου      τις γραμμές του ΗΣΑΠ στο
                                 ύψος του ναού της
                                 Παναγιάς της
                                 Νερατζιώτισσας. Μία
                                 πρόταση προτρέπει την
                                 εκτροπή του μετρό προς
                                 τη Νερατζιώτισσα.
                                 Η πεζοδρομημένη οδός
                                 Βασιλίσσης Σοφίας
                                 παρέχει στα δυτικά
                                 πρόσβαση στην πόλη του
   Είσοδος                Αμαρουσίου. Μια δεύτερη
   Αμαρουσίου          πρόταση προτρέπει την
                                 ανταπόκριση του μετρό
                                 με το σταθμό του ΗΣΑΠ
                                 "Μαρούσι" και τερματισμό
                                 της γραμμής.
                                 Στα ανατολικά
                                 διασταυρώνεται με την
   Στροφή                  Οδό Πεντέλης προς
   Μελισσίων            Μελίσσια και Πεντέλη
                                 μέσω Αναβρύτων, στο ύψος
                                 της Πλατείας Κασταλλιάς
                                 Αμαρουσίου.
                                 Η Κηφισίας διέρχεται
                                 από την πλατεία
                                 Πλατάνου και εισέρχεται
                                 στην πόλη της Κηφισιάς.
                                 Ευθεία διακλαδίζεται σε
                                 δύο διαδρομές, με τη
                                 δυτική να οδηγεί στην
                                 Εθνική Οδό
                                 Αθηνών-Λαμίας μέσω της
   Πλατεία                Τατοϊου και την
   Πλατάνου              ανατολική να οδηγεί στη
                                 Λεωφόρο Ελευθερίου
                                 Βενιζέλου προς τη Νέα
                                 Ερυθραία, την Εκάλη και
                                 το Μαραθώνα. Οι
                                 προβλεπόμενες
                                 επεκτάσεις του ΗΣΑΠ και
                                 του Προαστιακού
                                 προβλέπουν εξυπηρέτηση
                                 προς τη βορειοανατολική
                                 Αττική.

[Επεξεργασία] Αξιοπρόσεκτες εγκαταστάσεις

     Αξιοπρόσεκτες εγκαταστάσεις Λεωφόρου
                                Κηφισίας
   Προξενείο      Αθήνα
   Σιγκαπούρης
   Πρεσβεία &                   Πρεσβεία     Φιλοθέη
   Προξενείο      Αθήνα   Ουκρανίας
   Νοτίου                         Προξενείο &
   Κορέας                           Πρεσβεία   Φιλοθέη
   Προξενείο      Ψυχικό   Αλβανίας
   Π.Γ.Δ.Μ.                         Προξενείο
   Πρεσβεία        Ψυχικό Νέας             Χαλάνδρι
   Ισραήλ                         Ζηλανδίας
   Πρεσβεία        Ψυχικό Προξενείο   Μαρούσι
   Βενεζουέλας               Μπελίζ
   Προξενείο      Ν.          Πρεσβεία
   Καμερούν        Ψυχικό Νοτίου         Μαρούσι
   Προξενείο &                 Αφρικής
   Πρεσβεία        Ψυχικό Ξενοδοχείο Αθήνα
   Κουβέιτ                       President
   Προξενείο      Ψυχικό Γηροκομείο Αθήνα
   Παλαιστίνης               Αθηνών
   Προξενείο &                 Νοσοκομείο Μαρούσι
   Πρεσβεία        Ψυχικό Υγεία
   Τυνησίας                     Νοσοκομείο Μαρούσι
   Πρεσβεία        Ψυχικό Ιασώ
   Ταϊβάν                         Helexpo Palace       Μαρούσι
   Πρεσβεία &                   Μέγαρο ΟΤΕ  Μαρούσι
   Προξενείο      Ψυχικό Μπενάκειο
   Σαουδικής                   Παιδικό       Κηφισιά
   Αραβίας                       Ίδρυμα
   Πρεσβεία        Ψυχικό
   Ταϊλάνδης

[Επεξεργασία] Παραπομπές

    1. ↑ Γραμμή 4. Αττικό Μετρό (3/6/2008)
       (ανακτήθηκε 7/11/2008 )

[Επεξεργασία] Εξωτερικοί Σύνδεσμοι

     * Απεικόνιση της Λεωφόρου Κηφισίας από
       τη Wikimapia
     * Τάνια Μποζανίνου (28/02/1999). Πίσω από τη
       βιτρίνα της λεωφόρου Κηφισίας. ΤΟ άλλο
       ΒΗΜΑ σελ. C17. ΤΟ ΒΗΜΑ online (ανακτήθηκε
       6/11/2008 )
     * Mαρία Tσιβγέλη (11/1999). Tετραγωνικό και
       εκατομμύριο στην Kηφισίας. Οικονομική
       Επιθεώρηση (ανακτήθηκε 6/11/2008 )

   π • σ • ε
                      Οδικό Δίκτυο Αθηνών
                                 Εθνική Οδός
                                 Αθηνών-Λαμίας  · Εθνική
   Εθνικό Δίκτυο     Οδός Αθηνών-Κορίνθου  ·
                                 Εθνική Οδός Θηβών  ·
                                 Αττική Οδός
                                 Μεταμορφώσεως-Λιοσίων
                                  · Περιφερειακή Αιγάλεω
   Μητροπολιτικός   · Αθηνών  · Κηφισού  ·
   Δακτύλιος            Ποσειδώνος  ·
                                 Μελλοντική Υπόγειος  ·
                                 Περιφερειακή Υμηττού  ·
                                 Σταυρού-Μεταμορφώσεως
                                 Λεωφόρος Αλεξάνδρας  ·
                                 Λεωφόρος Αθηνών  · Οδός
                                 Πειραιώς  · Ιερά Οδός  ·
                                 Λεωφόρος Κηφισίας  ·
                                 Λεωφόρος Μεσογείων  ·
                                 Λεωφόρος Βασιλίσσης
                                 Όλγας  · Λεωφόρος
                                 Βουλιαγμένης  · Οδός
                                 Θηβών · Λεωφόρος Κύμης
                                  · Λεωφόρος Κατεχάκη  ·
                                 Λεωφόρος Ποσειδώνος  ·
   Πρωτεύον Δίκτυο Λεωφόρος Κηφισού  · Οδός
                                 Σταυρού-Ελευσίνος  ·
                                 Περιφερειακή Υμηττού  ·
                                 Περιφερειακή Αιγάλεω  ·
                                 Λεωφόρος
                                 Αλίμου-Κατεχάκη  ·
                                 Λεωφόρος Συγγρού  ·
                                 Λεωφόρος Αχαρνών  ·
                                 Λεωφόρος Πέτρου Ράλλη ·
                                 Οδός Σταδίου  · Οδός
                                 Πανεπιστημίου  ·
                                 Λεωφόρος Ηρακλείου  ·
                                 Λεωφόρος Γαλατσίου
                                 Λεωφόρος Καποδιστρίου
                                  · Λεωφόρος Σπύρου Λούη
   Δευτερεύον           · Οδός Πατησίων  ·
   Δίκτυο                  Λεωφόρος Δουκίσσης
                                 Πλακεντίας  · Λεωφόρος
                                 Χασιάς  · Λεωφόρος
                                 Πεντέλης
                                 Αναγεννήσεως  ·
                                 Αλεξάνδρου Παναγούλη  ·
                                 Κασταμόνης  · Κύμης  ·
                                 Καποδιστρίου  ·
                                 Παπανικολή  · Αγίας
                                 Παρασκευής-χαλανδρίου
                                  · Μεσογείων  ·
                                 Κανελλοπούλου  ·
   Μεγάλος                Αλίμου-Κατεχάκη  · Αγίου
   Δακτύλιος            Ιωάννου Καρέα  ·
                                 Ελευθερίου Βενιζέλου  ·
                                 Κρήτης  · Ανεξαρτησίας
                                  · Βουλιαγμένης  ·
                                 Αλίμου  · Ποσειδώνος  ·
                                 Γρηγορίου Λαμπράκη  ·
                                 Θηβών  · Αθηνών  ·
                                 Κηφισού  · Αθηνών-Λαμίας
                                  ·
                                 Αλεξάνδρας  ·
                                 Φειδιππίδου  ·
                                 Μιχαλακοπούλου  ·
                                 Σπύρου Μερκούρη  ·
                                 Υμηττού  · Ηλία Ηλιού  ·
   Μικρός                  Αμβροσίου Φραντζή  ·
   Δακτύλιος            Καλλιρρόης  ·
                                 Χαμοστέρνας  · Πειραιώς
                                  · Ιερά Οδός  ·
                                 Κωνσταντινουπόλεως  ·
                                 Αχιλλέως  · Καρόλου  ·
                                 Μάρνη  · Πατησίων
   Ιστορικοί            Οδός Ηρώδου Αττικού  ·
   Δρόμοι                  Οδός Σοφοκλέους  · Οδός
                                 Ερμού  · Οδός Αθηνάς

   Ανακτήθηκε από
   "http://el.wikipedia.org/wiki/%CE%9B%CE%B5%CF%89%CF%86%CF%8C%CF%81%CE%BF%CF%82_%CE%9A%CE%B7%CF%86%CE%B9%CF%83%CE%AF%CE%B1%CF%82"
   Κατηγορία: Δρόμοι της Αθήνας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Русский
     * Українська

     * Τελευταία τροποποίηση 19:55, 24
       Ιανουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
