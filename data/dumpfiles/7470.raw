   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Αλέξανδρος Α' Βάλας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

               Αλέξανδρος Α' Βάλας
   Αλέξανδρος Α' Βάλας
   Νόμισμα με τη μορφή του Αλέξανδρου Α' Βάλα.
    Ηγεμόνας της Αυτοκρατορίας των Σελευκιδών
   Περίοδος εξουσίας
   150 - 146 π.Χ.
      Προκάτοχος    Δημήτριος Α' Σωτήρ
       Διάδοχος     Δημήτριος Β' Νικάτωρ
       Σύζυγος      Κλεοπάτρα Θεά
       Επίγονοι     Αντίοχος Στ' Διόνυσος
                    Αλέξανδρος Β' Ζαβίνας (?)
   Βασιλικός Οίκος  Σελευκίδες
       Πατέρας      Αντίοχος Δ' Επιφανής
        Μητέρα      άγνωστη
       Θάνατος      145 π.Χ.


   Ο Αλέξανδρος Α' Βάλας ήταν ηγεμόνας της Αυτοκράτορίας των Σελευκιδών κατά
   την ελληνιστική εποχή και συγκεκριμένα για την περίοδο 150 – 146 π.Χ.
   Ανέβηκε στο θρόνο υποστηρίζοντας ότι ήταν γιος του Αντίοχου Δ' του
   Επιφανούς και ως τέτοιον τον αναφέρουν τα βιβλία της Βίβλου και του
   Φαρισαίου ιστορικού Ιώσηπου. Σύμφωνα όμως με τους Έλληνες ιστορικούς,
   επρόκειτο για κάποιον τυχοδιώκτη από την Σμύρνη και ήταν πιθανώς ταπεινής
   καταγωγής.

   Πίνακας περιεχομένων

     • 1 Άνοδος στο Θρόνο
     • 2 Σύγκρουση με τον Πτολεμαίο Στ'
     • 3 Χρονολόγιο
     • 4 Ποίημα του Καβάφη
     • 5 Πηγές
     • 6 Δείτε επίσης

[Επεξεργασία] Άνοδος στο Θρόνο

   Την υπόθεση τη δική του και της αδερφής του, της Λαοδίκης Στ', προώθησε ο
   Ηρακλείδης, ένας πρώην υπουργός του Αντίοχου Δ' και αδερφός του τυράννου
   Τίμαρχου, ενός επαναστάτη από τη Μηδία που ηττήθηκε και εκτελέστηκε από
   τον προκάτοχο του Αλέξανδρου, τον Δημήτριο Α' τον Σωτήρα. Ο τελευταίος
   αποδείχτηκε άνδρας με μεγάλο κουράγιο και σθεναρή αποφασιστικότητα. Αυτό
   ήταν αρκετό, εκτός από τη φυγή του χωρίς άδεια από τη Ρώμη όπου είχε ζήσει
   ως όμηρος, για να προκαλέσει την εχθρότητα της Ρωμαϊκής Συγκλήτου.
   Δυστυχώς, ανησύχησε και τους γειτονικούς βασιλείς. Τον εξάδερφό του στην
   Αίγυπτο, Πτολεμαίο Στ' το Φιλομήτορα, τον έκανε εχθρό με τα σχέδιά του να
   κατακτήσει την Κύπρο. Έτσι στο προσκήνιο εμφανίστηκε ο Αλέξανδρος, ένας
   νέος διεκδικητής του θρόνου της Συρίας, του οποίου η πραγματική καταγωγή
   είναι αμφίβολη, αλλά ο ίδιος υποστήριζε πως ήταν γιος του Αντίοχου Δ' του
   Επιφανούς. Όταν ο νεαρός αυτός είχε ήδη πάει στη Ρώμη και κερδίσει την
   εύνοιά της, επέστρεψε στην Ανατολή, για να κατακτήσει τη Συρία. Τον
   υποστήριξε επίσης η Αίγυπτος, η Πέργαμος, η Καππαδοκία και η Ιουδαία. Ο
   Πτολεμαίος έστειλε σε βοήθειά του στρατό, υπό της διαταγές του Γαλαίστη,
   ενός άντρα ευγενικής καταγωγής από τη Βόρεια Ελλάδα. Ο Δημήτριος εξέπεσε
   και τη θέση του πήρε ο διεκδικητής του θρόνου το 150 π.Χ. Αποκαλούσε τον
   εαυτό του Αλέξανδρο, αλλά οι Σύριοι του έδωσαν το παρατσούκλι Βάλας
   (Κυριος - ?).

[Επεξεργασία] Σύγκρουση με τον Πτολεμαίο Στ'

   [IMG]
   [IMG]
   Νόμισμα που απεικονίζει τον Αλέξανδρο Α' Βάλα και τη σύζυγό του Κλεοπάτρα
   Θεά (Μητροπολιτικό Μουσείο Τέχνης).

   Ο Πτολεμαίος του έδωσε για σύζυγο την κόρη του Κλεοπάτρα Θεά με κάποια
   επιφύλαξη. Πιστεύεται πως είχε αρχικά στο μυαλό του να ξαναπάρει την Κοίλη
   Συρία, αλλά η πρόταση του Αλεξάνδρου για γαμήλια ένωση των δύο οίκων τον
   έκανε να το σκεφτεί διαφορετικά. Σε δύο χρόνια όμως φάνηκε πως ο
   Αλέξανδρος δεν ήταν καλός ηγέτης και πως είχε ξεπέσει ηθικά. Ένας
   καλύτερος διεκδικητής του θρόνου έκανε την εμφάνισή του στην Κιλικία, ο
   μικρός Δημήτριος, γιος του Δημητρίου Α'. Βλέποντας την απειλή για εισβολή
   της Συρίας από το Βορρά, ο Πτολεμαίος Στ' με ισχυρή δύναμη πέρασε τα
   σύνορα φτάνοντας μέχρι την Πτολεμαΐδα το 148 π.Χ. Εκεί γλίτωσε από μια
   απόπειρα δολοφονίας την οποία απέδωσε στον Αλέξανδρο Βάλα και τον θεώρησε
   από κει κι έπειτα εχθρό. Ανακτώντας την κόρη του, τη βασίλισσα της Συρίας,
   άγνωστο πως, τη μεταβίβασε στο νεαρό Δημήτριο.

   Η Αντιόχεια έδιωξε τον Αλέξανδρο, που διέφυγε στην Κιλικία και ο
   Πτολεμαίος Φιλομήτωρ μπήκε στην μεγάλη πόλη το 145 π.Χ., την οποία ο
   πρόγονός του Πτολεμαίος Γ' Ευεργέτης είχε κατακτήσει ακριβώς έναν αιώνα
   πριν. Ο λαός της πόλης, που δεν ήθελε ούτε τον Αλέξανδρο ούτε το Δημήτριο
   για ηγεμόνα, τον παρακάλεσε να φορέσει το στέμμα της Συρίας μαζί με αυτό
   της Αιγύπτου. Ωστόσο, με τη σκιά της Ρώμης πάνω από τον κόσμο, εκείνος
   υπήρξε ιδιαίτερα προσεκτικός για να αποδεχτεί την πρόταση. Έπεισε το λαό
   να δεχτεί το νεαρό Δημήτριο στο θρόνο των προγόνων του, με ανταμοιβή
   φυσικά να επιστρέψει η Κοίλη Συρία στα χέρια των Πτολεμαίων.

   Ο Αλέξανδρος επέστρεψε από την Κιλικία με στρατό και συγκρούστηκε με αυτόν
   του Πτολεμαίου και του Δημητρίου στον ποταμό Οινοπάρα. Υπέστη συντριπτική
   ήττα και κατέφυγε στον Ναβαταίο Άραβα σεΐχη της γειτονική χώρας. Ωστόσο
   στη μάχη ο φαραώ έπεσε από το άλογό του και δέχτηκε κάταγμα στο κρανίο.
   Πέντε μέρες μετά, ο Πτολεμαίος Στ' Φιλομήτωρ πέθανε στα χέρια των
   χειρούργων του που προσπαθούσαν να διορθώσουν τη ζημιά. Πριν πεθάνει
   πρόλαβε να έχει την ικανοποίηση να δει το κεφάλι του πρώην γαμπρού του,
   σταλμένο από τον Άραβα σεΐχη.

[Επεξεργασία] Χρονολόγιο

    Δυναστεία των Σελευκιδών
     Seleucus I Louvre.jpg
           Βασιλείς
     Σέλευκος Α' Νικάτωρ
     Αντίοχος Α' Σωτήρ
     Αντίοχος Β' Θεός
     Σέλευκος Β' Καλλίνικος
     Αντίοχος Ιέραξ
     Σέλευκος Γ' Κεραυνός
     Αντίοχος Γ' ο Μέγας
     Σέλευκος Δ' Φιλοπάτωρ
     Αντίοχος Δ' Επιφανής
     Αντίοχος Ε' Ευπάτωρ
     Τίμαρχος της Μηδίας
     Δημήτριος Α' Σωτήρ
     Αλέξανδρος Α' Βάλας
     Δημήτριος Β' Νικάτωρ
     Αντίοχος Στ' Διόνυσος
     Διόδοτος Τρύφων
     Αντίοχος Ζ' Σιδήτης
     Αλέξανδρος Β' Ζαβίνας
     Σέλευκος Ε' Φιλομήτωρ
     Αντίοχος Η' Γρυπός
     Αντίοχος Θ' Κυζικηνός
     Σέλευκος Στ' Επιφανής
     Αντίοχος Ι' Ευσεβής
     Αντίοχος ΙΑ' Επιφανής
     Δημήτριος Γ' Εύκαιρος
     Φίλιππος Α' Φιλάδελφος
     Αντίοχος ΙΒ' Διόνυσος
     Σέλευκος Ζ' Κυβιοσάκτης
     Αντίοχος ΙΓ' Ασιατικός
     Φίλιππος Β' Φιλορωμαίος

     Άλλα μέλη...

   Έτος (π.Χ.)                           Γεγονός
               Γέννηση του Αλέξανδρου Α' Βάλα, γιου του Αντίοχου Δ'
               Επιφανούς.
               Ξεσπά κίνημα ενάντια στο βασιλιά των Σελευκιδών, Δημήτριο Α'
    152 π.Χ.   το Σωτήρα. Την τοποθέτηση του Αλεξάνδρου στο θρόνο
               υποστηρίζει η Ρωμαϊκή Σύγκλητος, η Αίγυπτος, η Πέργαμος, η
               Καππαδοκία και η Ιουδαία.
               Ήττα του Δημητρίου Α' κοντά στην Αντιόχεια και άνοδος στο
    150 π.Χ.   θρόνο από τον Αλέξανδρο. Νυμφεύεται την κόρη του συμμάχου
               του, φαραώ της Αιγύπτου, Πτολεμαίου Στ' Φιλομήτορος, την
               Κλεοπάτρα Θεά.
    147 π.Χ.   Έρχεται στον κόσμο ο γιος του Αλεξάνδρου από την Κλεοπάτρα,
               ο Αντίοχος.
               Επανάσταση του Δημητρίου, γιου του Δημητρίου Α'. Ο
               Πτολεμαίος Στ' συμμαχεί μαζί του και του προσφέρει το χέρι
               της Κλεοπάτρας Θεάς. Ο Πτολεμαίος Στ' εισβάλει στην Κοίλη
               Συρία και φτάνει ως την Πτολεμαΐδα, όπου γίνεται απόπειρα
               δολοφονίας του. Κατόπιν εισέρχεται στην Αντιόχεια.
               Αποφασιστική νίκη του Πτολεμαίου ενάντια στις δυνάμεις του
    145 π.Χ.   Αλεξάνδρου. Ο τελευταίος χάνει τη ζωή του από έναν Άραβα
               φύλαρχο που έστειλε το κεφάλι του στον Πτολεμαίο.

[Επεξεργασία] Ποίημα του Καβάφη

   Ο Κωνσταντίνος Καβάφης έγραψε ένα ποίημα αφιερωμένο στην περίοδο αυτή με
   τίτλο "Εύνοια του Aλεξάνδρου Bάλα".

   A δεν συγχίζομαι που έσπασε μια ρόδα
   του αμαξιού, και που έχασα μια αστεία νίκη.
   Με τα καλά κρασιά, και μες στα ωραία ρόδα
   την νύχτα θα περάσω. Η Aντιόχεια με ανήκει.
   Είμαι ο νέος ο πιο δοξαστός.
   Του Βάλα είμ' εγώ η αδυναμία, ο λατρευτός.
   Aύριο, να δεις, θα πουν πως ο αγών δεν έγινε σωστός.
   (Μα αν ήμουν ακαλαίσθητος, κι αν μυστικά το είχα προστάξει -
   θάβγαζαν πρώτο, οι κόλακες, και το κουτσό μου αμάξι).

[Επεξεργασία] Πηγές

     • Το άρθρο Πτολεμαίος Στ' Φιλομήτωρ.
     • Αλέξανδρος Α' Βάλας στο www.livius.com
     • The House of Ptolemy,by E. R. Bevan

[Επεξεργασία] Δείτε επίσης

     • Δυναστεία των Σελευκιδών
     • Δημήτριος Α' Σωτήρ
     • Δημήτριος Β' Νικάτωρ
     • Αυτοκρατορία των Σελευκιδών
     • Ελληνιστική περίοδος

   Ανακτήθηκε από
   "http://el.wikipedia.org/wiki/%CE%91%CE%BB%CE%AD%CE%BE%CE%B1%CE%BD%CE%B4%CF%81%CE%BF%CF%82_%CE%91%27_%CE%92%CE%AC%CE%BB%CE%B1%CF%82"
   Κατηγορίες: Ηγεμόνες των Σελευκιδών | Ελληνιστική περίοδος

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская
     • Български
     • Català
     • Dansk
     • Deutsch
     • English
     • Español
     • Euskara
     • فارسی
     • Suomi
     • Français
     • עברית
     • Magyar
     • Italiano
     • Latina
     • Nederlands
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски
     • Svenska
     • Tiếng Việt
     • 中文

     • Τελευταία τροποποίηση 06:20, 17 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
