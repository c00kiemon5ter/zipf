   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

              Εθνικό Αρχαιολογικό Μουσείο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°59′21″N 23°43′57″E﻿ /
   ﻿37.9892, 23.7325

   [IMG]
   [IMG]
   Είσοδος

   Το Εθνικό Αρχαιολογικό Μουσείο της
   Ελλάδας είναι ένα από τα σημαντικότερα
   μουσεία του κόσμου στον τομέα της
   αρχαίας τέχνης. Στις συλλογές του
   εκπροσωπούνται όλοι οι πολιτισμοί που
   άνθισαν στον ελληνικό χώρο από την
   προϊστορική εποχή ως το τέλος της
   Ρωμαιοκρατίας. Βρίσκεται στην περιοχή
   των Εξαρχίων στο κέντρο της Αθήνας,
   μεταξύ των δρόμων Ηπείρου,
   Μπουμπουλίνας και Τοσίτσα, ενώ η
   κεντρική του είσοδος βρίκεται επί της
   οδού Πατησίων δίπλα από το Εθνικό
   Μετσόβειο Πολυτεχνείο. Ο τωρινός
   διευθυντής του μουσείου είναι ο Δρ.
   Νικόλαος Καλτσάς.

   Πίνακας περιεχομένων

     * 1 Ιστορία
     * 2 Το κτήριο
     * 3 Επεκτάσεις και ανακαινίσεις
     * 4 Συλλογές
     * 5 Αξιόλογα εκθέματα
     * 6 Βιβλιοθήκη Αρχαιολογίας
     * 7 Πληροφορίες
     * 8 Δείτε επίσης
     * 9 Εξωτερικοί σύνδεσμοι

[Επεξεργασία] Ιστορία

   [IMG]
   [IMG]
          Η φημισμένη Μάσκα του Αγαμέμνoνα

   Το πρώτο αρχαιολογικό μουσείο στην
   Ελλάδα δημιουργήθηκε από τον
   πρωθυπουργό Ιωάννη Καποδίστρια στην
   Αίγινα το 1829. Από τότε η αρχαιολογική
   συλλογή εκτέθηκε σε διάφορα μέρη, μέχρι
   το 1858 όταν προκηρύχθηκε διεθνής
   αρχιτεκτονικός διαγωνισμός για την
   τοποθεσία και το σχέδιο του μουσείου. Η
   τοποθεσία που βρίσκεται τώρα το μουσείο
   δωρίσθηκε από την Ελένη Τοσίτσα και η
   κατασκευή του ξεκίνησε το 1866 και
   ολοκληρώθηκε το 1889, χρησιμοποιώντας
   κονδύλια από την ελληνική κυβέρνηση, την
   Ελληνική Αρχαιολογική Εταιρία και την
   κοινότητα των Μυκηνών. Μεγάλοι
   ευεργέτες ήταν επίσης και οι Δημήτριος
   και Νικόλαος Βερναρδάκης από την Αγία
   Πετρούπολη οι οποίοι έδωσαν μεγάλο
   χρηματικό ποσό.

   Η αρχική ονομασία του μουσείου ήταν Το
   Κεντρικόν Αρχαιολογικόν Μουσείον και
   αρχικά με διάταγμα του βασιλιά Όθωνα
   στεγάστηκε στο Ναό του Ηφαίστου μέχρι το
   1874. Έπειτα από ταλαιπωρίες και
   επακόλουθες στεγάσεις των εκθεμάτων η
   δημιουργία του νέου μουσείου ξεκίνησε
   το 1866. Έλαβε τη σημερινή του ονομασία το
   1881 από τον πρωθυπουργό Χαρίλαο Τρικούπη.
   Κατά τον Β' Παγκόσμιο Πόλεμο, το μουσείο
   σταμάτησε να λειτουργεί και οι
   αρχαιότητες εγκιβωτίστηκαν και
   κρύφτηκαν για την προστασία τους.

   Η νότια πτέρυγα του μουσείου στεγάζει το
   Επιγραφικό Μουσείο, που διαθέτει την
   πλουσιότερη συλλογή επιγραφών
   παγκοσμίως. Το μουσείο αυτό
   δημιουργήθηκε κατά τα έτη 1953 - 1960 με
   σχέδια του αρχιτέκτονα Περικλή
   Καραντινού.

[Επεξεργασία] Το κτήριο

   Το νεοκλασικό σχέδιο του μουσείου
   έρχεται σε πλήρη συμφωνία με τα εκθέματα
   που περιέχει. Έτσι και αλλιώς η
   νεοκλασική αρχιτεκτονική ήταν πολύ
   διαδεδομένη στην Ευρώπη τον καιρό που
   χτίστηκε το μουσείο. Το αρχικό σχέδιο
   έγινε από τον αρχιτέκτονα Ludwig Lange και
   αργότερα τροποποιήθηκε από τους Παναγή
   Κάλκο που ήταν ο κύριος αρχιτέκτων,
   Αρμόδιο Βλάχο και Ερνέστο Τσίλλερ.
   Μπροστά από το μουσείο υπάρχει ένας
   μεγάλος κήπος.

[Επεξεργασία] Επεκτάσεις και ανακαινίσεις

   [IMG]
   [IMG]
   Μηχανισμός των Αντικυθήρων

   Το κτήριο έχει υποστεί αρκετές
   επεκτάσεις. Οι πιο σημαντικές ήταν η
   κατασκευή μιας νέας ανατολικής πτέρυγας
   στις αρχές του 20ού αιώνα, βασισμένη σε
   σχέδια του Αναστάσιου Μεταξά και η
   δημιουργία διώροφου κτηρίου
   σχεδιασμένου από τον Γεώργιο Νομικό τα
   έτη 1932 - 1939. Αυτές οι κατασκευές ήταν
   αναγκαίες ώστε να στεγάσουν την ταχεία
   αναπτυσσόμενη συλλογή του μουσείου. Η
   πιο πρόσφατη ανακαίνιση διήρκησε 1,5
   χρόνο, κατά τον οποίο το μουσείο
   παρέμεινε εντελώς κλειστό.
   Επαναλειτούργησε τον Ιούλιο του 2004,
   έτοιμο πλέον για τους Ολυμπιακούς
   Αγώνες του 2004. Αυτή η ανακαίνιση
   περιελάμβανε την αισθητική και τεχνική
   αναβάθμιση του κτηρίου, την εγκατάσταση
   σύγχρονου κλιματισμού, καθώς και
   αναδιοργάνωση των συλλογών και
   επιδιόρθωση των ζημιών από το σεισμό του
   1999. Η αίθουσα του Ακρωτηρίου Θήρας
   άνοιξε το 2005. Σήμερα υπάρχει νέα ανάγκη
   επέκτασης του μουσείου.

[Επεξεργασία] Συλλογές

     * Προϊστορική συλλογή (Νεολιθική,
       Κυκλαδική τέχνη, Μυκηναϊκή τέχνη)
     * Συλλογή Γλυπτών
     * Συλλογή κεραμικών
     * Ευρήματα Ακρωτηρίου Θήρας
     * Συλλογή Χαλκών
     * Συλλογή Σταθάτου
     * Αιγυπτιακή Συλλογή Δημητρίου, Ιωάννου
       και Αλεξάνδρου Ροστόβιτς

[Επεξεργασία] Αξιόλογα εκθέματα

   [IMG]
   [IMG]
   Αφροδίτη

     * Αφροδίτη και Πάνας
     * Η μάσκα του Αγαμέμνονα
     * Οι Πυγμάχοι (τοιχογραφία)
     * Η Άνοιξη (τοιχογραφία)
     * Οι Αντιλόπες (τοιχογραφία)
     * Μηχανισμός των Αντικυθήρων
     * Η Μυκηναία (τοιχογραφία)
     * Ο Ποσειδών του Αρτεμησίου
     * Ο έφηβος των Αντικυθήρων
     * Το παιδί του Μαραθώνος
     * Το κύπελλο του Νέστορα

[Επεξεργασία] Βιβλιοθήκη Αρχαιολογίας

   Το μουσείο στεγάζει μια βιβλιοθήκη
   αρχαιολογίας ηλικίας 118 ετών, με σπάνια
   αρχαία τέχνη, βιβλία και εκδόσεις
   επιστημονικού και φιλοσοφικού
   περιεχομένου. Η βιβλιοθήκη κατέχει 20.000
   περίπου τίτλους, συμπεριλαμβανομένων
   και τίτλων από τον 17ο αιώνα. Τον Μάιο του
   2008 ολοκληρώθηκε η ανακαίνισή της η οποία
   χρηματοδοτήθηκε από το Ίδρυμα
   Αλέξανδρος Ωνάσης.

[Επεξεργασία] Πληροφορίες

   [IMG]
   [IMG]
   Το Εθνικό Αρχαιολογικό Μουσείο σε
   επιστολικό δελτάριο των αρχών του 20ου
   αι.

   Το μουσείο είναι εύκολα προσβάσιμο από
   τον ΗΣΑΠ και το μετρό. Από το σταθμό
   Βικτώρια απέχει πέντε λεπτά με τα πόδια
   και από το σταθμό της Ομόνοιας δέκα.
   Εξυπηρετείται και από όλες τις γραμμές
   τρόλλεϊ και λεωφορείων που διέρχονται
   από την οδό Πατησίων.

   Στο μουσείο στεγάζεται το πρόσφατα
   ανακαινισθέν πωλητήριο με αντίγραφα
   εκθεμάτων και βιβλία και επίσης δύο
   καφέ, ένα στο αίθριο του μουσείου και ένα
   στον κήπο.

   Το κτίριο είναι προσβάσιμο για άτομα με
   αναπηρικά αμαξίδια και υπάρχουν οδηγοί
   και υποδομές για άτομα με ακουστικά
   προβλήματα.

   Στο μουσείο από τον Ιούλιο μέχρι τον
   Οκτώβριο του 2007 διεξήχθη η έκθεση με
   γλυπτά του Πραξιτέλη που προηγουμένως
   παρουσιάστηκε στο Μουσείο του Λούβρου
   με μεγάλη επιτυχία.

   Το χειμερινό ωράριο του μουσείου είναι:
   Δευτέρα: 13.00-19.30 & Τρίτη- Κυριακή & Αργίες:
   08.30-15.00 ενώ το θερινό: Δευτέρα: 13.00-19.30 &
   Τρίτη-Κυριακή : 08.00-19.30.

[Επεξεργασία] Δείτε επίσης

     * Κατάλογος μουσείων της Ελλάδας
     * Αθήνα
     * Αρχαιοελληνική μνημειακή γλυπτική
     * Αρχαία ελληνική κεραμική

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Εθνικό Αρχαιολογικό Μουσείο

     * Σελίδα του Υπουργείου Πολιτισμού
     * Επίσημη ιστοσελίδα του μουσείου

   Ανακτήθηκε από
   "http://el.wikipedia.org/wiki/%CE%95%CE%B8%CE%BD%CE%B9%CE%BA%CF%8C_%CE%91%CF%81%CF%87%CE%B1%CE%B9%CE%BF%CE%BB%CE%BF%CE%B3%CE%B9%CE%BA%CF%8C_%CE%9C%CE%BF%CF%85%CF%83%CE%B5%CE%AF%CE%BF"
   Κατηγορίες: Αρχαιολογικά μουσεία στην
   Ελλάδα | Μουσεία Αθήνας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Català
     * Deutsch
     * English
     * Español
     * Euskara
     * Français
     * Italiano
     * 日本語
     * ქართული
     * Nederlands
     * Polski
     * Português
     * Русский
     * Srpskohrvatski / Српскохрватски
     * Türkçe
     * Українська
     * 中文

     * Τελευταία τροποποίηση 19:41, 14 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
