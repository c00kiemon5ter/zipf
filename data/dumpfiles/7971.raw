   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Εθνικός Ολυμπιακός Βόλου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Αθλητικός Σύλλογος Ολυμπιακός Βόλου 1937 είναι ελληνικό αθλητικό
   σωματείο με έδρα την πόλη του Βόλου. Επίσημο έτος ίδρυσής του είναι το
   1937 και χρώματά του το λευκό και το κόκκινο. Διαθέτει τμήματα
   ποδοσφαίρου, καλαθοσφαίρισης, βαρεών αθλημάτων και κολύμβησης. Παλαιότερα
   διέθετε επίσης τμήματα χειροσφαίρισης και υδατοσφαίρισης.

   Πίνακας περιεχομένων

     • 1 Τμήμα ποδοσφαίρου

          • 1.1 Ιστορικά στοιχεία
          • 1.2 Γήπεδο και εγκαταστάσεις
          • 1.3 Διακρίσεις
          • 1.4 Γνωστοί ποδοσφαιριστές που φόρεσαν τα ερυθρόλευκα
          • 1.5 Συνθεση ομαδας

     • 2 Τμήμα ανδρικής καλαθοσφαίρισης

          • 2.1 Ιστορικό
          • 2.2 Τρέχουσα αγωνιστική περίοδος

     • 3 Τμήμα γυναικείας καλαθοσφαίρισης

          • 3.1 Ιστορικό
          • 3.2 Τρέχουσα αγωνιστική περίοδος

     • 4 Άλλα τμήματα
     • 5 Παραπομπές
     • 6 Εξωτερικοί σύνδεσμοι

[Επεξεργασία] Τμήμα ποδοσφαίρου

                           Α.Σ.Ολυμπιακός Βόλου 1937
   Olvol.jpg
            Πλήρες όνομα          Α.Σ. Ολυμπιακός Βόλου 1937
             Κατηγορία            Σούπερ Λίγκα
             2010-2011            -
   Χρώματα      Χρώματα      Χρώματα     Χρώματα      Χρώματα     Χρώματα
   ομάδας       ομάδας       ομάδας      ομάδας       ομάδας      ομάδας
   Χρώματα ομάδας                        Χρώματα ομάδας
   Χρώματα ομάδας                        Χρώματα ομάδας
   　                                    　
   Εντός έδρας                           Εκτός έδρας

    [Επεξεργασία] Ιστορικά στοιχεία

   Δεκαετία 1930

   Ο σύλλογος ιδρύθηκε το 1937 με πρώτο πρόεδρο τον Απόστολο Πούργια. Η
   γέννηση της ομάδας πραγματοποιήθηκε στην παραθαλάσσια γειτονιά του Βόλου
   Άγιος Κωνσταντίνος. Την πρώτη χρονιά της επισημοποίησης του, ο Ολυμπιακός
   μετέχει των αγώνων κυπέλλου Πάσχα του 1937 με αντιπάλους την Νίκη, τον
   Κεραυνό, τον Απόλλωνα και τον Οδυσσέα. Ύστερα από νικηφόρους αγώνες
   κερδίζει το πρώτο κύπελλο της ιστορίας του. Το 1938 ο Ολυμπιακός
   πετυχαίνει την πρώτη μεγάλη του διάκριση και γίνεται γνωστός στο
   πανελλήνιο όταν και φτάνει στους προημιτελικούς του κυπέλλου Ελλάδας αφού
   αποκλείει τον Ηρακλή Θεσσαλονίκης. Ήταν η πρώτη επαρχιακή ομάδα που έφτανε
   τόσο μακριά στο θεσμό του κυπέλλου.

   Δεκαετία 1940

   Το 1947 ο Ολυμπιακός χρίζεται πρωταθλητής Θεσσαλίας. Η ομάδα έπειτα
   ανανεώθηκε και για 5 χρόνια δεν κατέκτησε κανένα τίτλο.Το 1952 όμως είδε
   τα αποτελέσματα της ανανέωσης να αποδίδουν και κατέκτησε αήττητος το
   πρωτάθλημα Θεσσαλίας.Στις 4 Μαΐου του ίδιου χρόνου σημείωσε μάλιστα τη
   πρώτη διεθνή του νίκη επί της τουρκικής Ντεμί Σπορ με 6-2. Την επόμενη
   χρονιά ο Ολυμπιακός κέρδισε το Τζάνειο κύπελλο Θεσσαλίας.

   Δεκαετία 1950

   Το 1954 ήταν η πιο πετυχημένη ως τότε χρονιά για τον Ολυμπιακό. Αφού έγινε
   πρωταθλητής Βόλου κατέκτησε για μια ακόμα φορά το τίτλο του πρωταθλητή
   Θεσσαλίας αφήνοντάς πίσω του την Αναγέννηση Καρδίτσας και τον Ηρακλή
   Λάρισας. Έπειτα κέρδισε τη Δόξα Δράμας εκτός έδρας και αναδείχτηκε
   πρωταθλητής Βόρειας Ελλάδας παίρνοντας παράλληλα και την πρόκριση για το
   Πανελλήνιο Πρωτάθλημα όπου και κατατάχθηκε 5ος.

   Το 1955 ήταν αξιοσημείωτο για την ιστορία της ομάδας. Ενώ ο Βόλος
   συνταράζονταν από τους καταστροφικούς σεισμούς του Απριλίου η ομάδα
   κατάφερε ,χωρίς να το περιμένει κανείς αφού η πόλη είχε καταστραφεί και
   ταξίδεψε στη Αθήνα για τον αγώνα κυπέλλου με την ΑΕΚ την οποία και
   απέκλεισε φτάνοντας στους 8 του κυπέλλου Ελλάδας.

   Δεκαετία 1960

   To 1960 ο Ολυμπιακός φτάνει στους 18 του κυπέλλου Ελλάδας αλλά παράλληλα
   κερδίζει την συμμετοχή του στην Β εθνική κατηγορία.Στην πρώτη του χρονιά
   παίρνει την 7η θέση και υποβιβάζεται.

   Το 1961 συγχωνεύτηκε με τον Εθνικό Βόλου.Την ίδια χρονιά κερδίζει και πάλι
   την άνοδό του στη Β εθνική.Έτσι συμμετέχει στον όμιλο της Κ. Ελλάδας και
   στέφεται πρωταθλητής.Στους αγώνες μπαράζ όμως χάνει την άνοδό του στην Α
   εθνική.Εκείνη τη χρονιά κάνει τα πρώτα βήματά του στον Ολυμπιακό ένας
   μετέπειτα μεγάλος ποδοσφαιριστής ο Βασίλης Μποτίνος.

   Την χρονιά 1962-1963 παίρνει την 5η θέση στο πρωτάθλημα της Β εθνικής
   κατηγορίας.Την επόμενη όμως χρονιά παίρνει τη 1η θέση μαζί με τον
   Α.Ο.Τρικάλων από τον οποίο και χάνει την άνοδο σε αγώνα μπαράζ στη Λαμία.

   Το 1964 κατετάγη 4ος στο πρωτάθλημα της Β εθνικής κατηγορίας χωρίς το
   Βασίλη Μποτίνο ο οποίος μεταγράφηκε στον Ο.Σ.Φ.Π..Η επόμενη χρονιά είναι
   εξίσου αποτυχημένη αφού για μια ακόμα φορά ο Ολυμπιακός χάνει την άνοδο
   στη μεγάλη κατηγορία καταλαμβάνοντας την 5η θέση.

   Η χρονιά του 1966 ήταν διαφορετική.Αφού ο Ολυμπιακός αναδείχτηκε
   πρωταθλητής στον όμιλό του καταφέρνει να υπερκεράσει τα εμπόδια του
   Πανελευσινιακού και της Καβαλας και να ανέβει στη Α εθνική.

   Η πρώτη του χρονιά στην κατηγορία αυτή δεν ήταν πετυχημένη και εν μέσω
   οικονομικών προβλημάτων και αλλαγών στη διοίκηση του συλλόγου ο Ολυμπιακός
   κατετάγη 18ος και υποβιβάσθηκε. Την επόμενη όμως χρονιά επανέρχεται στην
   μεγάλη κατηγορία μετά από δυο αγώνες μπαράζ με τη Γ.Α.Σ. Βέροια και αφού
   έχει τερματίσει δεύτερος στο πρωτάθλημα. Την ίδια χρονιά έφτασε στους 8
   του κυπέλλου Ελλάδας.

   Έτσι το 1969 ο Ολυμπιακός άρχισε πολύ καλά την νέα αγωνιστική περίοδο. Η
   ομάδα όμως και πάλι μετά από διοικητικές ανακατατάξεις παίρνει κατιούσα
   πορεία, τερματίζει 16η και υποβιβάζεται.

   Δεκαετία 1970

   Το έτος 1970 προβιβάζεται και πάλι ως πρωταθλητής της Β εθνικής
   κατηγορίας. Επίσης φτάνει στους 8 του κυπέλλου Ελλάδας.

   Το έτος 1971-1972 ξεκινά θαυμάσια όμως οι μέτριες εμφανίσεις στο β' γύρο
   δίνουν τελικά στον Ολυμπιακό την 13η θέση.Παράλληλα κερδίζει την 4η θέση
   στο θερινό τουρνουά του Ο.Π.Α.Π..Η επόμενη χρονιά τον βρίσκει λίγο
   ψηλότερα στη 12η θέση.

   Το έτος 1973-1974 κατετάγη 13ος. Την επόμενη χρονιά υποβιβάζεται λόγω της
   μείωσης των ομάδων στην Α εθνική αν και κατετάγη 14ος, θέση η οποία στην
   αρχή του πρωταθλήματος δεν οδηγούσε σε υποβιβασμό. Η επόμενη χρονιά
   βρίσκει τον Ολυμπιακό μετά από καιρό στη Β εθνική. Τελικά παίρνει τη τρίτη
   θέση. Το έτος 1976-1977 τερματίζει 8ος.

   Την χρονιά 1977-1978 ο Ολυμπιακός πραγματοποιεί σπουδαία πορεία, χάνει
   όμως την άνοδο για δυο βαθμούς από την Α.Ε. Λάρισα.

   Το πρωτάθλημα του 1978-1979 χαρακτηρίστηκε ως ένα από τα πιο σκανδαλώδη
   της Β εθνικής κατηγορίας. Ο Ολυμπιακός κατετάγη τελικά τρίτος και την
   επόμενη χρονιά παίρνει την 6η θέση.

   Δεκαετία 1980

   Το έτος 1980-1981 η διοίκηση και πάλι βάζει στόχο την Α εθνική.Ο
   Ολυμπιακός όμως βρίσκει μπροστά του ένα διψασμένο για επάνοδο Ηρακλή και
   τελικά παίρνει τη δεύτερη θέση πίσω του.

   Το έτος 1981-1982 χάνει και πάλι την άνοδο στις λεπτομέρειες από τον
   Μακεδονικό.Τελικά παίρνει και πάλι τη δεύτερη θέση.Την επόμενη χρονιά μετά
   από την απώλεια του Βασίλη Καραμίχαλου και την αναστάτωση που ακολούθησε
   παίρνει την 5η θέση.

   Η χρονιά 1984-1985 έμεινε χαραγμένη στις μνήμες των φίλων της ομάδας.Ο
   Ολυμπιακός υποβιβάζεται μετά από 21 χρόνια παρουσίας σε Α' και Β' εθνική
   στην Γ' κατηγορία κρατούμενος σφιχτά από την συμπολίτισσα Νίκη Βόλου που
   στο τελευταίο αγώνα της έχασε στο Βόλο 2-4 από τη Βέροια σε αγώνα με
   χαμόγελα και λουλούδια.

   Το 1985-1986 είναι χρονιά ανόδου και ο Ολυμπιακός επανέρχεται γρήγορα στην
   Β' εθνική.

   Ο νεοφώτιστος Ολυμπιακός του 1986-1987 κάνει καλή πορεία και τερματίζει
   4ος για να έρθει η επόμενη χρονιά κατά την οποία ο Ολυμπιακός κερδίζει και
   πάλι την άνοδο του στην Α εθνική.

   Η χρονιά 1988-1989 είναι πετυχημένη αφού ο Ολυμπιακός ενισχυμένος με τον
   Ίμρε Μπόντα ο οποίος αναδεικνύεται πρώτος σκόρερ την χρονιά αυτή με 20
   γκολ,τερματίζει στην 11η θέση της Α εθνικής.Η επόμενη όμως χρονιά δεν
   είναι ανάλογη και ο Ολυμπιακός υποβιβάζεται καταλαμβάνοντας τη 17η θέση.

   Δεκαετία 1990

   Χωρίς καμία σημαντική επιτυχία πέρασε η δεκαετία του 90 για τον
   Ολυμπιακό.Η ομάδα όχι μόνο κατόρθωσε να υποβιβαστεί στη Γ' κατηγορία για
   δεύτερη φορά στην ιστορία του αλλά και να παραμείνει αρκετά χρόνια σε
   αυτή.Από την περίοδο 1994-1995 η ομάδα αγωνίζεται χωρίς να είναι
   ανταγωνιστική στη Γ' εθνική όπου και καταλαμβάνει θέσεις όχι παραπάνω από
   την όγδοη.Το 1998-1999 βγαίνει πρώτη και κερδίζει την άνοδό της.

   Δεκαετία 2000

   Ο Ολυμπιακός το 2000 πραγματοποιεί μια καλή εμφάνιση στο πρωτάθλημα αλλά
   κάποια ατυχή αποτελέσματα στους τελευταίους αγώνες τον ρίχνουν στη έβδομη
   θέση. Την επόμενη χρονιά με μια ανάλογα μέτρια πορεία κατατάσσεται όγδοος.
   Παράλληλα η διοίκηση του συλλόγου παραπαίει. Αναγκάζεται και ξεπουλά
   ιδιοκτησίες του συλλόγου ενώ ένα-ένα τα τμήματα του ερασιτέχνη κλείνουν. Η
   διοίκηση εγκαταλείπει την ομάδα. Αποτέλεσμα του ιδιοκτησιακού κενού,της
   αδυναμίας των τοπικών πολιτικών προσώπων αλλά και της επιλεκτικής
   διαχείρισης της εξουσίας από τα όργανα της πολιτείας ο Ολυμπιακός δεν
   καταφέρνει να μπει σε κανένα νόμο ρύθμισης χρεών. Με βεβαιωμένα χρέη
   360.000 ευρώ, την ίδια ώρα που άλλες ΠΑΕ ρυθμίζουν χρέη εκατομμυρίων ευρώ,
   ο Ολυμπιακός γίνεται μια από τις 3 ομάδες που υποβιβάζονται στην Δ' εθνική
   το καλοκαίρι του 2003.

   Η χρονιά 2003-2004 είναι και η χειρότερη στην ιστορία του Ολυμπιακού αφού
   η ομάδα του Βόλου είναι αναγκασμένη να αγωνιστεί στα γήπεδα της Δ εθνικής.
   Μια ομάδα φίλων του Ολυμπιακού η οποία αποτελείται από μελή παλαιών
   διοικήσεων του συλλόγου αποφασίζει να κάνει μια πρωτοποριακή κίνηση για να
   αντισταθμίσει τον υποβιβασμό που υπέστη ο σύλλογος το 2003. Εξαγοράζει την
   ομάδα της Κασσάνδρας η οποία αγωνίζεται στην Β εθνική και την μετονομάζει
   σε Α.Σ.Κ.Ολυμπιακό με έδρα το Βόλο.Στην κίνηση μετέχουν και πολλές
   εκατοντάδες απλών φιλάθλων του Ολυμπιακού.Παράλληλα αποφασίζουν να
   διατηρήσουν και την ομάδα της Δ εθνικής ως β' ομάδα.Η ομάδα της Β εθνικής
   το 2004-2005 χάνει στις λεπτομέρειες την άνοδο και κατατάσσεται 5η.
   Παράλληλα αλλάζει ιδιοκτησιακό καθεστώς.Ο νέος ιδιοκτήτης του Ολυμπιακού
   έρχεται σε ρήξη με την παλαιά διοίκηση με αποτέλεσμα οι δυο ομάδες για τα
   επόμενα τρία χρόνια να τραβήξουν ξεχωριστούς δρόμους. ^[1]Το παράδοξο αυτό
   πήρε τέλος το καλοκαίρι του 2008 όταν και οι δυο Ολυμπιακοί
   συγχωνευονται.^[2].^[3]

   Έτσι με την ένωση των ερασιτεχνικών σωματείων των δυο ομάδων δημιουργήθηκε
   η ΠΑΕ Α.Σ. Ολυμπιακός Βόλου 1937 ως συνέχεια της ομάδας του Εθνικού
   Ολυμπιακού Βόλου.

   Δεκαετία 2010

   Ο Ολυμπιακός Βόλου βγαίνει 1ος στην Β΄Εθνική και ύστερα απο 20 ακριβώς
   χρόνια ανεβαίνει στην Σούπερ Λίγκα.Ετσι βάζει στην τροπαιοθήκη του το 4ο
   πρωτάθλημα που πήρε από την Β΄Εθνική και συνολικά το 7ο.

    [Επεξεργασία] Γήπεδο και εγκαταστάσεις

   Ο Ολυμπιακός Βόλου από τα πρώτα χρόνια της ίδρυσης του μεχρι και το 1968
   χρησιμοποιούσε ως έδρα το γήπεδο του κυνηγητικού συλλόγου στον Άναυρο.
   Μάλιστα η πρώτη διοίκηση του Ολυμπιακού προσπάθησε να αποκτήσει τον χώρο
   χωρίς επιτυχία.

   Το 1968 η ομάδα μετακόμισε στο Ε.Α.Κ. Βόλου, το οποίο βρίσκεται στη
   συνοικία της Νέας Δημητριάδος και έχει χωρητικότητα 9.000 θέσεων. Τη σεζόν
   2008/09 χρησιμοποιεί ως έδρα το Πανθεσσαλικό Στάδιο.To 2009/10
   χρησιμοποιήσε το γήπεδο ΕΑΚ Βόλου οπού έχει χωριτικότητα 12.000 θέσεων.Με
   την άνοδό του στην Σούπερ Λίγκα,η ομάδα μετακομίζει στο Πανθεσσαλικό
   Στάδιο,αναμένοντας να τελειώσουν τα έργα αναβάθμισης του Ε.Α.Κ. Βόλου.

   Η ομάδα είχε ιδιόκτητο βοηθητικό γήπεδο στην Άλλη Μεριά Βόλου,το οποίο
   όμως χάθηκε λόγω χρεών προς το δημόσιο.Σήμερα κάνει μια νέα προσπάθεια και
   δημιουργεί ιδιόκτητο προπονητικό κέντρο σε προάστιο του Βόλου στο δήμο
   Αισωνίας.

    [Επεξεργασία] Διακρίσεις

     • Ο Ολυμπιακός Βόλου έχει παίξει στην Α΄ Εθνική τα έτη: 1967-68,
       1969-70, 1971-72, 1973-74, 1974-75, 1975-76, 1988-89 ,1989-90,καί
       2010-11.
     • Πρωταθλητής Πανεπαρχιακού το έτος 1954-55 και 5η θέση στο Πανελλήνιο
       Πρωτάθλημα
     • Πρωταθλητής Β' Εθνικής τα έτη:1961-62,1966-67,1970-71,2009-2010
     • Πρωταθλητής Γ΄Εθνικής τα έτη :1985-86,1998-99

    [Επεξεργασία] Γνωστοί ποδοσφαιριστές που φόρεσαν τα ερυθρόλευκα

     • Τάκης Συνετόπουλος
     • Ίμρε Μπόντα
     • Γιώργος Καραμίχαλος
     • Βασίλης Βασιλάκος
     • Βασίλης Καραΐσκος
     • Βασίλης Μποτίνος

    [Επεξεργασία] Συνθεση ομαδας

   Νο     Εθν.        Ονοματεπώνυμο    Έτος        Προηγούμενη ομάδα
                                        γ.
                                 Τερματοφύλακες
   71 Flag of       Φώτης Κηπουρός     1975 Flag of Greece.svg Ατρόμητος
      Greece.svg                            Αθηνών
   28 Flag of       Χρήστος            1984 Flag of Greece.svg ΠΑΟ Νέων
      Greece.svg    Καλογεράκης             Επιβατών
   1  Flag of       Eνέα Κολίτσι       1986 Flag of Greece.svg Ηρακλής
      Greece.svg
                                   Αμυντικοί
   21 Flag of       Κόρμπος Παναγιώτης 1985 Flag of Greece.svg Ατρόμητος
      Greece.svg                            Αθηνών
   4  Flag of       Ερόλ Μπουλούτ      1978 Flag of Ukraine.svg Μέταλουργκ
      Turkey.svg                            Ντόνετσκ
   5  Flag of       Δημήτρης Αρβανίτης 1980 Flag of Greece.svg Ο.Φ.Η.
      Greece.svg
   31 Flag of       Ιωάννης Ζαραδούκας 1985 Flag of Greece.svg Εθνικός
      Greece.svg                            Πειραιώς
   13 Flag of       Miguel Alvarez     1981 Flag of Argentina.svg Ταλέρες
      Argentina.svg
   24 Flag of       Βασίλης Λιόλιος    1988 Flag of Greece.svg Βατανιακός
      Greece.svg                            Κατερiνης
   6  Flag of       Εμμανουήλ Λιαπάκης 1984 Flag of Greece.svg Α.Ο. Ξάνθη
      Greece.svg
   36 Flag of       Νίκος Ψυχογιός     1989 Flag of Greece.svg Ηρακλής
      Greece.svg
                                     Μέσοι
   19 Flag of       Ηλίας Κακαράς      1984 Flag of Greece.svg Γ.Σ. Καλλιθέα
      Greece.svg
   20 Flag of       Γιώργος Ιακωβάκης  1985 Flag of Greece.svg Μετέωρα
      Greece.svg
   18 Flag of       Κώστας Καπετάνος   1984 Flag of Greece.svg Α.Π.Σ.
      Greece.svg                            Πανθρακικός
   17 Flag of       Ευθύμιος Κοτίτσας  1986 Flag of Greece.svg Α.Ο. Ξάνθη
      Greece.svg
   14 Flag of       Κύδων Καρλόπουλος  1989 Flag of Greece.svg Ηρακλής
      Greece.svg
   8  Flag of       Umbides Javier     1982 Flag of Argentina.svg All Boys
      Argentina.svg Horacio
   8  Flag of       Vicente-Alfredo    1982 Flag of Argentina.svg
      Argentina.svg Monje                   Ferrocarril Oeste
   10 Flag of       Rogerio Martins    1984 Flag of Greece.svg Γ.Σ.
      Brazil.svg                            Εργοτέλης Ηρακλείου
   30 Flag of       Παύλος Μητρόπουλος 1990 Flag of Greece.svg Παναιγιάλειος
      Greece.svg                            Γ.Σ.
   15 Flag of       Στέλιος Ανδρίκος   1990 Flag of Greece.svg ερασιτέχνες
      Greece.svg                            Α.Ε.Κ.
                                   Επιθετικοί
   23 Flag of       Ανδρέας Τσεκούρας  1990 Flag of Greece.svgΟλυμπιακός
      Greece.svg                            Βόλου Β'
   7  Flag of       Δημήτρης Πλιάγκας  1985 Flag of Greece.svgΑ.Ο.Ιωνικός
      Greece.svg
   9  Flag of       Domagoj Abramovic  1981 Flag of Greece.svg Α.Ο.
      Croatia.svg                           Θρασύβουλος Φυλής
   28 Flag of       Λεωνίδας           1988 Flag of Germany.svg Αρμίνια
      Greece.svg    Καμπάνταης              Μπίλεφελντ
                                   Προπονητής
      Flag of       Σάκης Τσιώλης      1961 Flag of Greece.svg Θρασύβουλος
      Greece.svg

[Επεξεργασία] Τμήμα ανδρικής καλαθοσφαίρισης

    [Επεξεργασία] Ιστορικό

   Το τμήμα καλαθοσφαίρισης του Ολυμπιακού Βόλου συμμετείχε στα τοπικά
   πρωταθλήματα της Ε.Σ.ΚA.Θ. από την εποχή της ίδρυσής της. Μάλιστα κατά την
   πρώτη χρονιά που διοργανώθηκαν αγώνες υπό την εποπτεία της, το 1981–82,
   τόσο το ανδρικό τμήμα όσο και το γυναικείο τμήμα κατέκτησαν το Πρωτάθλημα
   Α' Κατηγορίας Ε.Σ.ΚA.Θ.^[4]

   Σε δύο διαφορετικές περιστάσεις, κατά τις περιόδους 1991-92 και 1999-00, ο
   σύλλογος κατέλαβε την πρώτη θέση του 1ου Ομίλου Βορρά της Γ' Εθνικής
   Κατηγορίας Ανδρών. Το ντεμπούτο του στη Β' Εθνική Κατηγορία Ανδρών ο
   Ολυμπιακός Βόλου το πραγματοποίησε την περίοδο 2000-01, όπου και παρέμεινε
   μέχρι την άνοιξη του 2002 γνωρίζοντας τον υποβιβασμό.^[5]

   Ακολούθησαν τρία συναπτά έτη στη Γ' Εθνική Κατηγορία, από το φθινόπωρο του
   2002 μέχρι και την άνοιξη του 2005. Κατά την αγωνιστική περίοδο 2004-05 ο
   σύλλογος κατέλαβε τη δεύτερη θέση στον όμιλό του κερδίζοντας εισιτήριο για
   τη Β' Εθνική Κατηγορία. Ακολούθησε μία νέα τριετία, στη Β' Εθνική αυτή τη
   φορά, χωρίς μεγάλες διακρίσεις, καθώς ο σύλλογος καταλάμβανε θέσεις στην
   ουρά της τελικής κατάταξης. Τελικά το 2007-08 κατέλαβε την τελευταία θέση
   της τελικής κατάταξης με μόλις 1 νίκη σε 30 αγώνες. Άμεσο επακόλουθο ήταν
   ο υποβιβασμός στη Γ' Εθνική. Η καθοδική πορεία συνεχίστηκε και την επόμενη
   χρονιά (2008-09) οπότε και η ομάδα του Βόλου κατετάγη 12^η γνωρίζοντας τον
   υποβιβασμό στο τοπικό πρωτάθλημα.^[5]

   Εξέχοντες καλαθοσφαιριστές που έκαναν τα πρώτα τους βήματα στον Ολυμπιακό
   Βόλου είναι οι Βασίλης Γκούμας, Νίκος Μπουντούρης και ο Παναγιώτης
   Λιάδελης.^[εκκρεμεί παραπομπή]

    [Επεξεργασία] Τρέχουσα αγωνιστική περίοδος

   Κατά την τρέχουσα αγωνιστική περίοδο ο Ολυμπιακός Βόλου αγωνίστηκε στο
   τοπικό πρωτάθλημα ανδρών της Ε.Σ.ΚA.Θ. και συγκεκριμένα στα πλαίσια του
   1ου Ομίλου της Β' Κατηγορίας Ανδρών. Στην τελική κατάταξη κατέλαβε θέση
   στα μέσα του βαθμολογικού πίνακα, παραμένοντας στην ίδια κατηγορία και την
   επόμενη χρονιά.^[6]

[Επεξεργασία] Τμήμα γυναικείας καλαθοσφαίρισης

    [Επεξεργασία] Ιστορικό

   Το τμήμα γυναικείο τμήμα καλαθοσφαίρισης του Ολυμπιακού Βόλου συμμετείχε
   στα τοπικά πρωταθλήματα της Ε.Σ.ΚA.Θ. από την εποχή της ίδρυσής της.
   Μάλιστα κατά την πρώτη χρονιά που διοργανώθηκαν αγώνες υπό την εποπτεία
   της, το 1981–82, τόσο το ανδρικό τμήμα όσο και το γυναικείο τμήμα
   κατέκτησαν το Πρωτάθλημα Α' Κατηγορίας Ε.Σ.ΚA.Θ.^[4] Κατά τα πρώτα εκείνα
   χρόνια της Ένωσης ο Ολυμπιακός Βόλου κυριάρχησε στο θεσσαλικό γυναικείο
   μπάσκετ επαναλαμβάνοντας το ίδιο επίτευγμα για ακόμη πέντε περιόδους:
   1982–83 · 1985–86 · 1986-87 · 1987-88 · 1988-89.^[4]

   Εντούτοις πριν τις επιτυχίες αυτές, είχε ήδη από το 1977-78 μια χρονιά
   σταθμό κατακτώντας το Ελληνικό Πρωτάθλημα Γυναικών με προπονητή τον Τάκη
   Παπουτσή. Το επίτευγμα είναι μοναδικό για τα χρονικά της Μαγνησίας αφού
   ακόμη και σήμερα αυτή η ομάδα είναι η μοναδική βολιώτικη που έφτασε σε
   κατάκτηση πανελληνίου πρωταθλήματος σε οποιοδήποτε ομαδικό σπορ. Την
   επόμενη χρονιά ο σύλλογος συμμετείχε στο Ευρωπαϊκό Κύπελλο Λιλιάνα Ρονκέτι
   φτάνοντας μέχρι τη φάση των «16» αποκλείοντας στην Ουγγαρία την Μίσκολτς.
   Προπονητές της ομάδας τότε ήταν η Ελένη Παπαθανασίου και ο Γιώργος
   Δεληκούρας με γυμναστή τον Κώστα Ξενοκώστα.^[7]

   Κατά τις αρχές της δεκαετίας του 1990 ο Ολυμπιακός Βόλου αγωνιζόταν στην
   Α' Εθνική Κατηγορία Γυναικών, με σύντομο διάλειμμα την περίοδο 1991-92,
   οπότε και υποβιβάστηκε σε χαμηλότερη κατηγορία για ένα μόλις
   έτος.^[εκκρεμεί παραπομπή] Κατά την περίοδο 1996-97 αγωνίστηκε στον τελικό
   του Κυπέλλου Ελλάδος Γυναικών χάνοντας το τρόπαιο με σκορ 57-55 από τον
   Απόλλωνα Καλαμαριάς στην Κατερίνη.^[8]

   Εντούτοις, το 2000 η διοίκηση της ομάδας λαμβάνει την απόφαση διακοπής της
   λειτουργίας του τμήματος. Ωστόσο, το καλοκαίρι του 2009, μια έτερη
   βολιώτικη ομάδα, ο Α.Π.Σ. Άρτεμις Βόλου έλαβε το πράσινο φως από την
   Ελληνική Ομοσπονδία Καλαθοσφαίρισης για συμμετοχή στην Α1 Εθνική Κατηγορία
   Γυναικών. Μετά από μια σειρά φιλόδοξων μεταγραφών η Άρτεμις ξεκίνησε
   επαφές με τον Ερασιτέχνη Ολυμπιακό Βόλου ώστε η ομάδα να απορροφηθεί και
   να κατέβει στην κορυφαία κατηγορία με την ονομασία του ιστορικού συλλόγου,
   δηλαδή «Ολυμπιακός ΑΓΣ Βόλου 1937».^[7]

    [Επεξεργασία] Τρέχουσα αγωνιστική περίοδος

   Κατά την τρέχουσα αγωνιστική περίοδο, 2009-10, το γυναικείο τμήμα
   καλαθοσφαίρισης του Ολυμπιακού Βόλου συμμετείχε στο πρωτάθλημα της Α1
   Εθνικής Κατηγορίας Γυναικών. Στην τελική βαθμολογική κατάταξη κατέλαβε τη
   10^η θέση γλυτώνοντας τον υποβιβασμό.^[5]

   Στα πλαίσια του θεσμού του Κυπέλλου Ελλάδας ο σύλλογος πορεύτηκε μέχρι την
   τρίτη φάση, οπότε και δήλωσε αδυναμία μετάβασης στα Χανιά, όπου επρόκειτο
   να αντιμετωπίσει τον Ο.Α. Χανίων. Μετά την εξέλιξη αυτή ο αγώνας
   κατοχυρώθηκε υπέρ του αντιπάλου που προκρίθηκε στην επόμενη φάση άνευ
   αγώνος.^[9]

   Έδρα του συλλόγου είναι το Ε.Α.Κ. Βόλου. Πρόεδρος του συλλόγου είναι η
   Ευγενία Φραγκούλη (πρώην πρόεδρος της Αρτέμιδος Βόλου) και προπονητής ο
   Πάρης Λότφι. Το ρόστερ κατά την τρέχουσα αγωνιστική περίοδο απαρτίζουν οι:

   Αριθμός       Ονοματεπώνυμο       Ημερ. γενν. Θέση  Ύψος Εθνικότητα
      Καλαθοσφαιρίστριες
     04    Αφεντούλα Μαγιαλιού       31/10/1979   1-2  1.65  Ελληνίδα
     05    Νίκη Ζέρβα                02/01/1979    4   1.84  Ελληνίδα
     06    Ασημίνα Κουτσουνούρη      05/01/1985    4   1.90  Ελληνίδα
     09    Λυδία Μίλκοβα             26/12/1970    5   1.93  Βουλγάρα
     10    Αγγελική Θανασούλη        25/03/1979    4   1.84  Ελληνίδα
     11    Ελένη Δημητρέλια          13/09/1978    4   1.79  Ελληνίδα
     12    Μαντώ Ψυχογιού            09/07/1989    2   1.72  Ελληνίδα
     13    Κωνσταντίνα Σαριγιαννίδου ??/??/19??    3   1.77  Ελληνίδα
     14    Εύη Κυριατζίδου           ??/??/19??        1.81  Ελληνίδα
     15    Χριστίνα Λυμπερίδου       ??/??/19??   1-2  1.76  Ελληνίδα
     16    Ευαγγελία Κωστούλα        ??/??/19??    1   1.67  Ελληνίδα
     17    Λαμπρινή Αγαγιώτη         ??/??/19??        1.72  Ελληνίδα
     18    Μόνικα Γκαβριλόσκα        ??/??/19??        1.??
     19    Αναστασία Δάνου           ??/??/19??        1.72  Ελληνίδα
      Προπονητής
      C    Πάρης Λότφι                           Coach       Eλληνας
   Δεδομένα: Ιούλιος 2010

[Επεξεργασία] Άλλα τμήματα

   Ο σύλλογος κατά τη διάρκεια της ιστορίας του περιελάμβανε επίσης τμήματα
   κολύμβησης, υδατοσφαίρισης, χειροσφαίρισης και τμήμα βαρέων αθλημάτων.

   Από το τμήμα της κολύμβησης, το οποίο συνεχίζει τη λειτουργία του, έχουν
   βγει αθλητές με ευρωπαϊκές κατακτήσεις, όπως η Έυη Μακρυγιάννη, η οποία
   συμμετείχε πρόσφατα στους Θερινούς Ολυμπιακούς Αγώνες του Πεκίνου.
   Συνολικά το τμήμα είχε 21 μετάλλια στους Χειμερινούς και την πρώτη θέση
   σαν σύλλογος στα Πανθεσσαλικά, Υποκράτεια το 1995-1996.

   Το τμήμα άρσης βαρών έχει καταγράψει πολλά μετάλλια κατά τη διάρκεια της
   λειτουργίας του, περίπου 56 συνολικά.

   Το τμήμα υδατοσφαίρισης έχει να επιδείξη το επίτευγμα συμμετοχής 6 πρώην
   παιχτών του στην Εθνική Ελλάδος το 1995.

   Τέλος, το τμήμα χειροσφαίρισης κατάφερε να φτάσει στη Β' Εθνική Κατηγορία
   το 2007 κατακτώντας το Πρωτάθλημα Γ' Εθνικής Κατηγορίας, ωστόσο διαλύθηκε
   την επόμενη χρονιά.

   Butterfly template.gif Αυτή η ενότητα του άρθρου χρειάζεται επέκταση.
   Μπορείτε να βοηθήσετε στην περαιτέρω ανάπτυξή της.

[Επεξεργασία] Παραπομπές

    1. ↑ goalday.gr Η «ερυθρόλευκη» διχοτόμηση
    2. ↑ Ενώνουν τις δυνάμεις τους ΑΣΚ και Εθνικός Ολυμπιακός Βόλου, zougla
       online, 24 Ιουνίου 2008
    3. ↑ goalday.gr Ο Ολυμπιακός Βόλου εις... σάρκαν μίαν
    4. ↑ ^4,0 ^4,1 ^4,2 Ενωση Σωματείων Καλαθοσφαίρισης Θεσσαλίας. Ιστοσελίδα
       Ελληνικής Ομοσπονδίας Καλαθοσφαίρισης (ανακτήθηκε 28 Μαρτίου 2010 )
    5. ↑ ^5,0 ^5,1 ^5,2 Πρωταθλήματα: Βαθμολογίες και προγράμματα. Ιστοσελίδα
       Ελληνικής Ομοσπονδίας Καλαθοσφαίρισης (ανακτήθηκε 28 Μαρτίου 2010 )
    6. ↑ Β' Κατηγορία Ε.Σ.ΚΑ.Θ. - 1ος Όμιλος. Επίσημη ιστοσελίδα Ε.Σ.ΚΑ.Θ.
       (ανακτήθηκε 28 Μαρτίου 2010 )
    7. ↑ ^7,0 ^7,1 Μπορίνος, Μάριος (29 Ιουλίου 2009). "Ανέβηκε σαν
       «Άρτεμις», θα παίξει στην Α1 σαν «Ολυμπιακός Βόλου»!". Ιστοσελίδα
       WePlayBall.gr.
       http://www.weplayball.gr/index.php?option=com_content&view=article&id=1155:-lr-1-l-r&catid=72:2009-02-13-20-53-09&Itemid=64.
       Ανακτήθηκε την 28 Μαρτίου 2010. 
    8. ↑ Κύπελλο Ελλάδος Γυναικών ~ Προϊστορία. Ιστοσελίδα WePlayBall.gr
       (ανακτήθηκε 28 Μαρτίου 2010 )
    9. ↑ Δρακάκη, Φρόσω (27 Οκτωβρίου 2009). "«Κύπελλο Ελλάδος: Αδυναμία του
       Ολυμπιακού Βόλου να μεταβεί στα Χανιά!»". Ιστοσελίδα WePlayBall.gr.
       http://www.weplayball.gr/index.php?option=com_content&view=article&id=1681:2009-10-27-09-16-40&catid=64:-2008-09&Itemid=73.
       Ανακτήθηκε την 28 Μαρτίου 2010. 

[Επεξεργασία] Εξωτερικοί σύνδεσμοι

     • «Ολυμπιακός ΑΓΣ Βόλου 1937», επίσημη ιστοσελίδα
     • Π.Α.Ε. Ολυμπιακός Βόλου, επίσημη ιστοσελίδα
     • Η σελίδα της ομάδος στο site της ΕΠΑΕ
     • «Ο Ολυμπιακός Βόλου εις... σάρκαν μίαν», άρθρο στην εφημερίδα GoalDay

   π • σ • ε
                          Ομάδες Σούπερ Λιγκ 2010-2011
                    Α.Ε.Κ.  · Άρης Θεσσαλονίκης  · Αστέρας Τρίπολης  ·
   Football (soccer Ατρόμητος Αθηνών  · Εργοτέλης Ηρακλείου  · Ηρακλής
   ball).svg        Θεσσαλονίκης  · Καβάλα  · Κέρκυρα  · Λάρισα  · Ξάνθη  ·
                    Ολυμπιακός Βόλου  · Ολυμπιακός Πειραιώς  · Παναθηναϊκός
                     · Πανιώνιος Σμύρνης  · Πανσερραϊκός  · Π.Α.Ο.Κ.

   π • σ • ε
                      Ομάδες Α1 Μπάσκετ Γυναικών 2010-2011
                  Αθηναϊκός  · Αμαρυλλίς Βριλλησίων  · Απόλλων Πτολεμαΐδας  ·
   Basketball.png Άρης Θεσσαλονίκης  · Δ.Α.Σ. Άνω Λιοσίων  · Εσπερίδες
                  Καλλιθέας  · Ολυμπιακός Βόλου  · Παναθηναϊκός  · Πανιώνιος
                   · Π.Α.Ο.Κ.  · Πρωτέας Βούλας  · Φ.Ε.Α.

   Ανακτήθηκε από
   "http://el.wikipedia.org/wiki/%CE%95%CE%B8%CE%BD%CE%B9%CE%BA%CF%8C%CF%82_%CE%9F%CE%BB%CF%85%CE%BC%CF%80%CE%B9%CE%B1%CE%BA%CF%8C%CF%82_%CE%92%CF%8C%CE%BB%CE%BF%CF%85"
   Κατηγορίες: Ολυμπιακός Βόλου | Αθλητικοί σύλλογοι Μαγνησίας | Ιδρύσεις
   αθλητικών συλλόγων το 1937 | Ελληνικές ποδοσφαιρικές ομάδες | Ελληνικοί
   σύλλογοι καλαθοσφαίρισης | Ελληνικοί σύλλογοι χειροσφαίρισης | Ελληνικοί
   σύλλογοι κολύμβησης
   Κρυμμένες κατηγορίες: Άρθρα που χρειάζονται παραπομπές | Μερική επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Français
     • Italiano
     • Lietuvių
     • Nederlands
     • Português
     • Română
     • Русский
     • Українська

     • Τελευταία τροποποίηση 14:12, 14 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
