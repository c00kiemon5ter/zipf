   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Σοφία Λόρεν

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       27/12/09.

   [IMG]
   [IMG]
   Σοφία Λόρεν

   Η Σοφία Λόρεν (γεννημένη στις 20
   Σεπτεμβρίου 1934) είναι Ιταλίδα ηθοποιός.
   Θεωρείται από πολλούς η πιο δημοφιλής
   Ιταλίδα ηθοποιός της γενιάς της και
   είναι επίσης διάσημη ως ένα παγκόσμιο sex
   symbol.

   Πίνακας περιεχομένων

     * 1 Τα πρώτα βήματα
     * 2 Γάμος
     * 3 Σταδιοδρομία

          * 3.1 Παγκόσμια φήμη
          * 3.2 Μουσική σταδιοδρομία
          * 3.3 Ύστερη σταδιοδρομία
          * 3.4 Πρόσφατες Δραστηριότητες

     * 4 Φιλμογραφία
     * 5 Εξωτερικοί σύνδεσμοι
     * 6 Παραπομπές

[Επεξεργασία] Τα πρώτα βήματα

   Η Λόρεν γεννήθηκε με το όνομα Sofia Villani
   Scicolone στην Κλινική Βασίλισσα Μαργαρίτα
   (Regina Margherita) της Ρώμης στις 20 Σεπτεμβρίου
   1934 με γονείς τους Riccardo Scicolone και Romilda Villani.
   Ο Riccardo αρνήθηκε να παντρευτεί τη Romilda,
   αφήνοντάς τη χωρίς υποστήριξη. Η μητέρα
   της ήταν καθηγήτρια πιάνου που
   προσπαθούσε να γίνει ηθοποιός,. Η Romilda
   μαζί με τις δύο κόρες της, Σοφία και
   Μαρία, επέστρεψαν στην πατρίδα της στο
   Ποτσουόλι (Pozzuoli), κοντά στη Νάπολη όπου
   και μεγάλωσαν με τη βοήθεια της γιαγιάς
   της Σοφίας.

   Κατά τη διάρκεια του Β' Παγκοσμίου
   Πολέμου,το λιμάνι και τα εργοστάσια
   πυρομαχικών στο Ποτσουόλι έγιναν συχνά
   στόχοι βομβιστικών επιθέσεων από τους
   συμμάχους. Κατά τη διάρκεια μιας
   επιδρομής, καθώς η Σοφία έτρεχε προς το
   καταφύγιο, χτυπήθηκε από μια οβίδα στο
   σαγόνι. Στη συνέχεια, η οικογένεια
   μετακόμισε στη Νάπολη και παρακάλεσε
   κάποιους μακρινούς συγγενείς να τους
   περιμαζέψουν.

   Μετά τον πόλεμο, η Σοφία και η οικογένειά
   της επέστρεψαν στο Ποτσουόλι. Η γιαγιά
   Λουίζα διασκεύασε σε αίθουσα το σαλόνι
   του σπιτιού, πουλώντας σπιτικό λικέρ από
   κεράσι. Η Ρομίλντα έπαιζε πιάνο, η Μαρία
   τραγουδούσε και η ντροπαλή Σοφία
   σέρβιρε και έπλενε τα πιάτα.

   Σε ηλικία 14 ετών η Λόρεν συμμετείχε σε
   διαγωνισμό ομορφιάς στη Νάπολη και
   παρότι δεν κέρδισε, αναδείχθηκε σε μία
   από τις πρώτες. Αργότερα ξεκίνησε
   μαθήματα υποκριτικής και επιλέχθηκε για
   την ταινία Quo Vadis, αφετηρία στην
   κινηματογραφική της καριέρα. Τελικά
   άλλαξε το όνομά της σε Σοφία Λόρεν.

[Επεξεργασία] Γάμος

   Η Λόρεν συνάντησε τον Κάρλο Πόντι το 1950
   κατά τη διάρκεια ενός διαγωνισμού
   ομορφιάς στον οποίο εκείνος ήταν κριτής.
   Αφού είχε βοηθήσει την καριέρα της Τζίνα
   Λολομπρίτζιτα να εκτοξευθεί, βοήθησε
   και τη Λόρεν να πάρει πολλούς μικρούς
   ρόλους. Αργότερα, ενώ ήταν στην Ατλάντα
   των ΗΠΑ το 1957, έβαλε δικηγόρους να του
   βγάλουν το διαζύγιό του στο Μεξικό από
   την τότε σύζυγό του Τζουλιάνα και ένα
   πιστοποιητικό του γάμου κατ'
   εξουσιοδότηση της Λόρεν. Η Ιταλία δεν
   αναγνώριζε τα διαζύγια, εκείνη την
   εποχή, και η Καθολική Εκκλησία αποκήρυξε
   το γάμο. Το 1962 λύθηκε. Μετά από αυτό, ο
   Πόντι πρότεινε στη Τζουλιάνα να
   μετακομίσουν οι τρεις τους στη Γαλλία,
   όπου επιτρέπονταν τα διαζύγια, και να
   γίνουν Γάλλοι πολίτες. Το 1965 η Τζουλιάνα
   Πόντι χώρισε τον άντρα της, επιτρέπντας
   στον Πόντι να παντρευτεί τη Λόρεν το 1966
   με πολιτικό γάμο στις Σέβρες.

   Με τον Πόντι απέκτησε δυο γιους, τον
   Κάρλο Πόντι Τζούνιορ και τον Εντοάρντο
   Πόντι. Ο τελευταίος παντρεύτηκε την
   ηθοποιό Σάσα Αλεξάντερ στη Γενεύη της
   Ελβετίας και απέκτησαν μαζί μια κόρη, τη
   Λουτσία Σοφία (γ. 12 Μαϊου 2006).

[Επεξεργασία] Σταδιοδρομία

   Μέχρι τα τέλη της δεκαετίας του 1950, το
   αστέρι της Λόρεν στο Χόλιγουντ άρχισε να
   λάμπει με ταινίες όπως αυτές του 1957: Το
   παιδί και το δελφίνι (Boy on a Dolphin) και
   Υπερηφάνια και πάθος (The Pride and the Passion), στο
   οποίο συμπρωταγωνίστησε με τον Φρανκ
   Σινάτρα και τον Κάρι Γκραντ. Σύμφωνα με
   δημοσιεύματα της εποχής, αλλά και
   βιογράφους της Σοφίας Λόρεν, κατά τη
   διάρκεια των γυρισμάτων ο Γκραντ την
   ερωτεύθηκε σφοδρά και της έκανε πρόταση
   γάμου, παρά την προφανή αφοσίωση της
   Λόρεν και την ενότητα του ίδιου του
   Γκραντ με την ηθοποιό και συγγραφέα
   Μπέτσι Ντρέικ. Η Λόρεν αρνήθηκε.

  [Επεξεργασία] Παγκόσμια φήμη

   Η Λόρεν απέκτησε παγκόσμια φήμη χάρη σε
   ένα συμβόλαιο για πέντε ταινίες με την
   Paramount Pictures. Ανάμεσα στις ταινίες της
   εκείνης της εποχής είναι: Πόθοι κάτω από
   τις λεύκες (Desire Under the Elms) μαζί με τον
   Άντονι Πέρκινς, βασισμένο στο ομότιλο
   έργο του Ευγένιου Ο' Νηλ, το Σπίτι πάνω σε
   βάρκα (Houseboat) μια ρομαντική κομεντί όπου
   συμπρωταγωνιστούσε με τον Κάρι Γκραντ
   και τη Διαβολογυναίκα (Heller in Pink Tights) του
   Τζορτζ Κιούκορ στην οποία εμφανίστηκε
   για πρώτη φορά με ξανθά μαλλιά (φορώντας
   μια περούκα). Η Λόρεν επέδειξε αξιόλογες
   υποκριτικές ικανότητες και κέρδισε το
   σεβασμό ως δραματική αλλά και ως κωμική
   ηθοποιός, ιδιαίτερα σε ιταλικά έργα όπου
   μπορούσε να εκφραστεί πιο ελεύθερα
   παρόλο που γνώριζε πάρα πολύ καλά
   αγγλικά.

   Το 1960, η ερμηνεία της Λόρεν στην ταινία
   του Βιττόριο ντε Σίκα Η ατιμασμένη (La
   Ciociara) της έφερε πολλά βραβεία
   συμπεριλαμβανομένων κι αυτών στα
   κινηματογραφικά φεστιβάλ των Καννών,
   της Βενετίας και του Βερολίνου. Η
   ερμηνεία της βραβεύτηκε, επίσης, με το
   Βραβείο Όσκαρ Α' Γυναικείου Ρόλου, το
   πρώτο σημαντικό Όσκαρ που δόθηκε σε
   μη-αγγλόφωνη ερμηνεία. Αρχικά, η θλιβερή,
   έντονη ιστορία μιας μητέρας και μιας
   κόρης που επιβιώνουν σε μια διαλυμένη
   από τον πόλεμο Ιταλία με την Άννα
   Μανιάνι στο ρόλο της μητέρας της Σοφία.
   Οι διαπραγματεύσεις, όμως, πιθανόν
   εξαιτίας της αμοιβής της, κατέρρευσαν
   και το σενάριο ξαναγράφτηκε για να
   υποδυθεί η Λόρεν τη μητέρα και η
   Ελεονόρα Μπράουν την κόρη.

   Παρά την τυπική απεικόνιση κάθε όμορφης
   ηθοποιού ως "άδειας" και ανόητης, η Λόρεν
   ήταν γνωστή για το οξύ της πνεύμα και την
   έντονη διορατικότητά της. Μια από τις
   πιο παροιμιώδεις φράσεις της είναι το
   χαριτολόγημά της σχετικά με την
   περίφημη "καμπυλωτή" σιλουέτα της: "Ό,τι
   βλέπετε, το χρωστάω στις μακαρονάδες."

   Κατά τη διάρκεια της δεκαετίας του '60, η
   Λόρεν ήταν μια από τις πιο δημοφιλείς
   ηθοποιούς του κόσμου και συνέχιζε να
   κάνει ταινίες και στην Ευρώπη και στις
   Η.Π.Α παίζοντας μαζί με γνωστούς
   πρωταγωνιστές. Το 1964, η καριέρα της
   έφτασε στο ζενίθ της, όταν έλαβε 1.000.000
   δολάρια για να παίξει στην ταινία Η
   Πτώση της Ρωμαϊκής Αυτοκρατορίας (The Fall of
   the Roman Empire).

   Ανάμεσα στις πιο γνωστές ταινίες της
   Λόρεν από εκείνη την περίοδο είναι η
   επική παραγωγή του Σάμιουελ Μπρόνστον
   Ελ Σιντ (El Cid,1961) με τον Τσάρλτον Ίστον, Η
   εκατομμυριούχος (The Millionairess, 1960) με τον
   Πίτερ Σέλλερς, Διακοπές στη Νάπολη (It
   started in Naples, 1960) με τον Κλαρκ Γκέιμπλ, το
   Χθες, Σήμερα, Αύριο (Ieri, oggi, domani, 1963) του
   Βιττόριο ντε Σίκα με το Μαρτσέλο
   Μαστρογιάνι, η Λαίδη Λ. (Lady L, 1965) του Πίτερ
   Ουστίνοφ με τον Πωλ Νιούμαν, η κλασική
   ταινία του 1966 Αραμπέσκ (Arabesque) με τον
   Γκρέγκορι Πεκ, και στην τελευταία ταινία
   του Τσάρλι Τσάπλιν, Η Κόμισσα από το
   Χονγκ Κονγκ (A Countess from Hong Kong,1967) με τον
   Μάρλον Μπράντο.

   Παρά την αποτυχία πολλών ταινιών της να
   γεμίσουν τα ταμεία, η Λόρεν έχει μια
   εντυπωσιακή λίστα με συνεργασίες με
   διάσημους πρωταγωνιστές.
   Αδιαμφισβήτητα, έχει δώσει γοητευτικές
   ερμηνείες και έχει φορέσει μερικά από τα
   πιο πλουσιοπάροχα κοστούμια που
   δημιουργήθηκαν ποτέ για τον
   κινηματογράφο. Μερικές από τις πιο
   ελκυστικές της ερμηνείες περιλαμβάνουν
   τις ταινίες Η Πριγκίπισσα Ολυμπία (A Breath
   of Scandal, 1960), Madame Sans-Gêne (1962), Η
   Διαβολογυναίκα (Heller in Pink Tights, 1960), και το
   Μια φορά κι έναν καιρό (More than a Miracle, 1967).

  [Επεξεργασία] Μουσική σταδιοδρομία

   Η Λόρεν ηχογράφησε πάνω από είκοσι πέντε
   τραγούδια κατά τη διάρκεια της καριέρας
   της, συμπεριλαμβανομένου και ενός
   μπεστ-σελλερ άλμπουμ με κωμικά
   τραγούδια με τον Πίτερ Σέλλερς. Κατά τα
   λεγόμενα, έπρεπε συχνά να αποκρούει τις
   ρομαντικές του διαθέσεις. Το διαζύγιο
   του Σέλλερς με την πρώτη του γυναίκα, Ανν
   Χάουι, οφειλόταν, εν μέρει στον έρωτα του
   Σέλλερς για τη Λόρεν. Η Λόρεν έχει
   ξεκαθαρίσει σε πολλούς βιογράφους ότι
   ανταποκρίθηκε μόνο πλατωνικά στα
   συναισθήματα του Σέλλερς. Αυτή η
   συνεργασία παρουσιάστηκε και στην
   ταινία The Life and Death of Peter Sellers όπου η
   ηθοποιός Σόνια Ακουίνο υποδύθηκε τη
   Λόρεν. Λέγεται πως για το τραγούδι Where Do
   You Go To (My Lovely) ο συνθέτης Peter Sarstedt το
   εμπνεύστηκε από τη Λόρεν.

  [Επεξεργασία] Ύστερη σταδιοδρομία

   Μόλις η Λόρεν έγινε μητέρα, άρχισε να
   δουλεύει λιγότερο. Πέρασε στα 40 και τα 50
   της με ρόλους σε ταινίες
   συμπεριλαμβανομένης και της τελευταίας
   ταινίας του Ντε Σίκα The Voyage με τον
   Ρίτσαρντ Μπάρτον και την ταινία του
   Έττορε Σκόλα Μια ξεχωριστή μέρα με τον
   Μαρτσέλο Μαστρογιάνι.

   Το 1980,η Λόρεν υποδυθηκε τον εαυτό της και
   τη μητέρα της σε μια τηλεοπτική μεταφορά
   της αυτοβιογραφίας της. Οι ηθοποιοί
   Ρίτζα Μπράουν και Κιάρα Φερράρι έπαιξαν
   τη Λόρεν σε νεαρότερη ηλικία. Το 1932
   πρωταγωνίστησε στα πρωτοσέλιδα όταν
   αναγκάστηκε να εκτίσει ποινή φυλάκισης
   18 ημερών στην Ιταλία για κατηγορίες για
   φοροδιαφυγή, κάτι που δεν έκανε, όμως,
   κακό στην καριέρα και τη δημοτικότητά
   της.

   Στα 60 της, η Λόρεν έγινε πιο επιλεκτική
   με τις ταινίες,στις οποίες επέλεγε να
   παίξει και ασχολήθηκε με διάφορους
   επιχειρηματικούς κλάδους, όπως βιβλία
   μαγειρικής, οπτικά είδη, κοσμήματα και
   αρώματα. Κέρδισε, επίσης, θετικές
   κριτικές για τις ερμηνείες της στην
   ταινία Ready to wear του Ρόμπερτ Άλτμαν (η
   τελευταία ταινία της με το Μαστρογιάννι)
   και στην κωμωδία του 1995 Οι γκρινιάρηδες
   (Grumpy Old Men), όπου έπαιξε μια μοιραία
   γυναίκα μαζί με τον Ουόλτερ Ματάου και
   τον Τζακ Λέμον.

   Το 1991, η Λόρεν έλαβε ένα Τιμητικό Όσκαρ
   για τη συνεισφορά της στον παγκόσμιο
   κινηματογράφο και την αποκάλεσαν "έναν
   από τους θησαυρούς του παγκόσμιου
   κινηματογράφου". Το 1995, έλαβε το τιμητικό
   Βραβείο Cecil B. DeMille στις Χρυσές Σφαίρες.

   Το 1993, παρουσίασε το Τιμητικό Βραβείο
   Όσκαρ, που δόθηκε στο Φεντερίκο Φελίνι.
   Το 1998 παρουσίασε το Όσκαρ Ξενόγλωσσης
   Ταινίας, που απονεμήθηκε στομ Ρομπέρτο
   Μπενίνι για την ταινία του Η Ζωή Είναι
   Ωραία.

   Το 2009, συμπαρουσίασε το Όσκαρ Α'
   Γυναικείου Ρόλου στην 81η Απονομή των
   Όσκαρ. Μετά από τέσσερα χρόνια εκτός
   πλατό και δεκατέσσερα χρόνια χωρίς να
   έχει πρωταγωνιστήσει σε κάποια
   σημαντική αμερικανική κινηματογραφική
   παραγωγή, η Λόρεν θα πρωταγωνιστήσει
   στην κινηματογραφική μεταφορα του Nine,
   μια ταινία του Ρομπ Μάρσαλ, βασισμένη σε
   ένα μιούζικαλ του Μπρόντγουεϊ που
   διηγείται την ιστορία του σκηνοθέτη
   Γκουίντο Κοντίνι, ο οποίος περνάει την
   κρίση της μέσης ηλικίας, που τον κάνει να
   παλεύει να τελειώσει την τελευταία του
   ταινία και αναγκάζεται να ισορροπήσει
   ανάμεσα στις σημαντικές γυναίκες στη
   ζωή του, συμπεριλαμβανομένης και της
   μητέρας του. Η Λόρεν ήταν η πρώτη επιλογή
   του Μάρσαλ για να υποδυθεί τη μητέρα του
   Γκουίντο. Στο κόκκινο χαλί για την 81η
   Απονομή των Όσκαρ, η Λόρεν εξέφρασε πόσο
   πολύ απολάμβανε τα γυρίσματα.

   Το Αμερικανικό Ινστιτούτο
   Κινηματογράφου την έχει κατατάξει
   εικοστή πρώτη στη λίστα με τις 25
   μεγαλύτερες σταρ όλων των εποχών.
   ^[1]

  [Επεξεργασία] Πρόσφατες Δραστηριότητες

   Η Λόρεν, στα 72 της, εμφανίστηκε το 2007 στο
   Ημερολόγιο του εκδοτικού οίκου Pirelli, με
   τίτλο " Ένα κρεβάτι και Πέντε Ιστορίες"
   μαζί με τη Χίλαρι Σουάνκ, την Πενέλοπε
   Κρουζ, τη Ναόμι Ουότς και τη Λου
   Ντουαλόν.

   Η Λόρεν είναι φανατική οπαδός της
   ποδοσφαιρικής ομάδας της Νάπολης. Το
   Μάιο του 2007, όταν η ομάδα της ήταν τρίτη
   στη Β' Εθνική, δήλωσε στην αθλητική
   ιταλική εφημερίδα Gazzetta dello Sport πως θα
   έκανε στριπτίζ αν η ομάδα της κατάφερνε
   να ανέβει την Α' Εθνική τη σεζόν 2007-08. "Οι
   οπαδοί έχουν τόσο πάθος, η πόλη αξίζει
   τον προβιβασμό", είπε η Λόρεν. Αν και η
   ομάδα πέτυχε τον προβιβασμό της στην Α'
   Εθνική στις 10 Ιουνίου 2007, η Λόρεν δεν
   έκανε στριπτίζ.

   Τα περίφημα μάτια της Λόρεν
   απεικονίζονται στις ετικέτες των φιαλών
   της εταιρίας ιταλικών κρασιών Fattoria Paradiso.

   Υπάρχει μια οδός στην περιοχή
   Ετομπικόκε στο Τορόντο του Οντάριο
   ([[Καναδάς]), που φέρει το όνομά της.

   Η Λόρεν αναφέρεται στο τραγούδι "Italian Girls"
   από το ντουέτο των 80s Hall & Oates στο άλμπουμ
   του 1982 H20. Οι στίχοι στη γέφυρα λένε "I see
   Sophia on the Silver Screen, there must be more like her in Rome."
   (Βλέπω τη Σοφία Λόρεν στην Ασημένια
   Οθόνη, πρέπει να υπάρχουν περισσότερες
   σαν εκείνη στη Ρώμη.")

   Το 2009 αποκαλύφτηκε πως η Λόρεν είχε
   γράψει μια επιστολή υπέρ της
   αγιοποίησης του Πάπα Ιωάννη Παύλου Β'.

[Επεξεργασία] Φιλμογραφία

  Έτος  Τίτλος        Ρόλος      Άλλες σημειώσεις
           I am the        Γραμματέας
           Capataz         του
                           Δικτάτορα
           You Are Mogli   Απαχθείσα
  1950     of Barbablu
           A Certain
           Amount of
           Tarzan
           I Devote, Thee
           Hearts at Sea   Extra
           White Leprosy
           Owner of the    Μπαλαρίνα
           Vapor
           Milan           Extra
           Billionaire
  1951     Magician for    Η νύφη
           Force
           Quo Vadis       Σκλάβα της
                           Λυγίας
           It's Him!...
           Yes! Yes!
           Anna
           And Arrived the Φίλη της
           Accordatore     Giulietta
  1952     I Dream of      Conchita
           Zorro
           The Favorite    Leonora
           The Country of  N/A
           Campanelli
           Pilgrim of Love N/A
           We Find
           Ourselves in    Marisa
           Arcade
           Two Nights with Κλεοπάτρα
  1953     Cleopatra
           Girls Marked    Elvira
           Danger
           Good Folk's     Ines
           Sunday
           Aida            Aida
           African Under   Barbara Lama
           the Seas
           Neapolitan      Sisina
           Carousel
           A Day in Court  Anna
           The Anatomy of  The girl
           Love
  1954     Poverty and     Gemma
           Nobility
           The Gold of     Sofia
           Naples
           Attila          Honoria
           Too Bad She's   Lina Stroppiani
           Bad
           The Sign of     Agnese Tirabassi
           Venus
           The Miller's    Carmela
  1955     Beautiful Wife
           The River Girl  Nives Mongolini
           Scandal in      Donna Sofia
           Sorrento
  1956     Lucky to Be a   Antonietta Fallari
           Woman
           Boy on a        Phaedra
           Dolphin
  1957     The Pride and   Juana
           the Passion
           Legend of the   Dita
           Lost
           Desire Under    Anna Cabot
           the Elms
  1958     The Key         Stella
           The Black       Rose Bianco
           Orchid
           Houseboat       Cinzia Zaccardi
  1959     That Kind of    Kay
           Woman
           Heller in Pink  Angela Rossini
           Tights
           It Started in   Lucia Curio
           Naples
  1960     The             Epifania Parerga
           Millionairess
           A Breath of     Princess Olympia
           Scandal
           La Ciociara     Cesira               Όσκαρ πρώτου
                                                γυναικείου ρόλου
  1961     El Cid          Ximena
           Boccaccio '70   Zoe
           Madame          Catherine Hubscher /
           Sans-Gêne      Madame Sans-Gêne
  1962     The Condemned   Johanna
           of Altona
           Five Miles to   Lisa Macklin
           Midnight
           Yesterday,      Adelina
  1963     Today and       Sbaratti/Anna
           Tomorrow        Molteni/Mara
           The Fall of the Lucilla
           Roman Empire
  1964     Marriage                             Υποψηφιότητα για
           Italian-Style   Filumena Marturano   Όσκαρ πρώτου
                                                γυναικείου ρόλου
           Operation       Nora
  1965     Crossbow
           Lady L          Lady Louise
                           Lendale/Lady L
  1966     Judith          Judith
           Arabesque       Yasmin Azir
           A Countess from Natascha
  1967     Hong Kong
           More Than a     Isabella Candeloro
           Miracle
  1968     Ghosts -        Maria Lojacono
           Italian Style
  1970     I Girasoli      Giovanna
           (Sunflower)
           Lady Liberty    Maddalena Ciarrapico
  1971     The Priest's    Valeria Billi
           Wife
           The Sin         Hermana Germana
  1972     Man of La       Aldonza/Dulcinea
           Mancha
           The Voyage      Adriana de Mauro
  1974     Verdict         Teresa Leoni
           Brief Encounter Anna Jesson
  1975     Sex Pot         Pupa
  1976     The Cassandra   Jennifer Rispoli
           Crossing        Chamberlain
  1977     A Special Day   Antoinette
           Angela          Angela Kincaid
  1978     Blood Feud      Titina Paterno
           Brass Target    Mara
  1979     Firepower       Adele Tasca
  1980     Sophia Loren:   Herself/Romilda
           Her Own Story   Villani
  1984     Aurora by Night Aurora
  1986     Courage         Marianna Miraldo
           Running Away    Cesira
  1988     The Fortunate   Lucia
           Pilgrim
           Saturday,
  1990     Sunday and      Rosa Priore
           Monday
  1994     Prêt-à-Porter Isabella de la
                           Fontaine
  1995     Grumpier Old    Maria Sophia Coletta
           Men             Ragetti
  1997     Soleil          Maman Lévy
  2001     Francesca and   Francesca Montorsi
           Nunziata
  2002     Between         Olivia
           Strangers
           Lives of the    Teresa Innocente
           Saints
  2004     Too Much
           Romance... It's Maria
           Time for
           Stuffed Peppers
  2009     Nine            Guido's Mother       Προγραμματισμένη

[Επεξεργασία] Εξωτερικοί σύνδεσμοι

     * Sophia Loren Επίσημη ιστοσελίδα. Ανακτήθηκε
       01/01/2006

[Επεξεργασία] Παραπομπές

    1. ↑ AFI's 100 Years...100 Stars. American Film Institute
       (ανακτήθηκε 23 Οκτωβρίου 2006 )

   Ανακτήθηκε από
   "http://el.wikipedia.org/wiki/%CE%A3%CE%BF%CF%86%CE%AF%CE%B1_%CE%9B%CF%8C%CF%81%CE%B5%CE%BD"
   Κατηγορίες: Ιταλοί ηθοποιοί |
   Βραβευμένες με Όσκαρ Α' Γυναικείου Ρόλου
   | Γεννήσεις το 1934
   Κρυμμένη κατηγορία: Άρθρα που
   χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * مصرى
     * Azərbaycanca
     * Беларуская
     * Български
     * বাংলা
     * Bosanski
     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Frysk
     * Galego
     * עברית
     * Hrvatski
     * Magyar
     * Հայերեն
     * Bahasa Indonesia
     * Italiano
     * 日本語
     * ქართული
     * ಕನ್ನಡ
     * Latina
     * Македонски
     * मराठी
     * Nnapulitano
     * Nederlands
     * ‪Norsk (bokmål)‬
     * Polski
     * Português
     * Runa Simi
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Тоҷикӣ
     * ไทย
     * Türkçe
     * Українська
     * Tiếng Việt
     * 中文

     * Τελευταία τροποποίηση 19:17, 29
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
