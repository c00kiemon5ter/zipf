   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Καρλ Σάντμπεργκ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Καρλ Σάντμπεργκ, 1955

   O Καρλ Σάντμπεργκ (Carl Sandburg, Γκέιλσμπεργκ, Ιλινόις, 1878 - Φλατ Ροκ,
   Βόρεια Καρολίνα, 1967) ήταν Αμερικανός ποιητής, ιστορικός και
   μυθιστοριογράφος. Καταγόταν από οικογένεια φτωχών Σουηδών μεταναστών, που
   ήρθαν στο Νέο Κόσμο για καλύτερη τύχη.

   Πίνακας περιεχομένων

     • 1 Η ζωή του
     • 2 Η ποίηση του Σάντμπεργκ
     • 3 Βιογράφος του Λίνκολν
     • 4 Πηγές
     • 5 Εξωτερικές συνδέσεις

[Επεξεργασία] Η ζωή του

   Ο Σάντμπεργκ έλαβε μικρή σχολική μόρφωση κι έκανε πολλές σκληρές δουλειές
   στα παιδικά του χρόνια - γαλατάς, θυρωρός κουρείου, κτίστης, χαμάλης
   θεατρικών σκηνικών, εργάτης πλινθοποιίας και τορναδόρος κεραμευτικής - που
   τον έφεραν σε επαφή με τους ανθρώπους, τις σκηνές και τα περιβάλλοντα που
   θα περιγράψει αργότερα στα έργα του.

   Σε ηλικία 17 ετών πήγε στο Κάνσας, όπου δούλεψε ως θεριστής σταριού και
   λαντζέρης, πριν ξαναγυρίσει στο Γκέιλσμπεργκ και γίνει μαθητευόμενος σ'
   ένα εργαστήριο ζωγραφικής. Το 1898 πήρε μέρος στον Ισπανοαμερικανικό
   πόλεμο.

   Αργότερα πείσθηκε να συμπληρώσει την πενιχρή μόρφωσή του και να
   παρακολουθήσει το Πανεπιστημιακό Κολέγιο Λάμπαρντ (1898 - 1902), όπου
   διδάχτηκε λατινικά, αγγλική φιλολογία, απαγγελία, δράμα και ρητορική. Την
   τελευταία όμως χρονιά εγκαταλείπει τις σπουδές του και ταξιδεύει στο Νιού
   Τζέρσεϊ, τη Νέα Υόρκη και το Ντελάουερ. Το 1913 εγκαταστάθηκε στο Σικάγο,
   όπου συνεργάστηκε με την εφημερίδα "Chicago Daily News".

   Στην αυτοβιογραφία του με τον τίτλο "Πάντα οι Νεαροί Ξένοι (Always the
   Young Strangers), που έγραψε το 1953, περιγράφει τις εμπειρίες των
   νεανικών του χρόνων μέχρι και τη θητεία του στον Ισπανοαμερικανικό πόλεμο
   (1898) και τις κατοπινές σπουδές του στο Κολέγιο Λάμπαρντ.

[Επεξεργασία] Η ποίηση του Σάντμπεργκ

   Ο Σάντμπεργκ περιγράφει με εύγλωττη ποίηση και τρόπο ρεαλιστικό τη δύσκολη
   και πολλές φορές απάνθρωπη προσαρμογή των μεταναστών σε μια βιομηχανική
   κοινωνία. Μίλησε με βροντερή και ξεκάθαρη φωνή για τις αμέτρητες φάμπρικες
   και τα σφαγεία, τους σιταγρούς και τα λιβάδια, τις ασφυκτικές πόλεις, την
   αποπνικτική ατμόσφαιρα και τους μαύρους ουρανούς στις φτωχογειτονιές που
   ζούσαν οι νεοφερμένοι μετανάστες. Τα περισσότερα έργα του τα διατρέχει
   ένας σπόρος δυνατός της αμερικανικής κοινωνικής ιστορίας. Είναι η ιστορία
   της Αμερικής που αλλάζει, του Σικάγου που γίνεται το μεγάλο σύμβολο της
   αστυφιλίας, των εργατών και νέων μεταναστών που πολεμούν για ψωμί και
   αξιοπρέπεια.

   Το 1904 γράφει το πρώτο βιβλίο του με τον τίτλο "Σε αδιάφορη έκσταση". Η
   φήμη του όμως αδιάκοπα και σταθερά ανεβαίνει με τις ποιητικές συλλογές
   "Ποιήματα του Σικάγου" (Chicago Poems, 1916), "Ξεφλουδιστές καλαμποκιού"
   (Cornhuskers, 1918), "Καπνός και Ατσάλι" (Smoke and Steel, 1920), "Πλάκες
   της ηλιοκαμμένης Δύσης" (Slabs of the Sunburnt West, 1922), "Διαλεγμένα
   ποιήματα" (Selected Poems, 1926), "Καλημέρα, Αμερική" (Good Morning,
   America, 1928), "Ο Λαός, Ναι" (The People, Yes, 1936), "Τα Πλήρη Ποιήματα"
   (The Complete Poems, 1950).

   Η ποίηση του Σάντμπεργκ ήταν επηρεασμένη από το μεγάλο Αμερικανό ποιητή
   Γουόλτ Ουίτμαν (Walt Whitman) και όλο το έργο του διαπνεόταν από βαθιά
   πίστη στα δημοκρατικά ιδεώδη.

   Στα χρόνια που ακολούθησαν τη δημοσίευση της συλλογής "Τα Ποιήματα του
   Σικάγου" (1916), ο Σάντμπεργκ συνήθιζε να λέει δημόσια: "Αυτή είναι η
   διαφορά ανάμεσα στο Δάντη, το Μίλτον και μένα. Αυτοί έγραψαν για την
   Κόλαση χωρίς ποτέ να δουν το μέρος. Εγώ έγραψα για το Σικάγο κοιτάζοντας
   την πόλη για χρόνια και χρόνια". Το ποίημά του "Σικάγο" είναι η επικύρωση
   και η κατηγόρια της Αμερικής. Το πρόσωπο της Αμερικής είναι η πόλη μ' ένα
   πρόσωπο ελεεινό, ζαρωμένο, κτηνώδες και αμαρτωλό, μα συγχρόνως κι ένα
   πρόσωπο περήφανο, τραχύ, δυνατό και πανούργο.

   Η ποιητική συλλογή του "Ο Λαός, Ναι" δημοσιεύτηκε το 1936, στα μέσα της
   Μεγάλης Κρίσης. Αποτελείται από 107 ποιήματα κι είναι ιστορία ειπωμένη με
   ποιητική ακρίβεια, μονόλογος και δραματικό περιστατικό, ακριβώς στο είδος
   του βιβλίου που ο 'Εζρα Πάουντ προσπάθησε να φτιάξει στα "Κάντος" του.
   Είπαν γι αυτό το έργο του, πως ο Σάντμπεργκ έφτιαξε την ποίηση σαν άγαλμα
   του Ροντέν.

   Στο ποίημά του "Πάντα ο όχλος" κλείνει την έννοια της αιωνιότητας στην
   καθημερινότητα του κοινωνικού συνόλου, κάνει το λαό πηγή κάθε αναγέννησης
   ή καταστροφής, προβάλλει το κάθε άτομο ως αναπόσπαστο κομμάτι αυτής της
   αιωνιότητας - "ο όχλος σκοτώνει ή οικοδομεί...ο όχλος είναι ο Αττίλας ή ο
   Τσένγκις Χαν... ο όχλος είναι ο Ναπολέων ή ο Λίνκολν". Και ο ίδιος ο
   Σάντμπεργκ γνώριζε πως ήταν ένα άτομο κι ένα μέρος του όχλου.

[Επεξεργασία] Βιογράφος του Λίνκολν

   Ο Καρλ Σάντμπεργκ έγραψε και ιστορικά βιβλία για τον Αβραάμ Λίνκολν, που
   γνώρισαν τεράστια επιτυχία: "Αβραάμ Λίνκολν: Τα Χρόνια στο Πραίρι"
   (Abraham Lincoln: The Prairie Years, 1929) και το μνημειώδες τετράτομο
   έργο "Αβραάμ Λίνκολν: Τα Χρόνια του Πολέμου" (Abraham Lincoln: The War
   Years, 1939). Το 1940 βραβεύθηκε με το Βραβείο Πούλιτζερ Ιστορίας και τον
   ίδιο χρόνο εξελέγη μέλος της Αμερικανικής Ακαδημίας Τεχνών και Γραμμάτων.

[Επεξεργασία] Πηγές

     • Δημήτρη Σφήκα: "Καρλ Σάντμπεργκ:'Ενας ποιητής του λαού", Εφημ.
       Βραδυνή/Φιλολογική "Βραδυνή", Αθήνα, 19 & 26 Ιουλίου 1965.
     • Δημήτρη Σφήκα (Μεταφράσεις ποιημάτων του Καρλ Σάντμπεργκ): "Πρωινή
       Εκτέλεση", "Δεμάτια", "Ευτυχία", "Σικάγο", Εφημ. Βραδυνή/Φιλολογική
       "Βραδυνή", Αθήνα, 9/2/1963, 6/7/1964, 18/1/1965 & 26/7/1965.
     • Εγκυκλοπαίδεια "Πάπυρος-Λαρούς-Μπριτάνικα", λήμμα "Σάντμπεργκ, Καρλ,
       τόμ. 53, Εκδόσεις Πάπυρος, Αθήνα, 1996.

[Επεξεργασία] Εξωτερικές συνδέσεις

     • Carl Sandburg Home
     • Βιογραφία
     • Δισκογραφία
     • Το ποίημα Graceland του Καρλ Σάντμπεργκ
     • Κολέγιο Καρλ Σάντμπεργκ

    Old book bindings.jpg Αυτό το άρθρο σχετικό με τη λογοτεχνία χρειάζεται
    επέκταση. Μπορείτε να βοηθήσετε τη Βικιπαίδεια επεκτείνοντάς το!

   Ανακτήθηκε από
   "http://el.wikipedia.org/wiki/%CE%9A%CE%B1%CF%81%CE%BB_%CE%A3%CE%AC%CE%BD%CF%84%CE%BC%CF%80%CE%B5%CF%81%CE%B3%CE%BA"
   Κατηγορίες: Αμερικανοί λογοτέχνες | Γεννήσεις το 1878 | Θάνατοι το 1967
   Κρυμμένη κατηγορία: Λογοτεχνία-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Azərbaycanca
     • Беларуская (тарашкевіца)
     • Dansk
     • Deutsch
     • English
     • Esperanto
     • Español
     • Euskara
     • Suomi
     • Français
     • עברית
     • Magyar
     • Íslenska
     • Italiano
     • 日本語
     • 한국어
     • नेपाल भाषा
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Piemontèis
     • Português
     • Русский
     • Svenska
     • Kiswahili
     • Тоҷикӣ
     • ไทย
     • Tiếng Việt
     • Winaray
     • 中文
     • Bân-lâm-gú

     • Τελευταία τροποποίηση 16:58, 13 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
