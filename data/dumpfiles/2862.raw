   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

               Περδίκκας Β' της Μακεδονίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Περδίκκας Β' ήταν βασιλιάς της
   Μακεδονίας από το 448 έως το 413 π.Χ.
   Διαδέχθηκε τον πατέρα του Αλέξανδρο.
   Μετά το θάνατο του τελευταίου, το
   Μακεδονικό κράτος άρχισε να
   αποσυντίθεται. Τα διάφορα μακεδονικά
   φύλα αυτονομήθηκαν σχεδόν πλήρως και
   υπήρχε μόνο μια χαλαρή συμμαχία γύρω από
   το βασιλιά.

   Το 434, ο αδελφός του Περδίκκα, Φίλιππος,
   διεκδίκησε το θρόνο και ζήτησε τη
   συνδρομή των Αθηναίων και του βασιλιά
   των Ελιμών, Δέρδα, για να πετύχει το
   σκοπό του. Ο Περδίκκας αντέδρασε
   προκαλώντας εξεγέρσεις σε μερικές
   υποτελείς πόλεις των Αθηνών, όπως η
   Ποτίδαια. Η Αθήνα αμέσως έστειλε 1000
   οπλίτες και 30 πλοία και κατέλαβαν τη
   Θέρμη. Προχώρησαν και στην πολιορκία της
   Πύδνας, όπου βρήκαν ενισχύσεις από
   άλλους 2000 οπλίτες και 40 πλοία. Οι
   Αθηναίοι έλυσαν την πολιορκία όταν
   πληροφορήθηκαν την άφιξη 1600 Κορίνθιων
   οπλιτών και 400 ψιλών με σκοπό να
   ενισχύσουν τους εξεγερμένους της
   Ποτίδαιας. Οι Αθηναίοι, προκειμένου να
   αντιμετωπίσουν τον νέο κίνδυνο,
   τάχθηκαν με τον Περδίκκα και ξεκίνησαν
   για την Ποτίδαια. Ο Περδίκκας στη
   συνέχεια, αφού είχε αφαιρέσει το
   κυριότερο στήριγμα του Φίλιππου,
   βοήθησε τους Αθηναίους στη νίκη και
   καταστολή της εξέγερσης^[1]. Το 432 π.Χ.,
   στις αρχές του Πελοποννησιακού Πολέμου,
   πείθει τους κατοίκους πόλεων της
   Χαλκιδικής να αποστατήσουν από την
   Αθηναϊκή Συμμαχία και να καταφύγουν
   στην Όλυνθο^[2].

   Ο Περδίκκας δεν παρέμεινε πιστός για
   πολύ στη συμμαχία με τους Αθηναίους και
   το 429 π.Χ. έστειλε 1000 άνδρες για να
   βοηθήσει τους Σπαρτιάτες σε μια επίθεση
   των τελευταίων κατά της Ακαρνανίας, αλλά
   έφτασε πολύ αργά για να φανεί χρήσιμος.
   Σε απάντηση, ο Σιτάλκης, βασιλιάς της
   Θράκης και σύμμαχος των Αθηναίων,
   εισέβαλε στη Μακεδονία με την υπόσχεση
   βοήθειας από τους Αθηναίους. Η υπόσχεση
   βοήθειας από τους Αθηναίους δεν
   πραγματοποιήθηκε και ο Περδίκκας, με
   διπλωματία, έσωσε το βασίλειό του από
   τον κίνδυνο (έταξε την αδελφή του για
   σύζυγο σε έναν ανιψιό του Σιτάλκη και ο
   τελευταίος αποσύρθηκε)^[3].

   Το 424 π.Χ. βοήθησε το Σπαρτιάτη Βρασίδα να
   καταλάβει την Αμφίπολη, μια από τις
   σπουδαιότερες αποικίες των Αθηναίων,
   λόγω της ξυλείας που προμήθευε τον
   Αθηναϊκό στόλο. Αυτό ήταν βαρύ πλήγμα
   για τους Αθηναίους, οι οποίοι για χρόνια
   θα εξαρτώνταν από τη Μακεδονική ξυλεία,
   μεγάλο διαπραγματευτικό όπλο στα χέρια
   του Μακεδόνα βασιλιά. Για να ανταμείψουν
   τους Μακεδόνες, οι Σπαρτιάτες βοήθησαν
   τον Περδίκκα να διασφαλίσει τα σύνορά
   του, ηγούμενοι μίας επίθεσης κατά του
   βασιλιά Αρραβαίου των Λυγκηστών, με την
   υπόσχεση βοήθειας και από τους
   Ιλλυριούς. Οι Ιλλυριοί όμως άλλαξαν
   στρατόπεδο και επιτέθηκαν στον Περδίκκα
   και τους Σπαρτιάτες. Οι ελλιπώς
   εκπαιδευμένοι Μακεδόνες τράπηκαν σε
   φυγή και κατ' ανάγκη οι Σπαρτιάτες
   υποχώρησαν, μάλιστα από την αγανάκτησή
   τους επιτέθηκαν στις αποσκευές των
   Μακεδόνων. Το τελευταίο περιστατικό
   ψύχρανε τις σχέσεις Μακεδόνων και
   Πελοποννησίων και έκαναν τον Περδίκκα
   να προσεγγίσει ξανά την Αθήνα και τελικά
   να ξανασυμμαχήσει μαζί της το 423/2 π.Χ.

   Το 417 ο Περδίκκας αφήνει για ακόμα μια
   φορά τους Αθηναίους και μπαίνει στη
   συμμαχία Σπάρτης-Άργους. Τέσσερα χρόνια
   αργότερα υπέκυψε στις αθηναϊκές
   πιέσεις, διέκοψε τις σχέσεις του με τους
   Πελοποννήσιους και βοήθησε την Αθήνα
   στην επίθεσή της κατά της Αμφίπολης.

   Πέθανε το 413 π.Χ. και τον διαδέχτηκε ο
   γιος του Αρχέλαος.

[Επεξεργασία] Παραπομπές

    1. ↑ Θουκυδίδης, Ιστορίαι, Βιβλίο Α',
       κεφ.56-57.
    2. ↑ Μ.Α. Τιβέριος (1/11/1998). Η αρχαία
       Όλυνθος ζωντανεύει. Το Βήμα
       (ανακτήθηκε 10/4/2009 )
    3. ↑ Θουκυδίδης, Ιστορίαι, κεφ. 29.

[Επεξεργασία] Εξωτερικοί σύνδεσμοι

     * Η Μακεδονία πριν το Φίλιππο Β'

   π • σ • ε
                  Βασιλείς της Μακεδονίας
                            Κάρανος · Κοινός ·
                            Τυρίμας ·
                            Περδίκκας Α' ·
                            Αργαίος Α' ·
                            Φίλιππος Α' ·
                            Αεροπός Α' ·
                            Αλκέτας Α' ·
                            Αμύντας Α' ·
                            Αλέξανδρος Α' ·
                            Αλκέτας Β' ·
                            Περδίκκας Β' ·
                            Αρχέλαος Α' ·
       Αργεάδες     Κρατερός ·
                            Ορέστης · Αεροπός
                            Β' · Αρχέλαος Β' ·
                            Αμύντας Β' ·
                            Παυσανίας ·
                            Αργαίος Β' ·
                            Αμύντας Γ' ·
                            Αλέξανδρος Β' ·
                            Περδίκκας Γ' ·
                            Αμύντας Δ'  ·
                            Φίλιππος Β' ·
                            Αλέξανδρος ο
                            Μέγας · Φίλιππος      Vergiasun.svg
                            Γ' · Αλέξανδρος Δ'
                            Πτολεμαίος Α' ·
   Αντιβασιλείς Αντίπατρος ·
                            Πολυπέρχων
                            Κάσσανδρος ·
                            Φίλιππος Δ' ·
   Αντιπατρίδες Αλέξανδρος Ε' ·
                            Αντίπατρος Β' ·
                            Αντίπατρος
                            Ετησίας · Σωσθένης
                            Λυσίμαχος ·
          Εκτός        Πύρρος ·
     δυναστειών   Πτολεμαίος
                            Κεραυνός ·
                            Μελέαγρος
                            Δημήτριος Α'
                            Πολιορκητής ·
                            Αντίγονος Β'
                            Γονατάς ·
    Αντιγονίδες  Δημήτριος Β'
                            Αιτωλικός ·
                            Αντίγονος Γ'
                            Δώσων · Φίλιππος
                            Ε' · Περσέας

   Ανακτήθηκε από
   "http://el.wikipedia.org/wiki/%CE%A0%CE%B5%CF%81%CE%B4%CE%AF%CE%BA%CE%BA%CE%B1%CF%82_%CE%92%27_%CF%84%CE%B7%CF%82_%CE%9C%CE%B1%CE%BA%CE%B5%CE%B4%CE%BF%CE%BD%CE%AF%CE%B1%CF%82"
   Κατηγορίες: Μακεδόνες μονάρχες |
   Ημαθιώτες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Deutsch
     * English
     * Español
     * Suomi
     * Français
     * Italiano
     * 日本語
     * 한국어
     * Македонски
     * Nederlands
     * ‪Norsk (bokmål)‬
     * Polski
     * Português
     * Русский
     * Srpskohrvatski / Српскохрватски
     * Svenska

     * Τελευταία τροποποίηση 02:44, 11
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
