   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Ισαάκιος Κομνηνός

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ψηφιδωτό που απεικονίζει τον Ισαάκιο, στη Μονή της Χώρας.

   Ο Ισαάκιος Κομνηνός (1093-1152) ήταν τριτότοκος γιος του Αλεξίου Α΄
   Κομνηνού και της Ειρήνης Δούκαινας. Γεννήθηκε στις 16 Ιανουαρίου 1093 και
   πέθανε το 1152 σε ηλικία 59 ετών. Από τον πατέρα του είχε λάβει σε νεαρή
   ηλικία (μόλις 11 ετών, το 1104) τον τίτλο του Καίσαρα. Μετά το θάνατο του
   πατέρα του υποστήριξε τον αδελφό του Ιωάννη στη δυναστική διαμάχη με την
   αδελφή του Άννα, έτσι ο Ιωάννης μετά την αναγόρευσή του σε αυτοκράτορα τον
   προήγαγε σε σεβαστοκράτορα.

   Πίνακας περιεχομένων

     • 1 Το κυνήγι της εξουσίας
     • 2 Τα τελευταία του χρόνια
     • 3 Οι επίγονοί του
     • 4 Συγγραφικό του έργο
     • 5 Βιβλιογραφία

[Επεξεργασία] Το κυνήγι της εξουσίας

   Γύρω στα 1130 αποκαλύφθηκε από τον Ιωάννη συνομωσία εναντίον του, με
   αρχηγό τον Ισαάκιο ο οποίος για να γλιτώσει από την οργή του αδελφού του
   κατέφυγε στον εμίρη της Καππαδοκίας. Τα επόμενα χρόνια επικέντρωσε τις
   προσπάθειες του στη συγκρότηση μιας συμμαχίας με τους Μουσουλμάνους,
   Αρμενίους, Λατίνους και τους Γαβράδες της Τραπεζούντας (την περίοδο εκείνη
   οι Γαβράδες είχαν αποστατήσει από τη βυζαντινή κυριαρχία και κυβερνούσαν
   την Τραπεζούντα ως ανεξάρτητοι ηγεμόνες), με σκοπό να τον εκθρονίσει.

   Μετά το 1132 όμως τα σχέδιά του, χάρις στην αστραπιαία αντίδραση του
   Ιωάννη ανατρέπονται. Ο Ισαάκιος τότε θα μεταβεί στην Παλαιστίνη για να
   αποσπάσει τη βοήθεια των Φράγκων ηγεμόνων Κατά τη διάρκεια μάλιστα της
   εκεί παραμονής του θα υποστηρίξει οικονομικά και πολιτικά την οικοδόμηση
   της Μονής του αγίου Ιωάννη του Βαπτιστή στον ποταμό Ιορδάνη Τελικά όμως,
   οι μεγάλες στρατιωτικές επιτυχίες του αυτοκράτορα αδελφού του στη Μικρά
   Ασία, με αποκορύφωμα την είσοδό του στη λατινική Αντιόχεια, ανάγκασαν τον
   Ισαάκιο που είχε εγκαταλειφθεί και από τους τελευταίους οπαδούς του, να
   συναντηθεί με τον αδελφό του και να συμφιλιωθεί μαζί του. Γρήγορά όμως,
   άρχισε να οργανώνει νέες συνομωσίες εναντίον του αυτοκράτορα, με
   αποτέλεσμα να εξοριστεί στην Ηράκλεια του Πόντου

   Μετά τον αιφνίδιο θάνατο του Ιωάννη όμως (1143) επιχείρησε για άλλη μια
   φορά να διεκδικήσει το θρόνο, υποστηρίζοντας ότι ήταν ικανότερος από τους
   δύο άπειρους γιους του Ιωάννη. Η κεραυνοβόλα όμως αντίδραση του Μανουήλ
   και η υποστήριξη του Μεγάλου Δομέστικου Ιωάννη Αξούχ, ανέτρεψαν για άλλη
   μια φορά τα σχέδιά του. Παρά ταύτα όμως θα συνεχίσει να υποβλέπει το θρόνο
   μέχρι το 1150, οπότε μετά την εμφάνιση κάποιας αρρώστιας θα εγκαταλείψει
   τις αυτοκρατορικές του φιλοδοξίες, τις οποίες όμως κληροδότησε στα παιδιά
   του.

[Επεξεργασία] Τα τελευταία του χρόνια

   Μετά την εμφάνιση της αρρώστιας, που δύο χρόνια αργότερα θα τον στείλει
   τελικά στον τάφο, θα ξεκινήσει, κατά το παράδειγμα των γονιών του, την
   οικοδόμηση ενός μοναστηριού. Το μοναστήρι αυτό, η Θεοτόκος η Κοσμοσώτειρα
   θα είναι το μεγαλύτερο έργο του και σ’ αυτό θα δαπανήσει το μεγαλύτερο
   μέρος της περιουσίας του. Παρά την αρρώστια του μάλιστα ο ίδιος προσωπικά
   θα επιβλέψει τις εργασίες οικοδόμησής της, σε κάθε λεπτομέρεια. Πέθανε
   λίγο μετά, το 1152 και παρά το ότι είχε ετοιμάσει λαμπρό τύμβο στην
   Κωνσταντινούπολη, στο νάρθηκα της Μονής της Χώρας, τελικά προτίμησε να
   ταφεί στην Κοσμοσώτειρα.

[Επεξεργασία] Οι επίγονοί του

   Αρκετά χρόνια μετά το θάνατό του, το 1180 ο γιος του Ανδρόνικος, θα
   πραγματοποιήσει το όνειρο του πατέρα του και θα γίνει αυτοκράτορας,
   εκτοπίζοντας το νόμιμο διάδοχο Αλέξιο. Μάλιστα οι απόγονοι του Ανδρονίκου
   θα είναι αυτοί που θα συνεχίσουν την αυτοκρατορική παράδοση της
   οικογένειας, με την ίδρυση στις παραμονές της Άλωσης του 1204 της
   αυτοκρατορίας των Μεγάλων Κομνηνών της Τραπεζούντας.

[Επεξεργασία] Συγγραφικό του έργο

[Επεξεργασία] Βιβλιογραφία

   Βάρζος Κωνσταντίνος, Η Γενεαλογία των Κομνηνών, τ. Α΄, Βυζαντινά Κείμενα
   και Μελέται 20α, Κέντρο Βυζαντινών Ερευνών, Θεσσαλονίκη 1984, σ. 238-254.

   Ανακτήθηκε από
   "http://el.wikipedia.org/wiki/%CE%99%CF%83%CE%B1%CE%AC%CE%BA%CE%B9%CE%BF%CF%82_%CE%9A%CE%BF%CE%BC%CE%BD%CE%B7%CE%BD%CF%8C%CF%82"
   Κατηγορίες: Βυζαντινοί αξιωματούχοι | Δυναστεία Κομνηνών

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская
     • Български
     • Català
     • Česky
     • English
     • Español
     • Italiano
     • Latina
     • Polski

     • Τελευταία τροποποίηση 03:55, 2 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
