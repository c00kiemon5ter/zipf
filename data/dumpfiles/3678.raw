   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                      RCTV

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   Το λογότυπο του RCTV

   Το Radio Caracas Television (RCTV) είναι ένας
   ιδιωτικός τηλεοπτικός σταθμός της
   Βενεζουέλας, ο οποίος εξέπεμπε από το
   Καράκας στο δίαυλο 2 της μπάντας των VHF
   και πλέον μεταδίδεται μέσω καλωδιακής
   τηλεόρασης. Ο σταθμός ανήκει στον όμιλο
   Empresas 1BC, και ιδρύθηκε στις 15 Νοεμβρίου 1953
   από τον William H. Phelps. Στον ίδιο όμιλο ανήκει
   και το Radio Caracas Radio.

   Στις 27 Μαΐου 2007, η κυβέρνηση της
   Βενεζουέλας ανέστειλε την άδεια
   λειτουργίας του σταθμού, αρνούμενη να
   την ανανεώσει, έπειτα από 53 χρόνια
   λειτουργίας. Ο πρόεδρος της χώρας Ούγκο
   Τσάβες δικαιολόγησε την άρνησή του να
   ανανεώσει την άδεια λειτουργίας του
   σταθμού λέγοντας πως το κανάλι
   υπονόμευε τη κυβέρνησή του και βοήθησε
   στο στρατιωτικό πραξικόπημα εναντίον
   του τον Φεβρουάριο του 2002. Στις 23:59 το
   βράδυ της Κυριακής 27 Μαΐου 2007, το RCTV
   έπαψε να εκπέμπει και αντικαταστάθηκε
   μετά από 5 δευτερόλεπτα από μία κάρτα με
   το λογότυπο του νέου σταθμού TVes, που
   ανήκει στη κυβέρνηση της Βενεζουέλας.
   Μάλιστα η κυβέρνηση της χώρας κατέσχεσε
   τον εξοπλισμό αναμεταδοτών του RCTV,
   επιτρέποντας έτσι την μετάδοση του νέου
   σταθμού σε ολόκληρη τη χώρα. 50 ημέρες
   αργότερα, στις 16 Ιουλίου 2007, ο σταθμός
   εξέπεμψε και πάλι, μέσω συνδρομητικής
   καλωδιακής τηλεόρασης αυτή τη φορά, με
   το όνομα RCTV Internacional. Ωστόσο στις 24
   Ιανουαρίου 2010, η Εθνική Επιτροπή
   Τηλεπικοινωνιών της χώρας, CONATEL,
   αποφάσισε ότι το RCTV International μαζί με 5 άλλα
   κανάλια ήταν παράνομα, και χωρίς να τους
   δώσει χρόνο να αποδείξουν αν είναι αθώα,
   υποχρέωσε τις εταιρείες συνδρομητικής
   τηλεόρασης να κλείσουν το σήμα του
   σταθμού και πάλι. Στη συχνότητα του
   σταθμού από εκείνη τη στιγμή υπάρχει
   μαύρη εικόνα.

   Πίνακας περιεχομένων

     * 1 Πρόγραμμα
     * 2 Το κλείσιμο
     * 3 H επιστροφή
     * 4 Εξωτερικοί σύνδεσμοι

          * 4.1 Τα μέσα μαζικής ενημέρωσης για το
            κλείσιμο του RCTV

[Επεξεργασία] Πρόγραμμα

   Το Radio Caracas Television έχει παράγει
   περισσότερες από 200 τηλενουβέλλες με
   διεθνή απήχηση, αφού κάποιες από αυτές
   είχαν μεταδοθεί από περισσότερες από 80
   χώρες στον κόσμο. Οι σειρές του RCTV
   προβάλλονται τις βραδυνές ώρες.
   Ορισμένες από αυτές είναι γνωστές και
   στην Ελλάδα και τη Κύπρο (Χουάνα η
   παρθένα, Βαλεντίνα έρωτας extra large, Μαριού,
   Κασσάνδρα το μοιραίο πάθος κ.α.). Εκτός
   από τις δικές του παραγωγές το κανάλι
   μεταδίδει και τηλενουβέλλες άλλων
   χωρών, τις μεσημβρινές ώρες. Το δελτίο
   ειδήσεων του σταθμού ονομάζεται "El
   observador" (ο παρατηρητής) και είναι η
   μακροβιότερη τηλεοπτική εκπομπή στην
   ιστορία της Βενεζουέλας, έχοντας
   συμπληρώσει 53 χρόνια στον αέρα.
   Δημοφιλής εκπομπή είναι και η
   Βενεζολάνικη εκδοχή του τηλεπαιχνιδιού
   "Ποιος θέλει να γίνει εκατομμυριούχος"
   (Quien quiere ser millionario?)

[Επεξεργασία] Το κλείσιμο

   [IMG]
   [IMG]
       Χιλιάδες Βενεζουελάνων διαδηλώνουν
                     υποστηρίζοντας το RCTV

   Στις 28 Δεκεμβρίου 2006, ο Πρόεδρος Ούγκο
   Τσάβες ανακοίνωσε ότι η κυβέρνηση δεν θα
   ανανεώσει την άδεια εκπομπής του
   τηλεοπτικού σταθμού RCTV, που θα έληγε
   στις 27 Μαΐου 2007, έτσι, εκείνη τη μέρα ο
   σταθμός θα έπαυε να εκπέμπει. Η
   κυβέρνηση δικαιολόγησε αυτή της την
   απόφαση να μην ανανεώσει την άδεια του
   σταθμού υποστηρίζοντας ότι το Radio Caracas
   Television υποστήριξε το πραξικόπημα του 2002
   ενάντια στην δημοκρατικά εκλεγμένη
   κυβέρνηση του Τσάβες. Το ελεγχόμενο από
   τον Τσάβες Ανώτατο Δικαστήριο αποφάσισε
   πως ο εξοπλισμός μετάδοσης του RCTV πρέπει
   να διατεθούν στο TVes. Η οδηγία επίσης
   διέταξε τον στρατό να προσέχει τον
   εξοπλισμό. Αυτό επιτρέπει στο Tves να
   εκπέμπει σε όλες τις περιοχές που το RCTV
   εξέπεμπε μέχρι τις 27 Μαΐου 2007. Το
   τελευταίο πρόγραμμα που μεταδόθηκε από
   το Radio Caracas Television την Κυριακή 27 Μαΐου 2007
   ήταν ένας 18ωρος τηλεμαραθώνιος στον
   οποίο συμμετείχαν ορισμένοι, αν όχι
   όλοι, οι εργαζόμενοι του RCTV: Ηθοποιοί,
   δημοσιογράφοι, και εργαζόμενοι πίσω από
   τις κάμερες.

   Το Σάββατο 26 Μαΐου το RCTV διέκοψε τη
   ζωντανή αναμετάδοσή του μέσω του
   ίντερνετ, προετοιμαζόμενο έτσι για το
   εξαναγκαστικό κλείσιμο του σταθμό τη
   Κυριακή 27 Μαΐου.

   Στις 0400 UTC (07:00 ώρα Ελλάδας) της Δευτέρας 28
   Μαΐου το RCTV σταμάτησε να εκπέμπει και
   αντικαταστάθηκε από το TVes. Η διακοπή
   εκπομπής του RCTV και η έναρξη εκπομπής
   του TVes χαρακτηρίστηκαν από τη μετάδοση
   του Εθνικού Ύμνου της Βενεζουέλας.

[Επεξεργασία] H επιστροφή

   Στις 16 Ιουλίου 2007, στις 06:00 το πρωί τοπική
   ώρα (13:00 ώρα Ελλάδας), το RCTV επέστρεψε
   στους τηλεοπτικούς δέκτες των
   Βενεζουελάνων μέσω συνδρομητικής
   καλωδιακής τηλεόρασης, με μία αλλαγή στο
   όνομά του, καθώς πλέον ονομάζεται RCTV
   Internacional, προκειμένου να υπενθυμίσει στο
   κοινό πως στόχος της διεύθυνσης του
   καναλιού είναι το RCTV να επιστρέψει σε
   ελεύθερο δίαυλο ώστε να φτάνει στα
   σπίτια όλων των κατοίκων της
   Βενεζουέλας. Με την επιστροφή του
   καναλιού έστω και με αυτό το τρόπο,
   υλοποιήθηκε η υπόσχεση που έδωσε ο
   παρουσιαστής της τελευταίας,
   αποχαιρετιστήριας εκπομπής της 27ης
   Μαΐου, κατά την αποφώνησή της. "Nos Vemos Pronto"
   (θα τα πούμε σύντομα), ήταν τα τελευταία
   λόγια που ακούστηκαν από το RCTV, λόγια που
   έγιναν πράξη 50 ημέρες αργότερα.

[Επεξεργασία] Εξωτερικοί σύνδεσμοι

     * Επίσημη ιστοσελίδα του RCTV
     * RCTV International, θυγατρική εταιρεία που
       αναλαμβάνει την εξαγωγή τηλεοπτικού
       προγράμματος

  [Επεξεργασία] Τα μέσα μαζικής ενημέρωσης
  για το κλείσιμο του RCTV

     * Ρεπορτάζ του Mega Channel (βίντεο)
     * Ρεπορτάζ του ΣΚΑΪ Τηλεόραση (βίντεο)
     * Ένταση στο Καράκας για τηλεοπτικό
       σταθμό (ΣΚΑΪ)

   Ανακτήθηκε από "http://el.wikipedia.org/wiki/RCTV"
   Κατηγορίες: Τηλεοπτικοί σταθμοί |
   Βενεζουέλα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Deutsch
     * English
     * Español
     * Français
     * Bahasa Indonesia
     * Italiano
     * 日本語
     * Nederlands
     * ‪Norsk (bokmål)‬
     * Português
     * Simple English
     * Tiếng Việt

     * Τελευταία τροποποίηση 12:38, 24
       Ιανουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
