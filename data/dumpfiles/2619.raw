   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Κωνσταντίνος Ιωνίδης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Κωνσταντίνος Ιπλιξής

   Ο Κωνσταντίνος Ιωνίδης (ή Ιωάννου ή
   Ιπλιξής) ήταν ευεργέτης, έμπορος και
   συλλέκτης έργων τέχνης.

[Επεξεργασία] Βιογραφικά στοιχεία

   Γεννήθηκε στην Κωνσταντινούπολη το 1772. Η
   μητέρα του λεγόταν Δέσποινα. Πατέρας του
   ήταν ο ιερέας της ενορίας Κοντοσκάλι,
   Ιωάννης Καισαρεύς ή Καϊσαρλής, όπως
   συνηθίζονταν να λέγεται, και ο οποίος
   είχε εγκατασταθεί στην
   Κωνσταντινούπολη.

   Επειδή ο πατέρας του πέθανε νωρίς, η
   μητέρα του έβαλε τον μικρό Κωνσταντίνο
   οκτώ χρονών στο εργαστήρι του θείου του,
   Λουκά Κασϊσαρλή, να μάθει την τέχνη του
   λιθοξόου. Στο εργαστήριο ο Κωνσταντίνος
   δεν μπόρεσε να μείνει πολύ, κράτησε το
   επώνυμο Ιπλιξής, και μπήκε υπάλληλος σε
   εμπορικό κατάστημα υφασμάτων. Σύντομα
   κατάφερε να διακριθεί στο εμπόριο
   αποκτώντας μεγάλη περιουσία, ενώ
   ταυτόχρονα μάθαινε και γράμματα, και
   αποκατέστησε τις τρεις αδερφές του δια
   γάμου.

   Το 1821 αναγκάστηκε να εγκαταλείψει λόγω
   των διώξεων την Πόλη και να συνεχίσει
   την εμπορική δραστηριότητά του στο
   Λονδίνο, στο οποίο διατηρούσε κατάστημα.
   Κατά την παραμονή στο Λονδίνο αποφάσισε
   να αλλάξει το επώνυμό του, που ήταν
   Ιπλιξής, σε Ιωνίδης, με το οποίο και
   έμεινε γνωστός.

   Μετά την απελευθέρωση της Ελλάδας
   συνεισέφερε στην ανέγερση του κτιρίου
   του πανεπιστημίου ενώ ύστερα από
   προτροπές του δημάρχου Πειραιά Πέτρου
   Ομηρίδη - Σκυλίτση ανήγειρε με δικά του
   έξοδα την Ιωνίδειο σχολή, για την οποία
   έδωσε πάνω από 40.000 δραχμές. Ο
   Κωνσταντίνος Ιωνίδης ασχολήθηκε επίσης
   και με τη συλλογή έργων τέχνης (Ρεμπράντ
   κ.λπ.). Κατόρθωσε μάλιστα να γίνει ένας εκ
   των σημαντικότερων συλλεκτών έργων
   τέχνης της εποχής του βοηθώντας
   παράλληλα πολλούς νέους καλλιτέχνες και
   λογοτέχνες. Μεγάλο μέρος της συλλογής
   του το δώρισε ο γιος του, στη βασίλισσα
   Βικτώρια, όταν έφτιαχνε το μουσείο "Victoria
   and Albert Museum".

   Γιός του ήταν ο Αλέξανδρος Ιωνίδης
   (1810-1890), ο οποίος απέκτησε με την Ευτέρπη
   Σγούτα μεταξύ άλλων τον Αλέξανδρο
   Ιωνίδη (1840-1898), τον Λουκά Ιωνίδη (1837-1924),
   την Αγλαΐα Ιωνίδη (1834-1906) και την
   Χαρίκλεια Ιωνίδη (1844-1923). Οι περισσότεροι
   από αυτούς ασχολήθηκαν με την τέχνη και
   συνδέθηκαν με ονόματα όπως οι: Ουίλιαμ
   Μόρις, Ντάντε Γκάμπριελ Ροσέτι, Σούμαν
   κ.α. Η εγγονή του Αθηνά Ρωσσέτη ήταν
   σύζυγος του Ιωάννου Τσάτσου και μητέρα
   του Δημητρίου Τσάτσου. Απευθείας
   απόγονοι του Κωνσταντίνου Ιωνίδη είναι
   οι Κωνσταντίνος Τσάτσος, Θεμιστοκλής
   Τσάτσος και Δημήτρης Θ. Τσάτσος.

[Επεξεργασία] Πηγές

     * Εθνικόν και Καποδιστριακόν
       Πανεπιστήμιον Αθηνών (1921). Δημήτριος Α.
       Δημητριάδης. ed. Οι ευεργέται των
       πανεπιστημίων : Βιογραφικόν απάνθισμα
       μετά εικόνων. Εν Αθήναις: Τυπογραφικά
       Καταστήματα Ταρουσοπούλου.
       http://anemi.lib.uoc.gr/metadata/4/6/6/metadata-02-0000269.tkl.
       Ανακτήθηκε την 25 Μαΐου 2010.

[Επεξεργασία] Εξωτερικοί σύνδεσμοι

     * Γενεαλογικό δέντρο

   Ανακτήθηκε από
   "http://el.wikipedia.org/wiki/%CE%9A%CF%89%CE%BD%CF%83%CF%84%CE%B1%CE%BD%CF%84%CE%AF%CE%BD%CE%BF%CF%82_%CE%99%CF%89%CE%BD%CE%AF%CE%B4%CE%B7%CF%82"
   Κατηγορίες: Πόντιοι | Έλληνες ευεργέτες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 15:52, 23 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
