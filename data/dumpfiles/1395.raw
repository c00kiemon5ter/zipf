   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                  Γεώργιος Β΄ της Ελλάδας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Γεώργιος Β΄
   Γεώργιος Β΄ της Ελλάδας
                     Βασιλιάς των Ελλήνων
   Περίοδος εξουσίας
   27 Σεπτεμβρίου, 1922 - 25 Μαρτίου, 1924
            Στέψη           27 Σεπτεμβρίου, 1922
       Προκάτοχος      Κωνσταντίνος Α΄
         Διάδοχος        Παύλος Α΄
   Περίοδος εξουσίας
   3 Νοεμβρίου, 1935 - 1 Απριλίου 1947
          Σύζυγος         Ελισάβετ
   Βασιλικός Οίκος Οίκος του Γκλύξμπουργκ
          Πατέρας         Κωνσταντίνος Α΄
           Μητέρα          Σοφία
                                 20 Ιουλίου 1890
          Γέννηση         Ανάκτορα Τατοΐου, Αθήνα,
                                 Ελλάδα
          Θάνατος         1 Απριλίου, 1947
                                 Αθήνα, Ελλάδα
   Τοποθεσία Ταφής Βασιλικό Κοιμητήριο,
                                 Ανάκτορα Τατοΐου, Αθήνα
         Υπογραφή        George II of Greece Signature.svg

   Ο Γεώργιος Β’, Βασιλεύς των Ελλήνων,
   ήταν βασιλιάς στο Βασίλειο της Ελλάδας
   κατά τα διαστήματα 1922-24 και 1935-1947.

   Πίνακας περιεχομένων

     * 1 Βιογραφία
     * 2 Οικογένεια
     * 3 Πρώτη εξορία
     * 4 Παλινόρθωση
     * 5 Β΄ Παγκόσμιος Πόλεμος
     * 6 Η Επάνοδος του 1946
     * 7 Το επεισόδιο Δίελλα
     * 8 Δείτε επίσης

[Επεξεργασία] Βιογραφία

   Γεννήθηκε στη Δεκέλεια, βασιλική έπαυλη
   Τατοΐου το πρωί στις 7 Ιουλίου (π.ημ) ή 20
   Ιουλίου (ν.ημ.) του 1890. Ήταν πρωτότοκος
   γιος του τότε πρίγκηπα διαδόχου και
   μετέπειτα Βασιλέως Κωνσταντίνου Α’
   (1868-1923) και της πριγκίπισσας Διαδόχου
   Σοφίας της Πρωσίας και Ελλάδας (1870-1932),
   αδελφής του Κάιζερ (Αυτοκράτορα)
   Γουλιέλμου Β’ της Γερμανίας. Ο Διάδοχος
   Κωνσταντίνος που εκτελούσε τότε
   καθήκοντα αντιβασιλέως ανήγγειλε το
   χαρμόσυνο γεγονός στον Βασιλέα Γεώργιο
   Α΄, που βρισκόταν στην Ευρώπη, στη
   Βασίλισσα Όλγα, που βρισκόταν στη
   Σεβαστούπολη στη Ρωσία και στον
   Πρωθυπουργό Χ. Τρικούπη με το
   τηλεγράφημα: "Αγαπητή Σοφία έτεκεν υιόν".
   Η είδηση της γέννηση του πρίγκηπα και
   επίδοξου διαδόχου χαιρετίσθηκε με
   ενθουσιασμό από τον αθηναϊκό λαό ενώ
   στις 11.00 ώρα, από τα πυροβολεία της
   Αθήνας, που τότε βρίσκονταν στο λόφο των
   Νυμφών (Αστεροσκοπείου), ρίφθηκαν 121
   κανονιοβολισμοί. Το μεσημέρι της ίδιας
   ημέρας ο Πρωθυπουργός μαζί με τα μέλη
   του υπουργικού συμβουλίου και τον
   Δήμαρχο Αθηναίων έφθασαν στη Βασιλική
   έπαυλη για να συγχαρούν τον αντιβασιλέα
   και να συντάξουν τη ληξιαρχική πράξη
   γέννησης.
   Ένα μήνα περίπου μετά τη γέννηση, σε
   περιορισμένο κύκλο προσκεκλημένων
   τελέστηκε στο παρεκλήσσιο της βασιλικής
   έπαυλης, από τον Αρχιεπίσκοπο Αθηνών, η
   βάπτιση του νέου πρίγκιπα όπου και έλαβε
   το όνομα Γεώργιος. Ανάδοχοί του ήταν η
   μετέπειτα Βασίλισσα της Βρετανίας
   Αλεξάνδρα (αδελφή του Γεωργίου Α της
   Ελλάδας), ο Αυτοκράτορας της Γερμανίας, ο
   Βασιλεύς της Δανίας, ο διάδοχος της
   Ρωσίας, εκπροσωπώντας τον Τσάρο, και οι
   αδελφοί του διαδόχου πρίγκιπες Γεώργιος
   και Νικόλαος. Ο πρίγκιπας Γεώργιος
   τέθηκε πρώτος στη σειρά διαδοχής
   (επίδοξος διάδοχος) για το θρόνο της
   Ελλάδος μετά τον πατέρα του.

   Ο Γεώργιος Β΄ υπήρξε από τις πιο
   δραματικές φυσιογνωμίες της νεώτερης
   ελληνικής ιστορίας.Σε γενικές γραμμές
   ακολούθησε τον πατέρα του, κατά τη
   διάρκεια της ζωής του. Έτσι υπηρέτησε
   στο στρατό ως υπασπιστής του, παρέμεινε
   στο πλευρό του κατά τη διάρκεια της
   σύγκρουσής του με το Βενιζέλο και τον
   ακολούθησε το 1917 στην εξορία,
   παραμερίστηκε στη σειρά διαδοχής από το
   μικρότερο αδελφό του Αλέξανδρο, κατόπιν
   απαιτήσεως της Αντάντ και του Βενιζέλου.
   Επέστρεψε από την εξορία το 1920, μετά την
   ήττα του Βενιζέλου και την επαναφορά του
   Κωνσταντίνου στο θρόνο.

   Μετά την Μικρασιατική Καταστροφή, το
   Κίνημα της 11ης Σεπτεμβρίου 1922 και την
   παραίτηση του Κωνσταντίνου τον
   διαδέχτηκε στο θρόνο ως Βασιλεύς των
   Ελλήνων στις 27 Σεπτεμβρίου 1922. Μετά από
   ένα χρόνο αναγκάστηκε από την
   Eπαναστατική Kυβέρνηση να εγκαταλείψει
   την Ελλάδα. Λίγους μήνες αργότερα με
   απόφαση της εθνοσυνέλευσης κηρύχθηκαν
   αυτός και ολόκληρη η δυναστεία έκπτωτοι.
   Παρήλθαν 11 περίπου έτη εξορίας για να
   επανέλθει, έπειτα από το νόθο
   Δημοψήφισμα του 1935. Με την επιστροφή του
   στη χώρα, ο Γεώργιος δεν άργησε να δείξει
   τις αυταρχικές του κλίσεις, στηρίζοντας
   τον Ιωάννη Μεταξά στο πραξικόπημά του
   και στην εγκαθίδρυση δικτατορίας.
   Ευτύχησε όμως να συνδέσει το όνομά του
   με το Έπος του 1940. Αλλά τον ανέμεναν και
   πάλι δραματικές περιπέτειες. Όταν η
   Ελλάδα απελευθερώθηκε υποχρεώθηκε να
   παραμείνει στο εξωτερικό και να δεχθεί
   την Αντιβασιλεία. Και όταν επιτέλους
   κλήθηκε πάλι να βασιλεύσει το 1946,
   απεβίωσε μετά από έξι μήνες.

[Επεξεργασία] Οικογένεια

   Στις 27 Φεβρουαρίου 1921 τελέστηκαν οι
   διπλοί γάμοι του Γεωργίου με την
   πριγκίπισσα της Ρουμανίας Ελισάβετ
   (1894-1956) και του πρίγκιπα διαδόχου της
   Ρουμανίας Καρόλου με την αδελφή του
   Γεωργίου πριγκίπισσα Ελένη. Το ζευγάρι
   δεν ευτύχισε, δεν απέκτησαν παιδιά και
   χώρισαν στις 6 Ιουλίου 1935 στην εξορία,
   λίγους μήνες πρίν την επιστροφή του
   Γεωργίου στην Ελλάδα.

   [IMG]
   [IMG]
   Γραμματόσημο με ημερομηνία 1/9/1946 που
   αναπαριστά τον βασιλιά Γεώργιο Β΄.‎

[Επεξεργασία] Πρώτη εξορία

   Στις 22 Οκτωβρίου 1923 , τρείς μόλις μέρες
   μετά την προκήρυξη εκλογών για τις 16
   Δεκεμβρίου 1923, ξέσπασε Στρατιωτικό
   Κίνημα με ηγέτες τους υποστρατήγους Γ.
   Λεοναρδόπουλο και Π. Γαργαλίδη και το
   συνταγματάρχη Γ. Ζήρα. Ιδιαίτερα
   σημαντικό ρόλο διαδραμάτισε στην
   οργάνωση και την εκδήλωση του κινήματος
   μια ομάδα μοναρχικών αξιωματικών,
   γνωστή ως " Οργάνωση Ταγχματαρχών ", που
   βρισκόταν σε άμεση επαφή με τον Ι.
   Μεταξά. Οι κινηματίες προσκαλούσαν την
   Επαναστατική Κυβένηση να διαλυθή. Οι
   αρχηγοί του κινήματος ωστόσο ήταν
   βενιζελικής προέλευσης, ο δε Γ.
   Λεοναρδόπουλος είχε πάρει μέρος στο
   κίνημα της Εθνικής Άμυνας στη
   Θεσσαλονίκη το 1916. Οι υπόλοιποι όμως
   ήταν σαφώς φιλομοναρχικοί. Οι σχέσεις
   των κινηματιών με βασιλικούς κύκλους
   θεωρήθηκαν στοιχεία ενοχοποιητικά για
   το Βασιλιά Γεώργιο Β΄ .

   Το Κίνημα Λεοναρδόπουλου-Γαργαλίδη
   απέτυχε και παρέτεινε την πολιτκή
   ανωμαλία καθώς και την ισχύ του
   στρατιωτικού νόμου και την απαγόρευση
   έκδοσης των αντιβενιζελικών εφημερίδων.
   Μέσα σε κλίμα έντασης έγιναν οι
   βουλευτικές εκλογές στις 16 Δεκεμβρίου
   1923 για την ανάδειξη της Δ΄ Συντακτικής
   Εθνοσυνέλευσης. Στις εκλογές , από τις
   οποίες δήλωσε αποχή η αντιβενιζελική
   παράταξη, εκλέχτηκαν βουλευτές μόνο από
   τη βενιζελική παράταξη. Τρείς μέρες
   αργότερα, στις 19 Δεκεμβρίου 1923, με
   υπόδειξη της κυβέρνησης Γονατά, ο
   Βασιλιάς Γεώργιος Β΄ έφυγε προσωρινά
   από τη Ελλάδα, ώσπου να αποφασιστεί η
   τύχη του πολιτεύματος, και ορίστηκε
   Αντιβασιλιάς ο Παύλος Κουντουριώτης.

   Όλα τα μέλη της βασιλικής οικογένειας
   άρχισαν να αναχωρούν από την Ελλάδα. Ο
   ίδιος με τη σύζυγό του εγκαταστάθηκαν
   στη Ρουμανία. Λίγο αργότερα αυτός
   αναχώρησε για τη Μεγάλη Βρετανία, όπου
   και εγκαταστάθηκε μόνιμα κάτω από την
   προστασία του εκεί Βασιλιά Γεωργίου Ε΄.

   Στις 25 Μαρτίου 1924 ανακηρύχθηκε
   Αβασίλευτη Δημοκρατία με ψήφισμα της Δ΄
   Συντακτικής Εθνοσυνέλευσης και η
   δυναστεία κυρήχτηκε έκπτωτη. Το ψήφισμα
   τέθηκε στο Δημοψήφισμα της 13η Απριλίου
   1924 και εγκρίθηκε με το 69% της λαικής
   ψήφου.

   Κατά τη διάρκεια της εξορίας του
   αρνήθηκε να αναγνωρίσει το νέο
   πολίτευμα, χαρακτηρίζοντάς το ως προϊόν
   βίας από την επαναστατική κυβέρνηση και
   το στρατό.

[Επεξεργασία] Παλινόρθωση

   [IMG]
   [IMG]
   Η οικογένεια του βασιλιά Γεωργίου Β΄.‎

   Μετά το Στρατιωτικό Κίνημα των Παπάγου,
   Ρέπα, Οικονόμου στις 10 Οκτωβρίου 1935 που
   οργανώθηκε από τον Γ. Κονδύλη,
   καταργήθηκε η Αβασίλευτη Δημοκρατία και
   επαναφέρθηκε προσωρινά σε ισχύ το
   Σύνταγμα του 1911 με ψήφισμα της Ε΄
   Συντακτικής Εθνοσυνέλευσης και
   ορίστηκε το Δημοψήφισμα της 3ης
   Νοεμβρίου 1935 όπου θα ενέκρινε ή όχι ο
   λαός την επαναφορά της Βασιλείας. Με το
   αμφιλεγόμενο δημοψήφισμα
   αποκαταστάθηκε στο θρόνο του.

   Αμέσως μετά την επιστροφή του,στις 25
   Νοεμβρίου 1935, επιχείρησε να συμφιλιώσει
   τις αντιμαχόμενες πολιτικές παρατάξεις.
   Προχώρησε στη συγκρότηση υπηρεσιακής
   κυβέρνησης, στις 30 Νοεμβρίου 1935 υπό τον
   καθηγητή της νομικής σχολής Κωνσταντίνο
   Δεμερτζή και διενήργησε τις εκλογές της
   26ης Ιανουαρίου 1936 με απλή αναλογική,
   στην οποία καμία παράταξη δεν κατάφερε
   να εξασφαλίσει αυτοδυναμία. Υπ’ αυτές
   τις συνθήκες και θέλοντας να αποτρέψει
   το σχηματισμό αντιβασιλικής κυβέρνησης
   επέτρεψε στον Ιωάννη Μεταξά να
   σχηματίσει κυβέρνηση με την ανοχή των
   μεγάλων κομμάτων και αργότερα, στις 4
   Αυγούστου 1936, την επιβολή ειδικού
   καθεστώτος περιορίζοντας συνταγματικά
   δικαιώματα χαρακτηριζόμενο ως εκ τούτου
   Δικτατορία.

[Επεξεργασία] Β΄ Παγκόσμιος Πόλεμος

   Υπό το καθεστώς της 4ης Αυγούστου ο
   Μεταξάς κατάφερε να επιβάλει τον
   απόλυτό έλεγχό του στο κράτος και το
   στρατό. Παρά λοιπόν τις φημολογούμενες
   φιλογερμανικές ιδέες του η Ελλάδα
   παρέμεινε προσδεμένη στο άρμα της Μ.
   Βρετανίας και πολέμησε μαζί της στον Β’
   Παγκόσμιο πόλεμο. Μετά την είσοδο των
   Γερμανών στη Χώρα, ο Βασιλεύς μαζί με την
   Κυβέρνηση και τις ελεύθερες ελληνικές
   ένοπλες δυνάμεις Βασιλικού ναυτικού και
   Βασιλικής Αεροπορίας κατέφυγε μέσω
   Κρήτης στην Αίγυπτο. Ενώ η ελληνική
   εξόριστη κυβέρνηση παρέμεινε στην
   Αίγυπτο ο ίδιος μετέβη στο Συμμαχικό
   Στρατηγείο στο Λονδίνο, όπου παρέμεινε
   σχεδόν καθ’ όλη τη διάρκεια του πολέμου.

[Επεξεργασία] Η Επάνοδος του 1946

   Κατά τη διάρκεια της κατοχής, η ανάπτυξη
   στην Ελλάδα ισχυρού αντιστασιακού
   κινήματος από αριστερές δυνάμεις, που
   αντιτάσσονταν στη Βασιλεία, οδήγησαν σε
   συμφωνία, με βάση την οποία μετά την
   απελευθέρωση θα διενεργούνταν νέο
   δημοψήφισμα για το πολιτειακό και μέχρι
   τότε ο Γεώργιος θα παρέμενε στο
   εξωτερικό. Μετά την απελευθέρωση, τον
   Οκτώβριο του 1944, η πολιτική κατάσταση
   στην Ελλάδα ευνοούσε το ξέσπασμα
   ένοπλης σύγκρουσης μεταξύ των αστικών
   και των αριστερών κομμάτων. Έτσι,
   προκειμένου να παραμείνει ο αστικός
   κόσμο ενωμένος, εξαναγκάστηκε από τον
   Τσόρτσιλ να διορίσει Αντιβασιλέα και
   προσωρινό αρχηγό του κράτους τον
   συμπαθή στους Βενιζελικούς
   Αρχιεπίσκοπο Αθηνών Δαμασκηνό. Στην
   πραγματικότητα ο εμφανής τότε κίνδυνος
   να επικρατήσουν οι Κομουνιστές οδήγησε
   όλον τον αστικό κόσμο να συνασπιστεί
   γύρω από τον βασιλιά και να τον στηρίξει
   με κάθε τρόπο. Έτσι στο Δημοψήφισμα της
   1ης Σεπτεμβρίου 1946 επικράτησαν οι οπαδοί
   της Βασιλείας (69% υπέρ της επανόδου του
   Γεωργίου Β΄). Ο Γεώργιος επέστρεψε στις 27
   Σεπτεμβρίου 1946 για να πεθάνει αιφνίδια
   την 1η Απριλίου 1947 από καρδιακή ανακοπή.
   Αρχικά μάλιστα, λόγω της ημέρας, δεν
   έγινε πιστευτή η είδηση του θανάτου του.
   Ετάφη στο βασιλικό κοιμητήριο, στο
   Τατόι. Ήταν ηλικίας 57 ετών. Επειδή από το
   γάμο του με την Ελισάβετ δεν είχε
   αποκτήσει παιδιά τον διαδέχτηκε ο
   αδελφός του και μέχρι τότε διάδοχος
   Παύλος.

[Επεξεργασία] Το επεισόδιο Δίελλα

   Στο παράδοξο αυτό επεισόδιο εμπλέκονται
   άμεσα ή έμμεσα, ένας Βασιλιάς, ένας
   Αρχιεπίσκοπος και ένας πρώην
   Πρωθυπουργός. Δόθηκε στη δημοσιότητα
   από τους Σπυρίδωνα Μαρκεζίνη και τον
   φίλο και συνεργάτη του Παναγιώτη
   Σιφναίο, διευθυντή τότε του ΕΙΡ.

   Τον Απρίλιο του 1946, μία κοπέλα, γύρω στα
   30, ονόματι Έλλη Δίελλα, επισκέφθηκε τον
   Παναγιώτη Σιφναίο και του δήλωσε ότι
   ήταν απεσταλμένη μιας γερόντισσας
   ονόματι Δέσποινας, η οποία ήθελε να
   διαβιβάσει ένα μήνυμα προς τον Γεώργιο
   Β΄. Όταν επισκέφθηκε ο Π. Σιφναίος το
   σπίτι της γερόντισσας συνάντησε εκεί
   εξερχόμενο τον βιομήχανο
   Μποδοσάκη-Αθανασιάδη. Η γερόντισσα
   Δέσποινα είπε τα εξής: "Η Παναγία
   επιθυμεί να διαβιβάσεις εσύ το μήνυμα
   που θα σου πώ στο Βασιλέα. Ο Βασιλεύς θα
   επανέλθη στην Ελλάδα. Πρίν αποβιβασθή
   όμως στας Αθήνας, πρέπει απαραιτήτως να
   περάση από την Τήνον και να προσκυνήση
   την Μεγαλόχαρην. Άν παραλείψη να το κάμη,
   θα αποθάνη έξ μήνας μετά την επάνοδόν
   του. "

   O Π. Σιφναίος το μετέδωσε μέσω Ραούλ
   Ρωσέττη στο Γεώργιο Β΄ και επισκέφθηκε
   δεύτερη φορά τη γερόντισσα Δέσποινα,
   όπου του έδειξε μια εικόνα δώρο του τέως
   Πρωθυπουργού Εμ. Τσουδερού. Σύμφωνα με
   μαρτυρία του Τσουδερού στον Σπ.
   Μαρκεζίνη, όταν ευρίσκετο επί Μεταξά,
   υπό περιορισμό στην Εκάλη, τον είχε
   επισκεφθεί η γερόντισσα και του είχε πεί
   ότι θα γίνει "Πρωθυπουργός στο
   Εξωτερικό". O Τσουδερός της είπε ότι
   προφανώς εννοούσε ότι θα γίνει Υπουργός
   των Εξωτερικών. Εκείνη όμως επέμενε.
   Όταν αργότερα έγινε πράγματι
   Πρωθυπουργός στο εξωτερικό, ο Τσουδερός,
   ο οποίος πίστευε στον πνευματισμό, της
   δώρησε την εικόνα.

   Εκτός του Σιφναίου, η γερόντισσα
   Δέσποινα συνάντησε και τον πρώην
   Αρχιεπίσκοπο Χρύσανθο για να μεταφέρει
   το μήνυμα στον Βασιλιά. Ο μεγάλης
   μόρφωσης Χρύσανθος, διστάζοντας και μη
   θέλοντας να παρεξηγηθεί, κάλεσε τον Σπ.
   Μαρκεζίνη και τον παρακάλεσε,
   διακριτικά, να μεταβεί στο Λονδίνο η
   Δίελλα, για να μεταφέρει η ίδια το
   μήνυμα. Η Δίελλα μετέβη στο Λονδίνο με
   στρατιωτικό αεροπλάνο αλλά σύμφωνα με
   τον Ρωσσέτη " ο Βασιλεύς δεν απέδωσε
   σημασία ". Στις 27 Σεπτεμβρίου 1946
   επέστρεψε ο Γεώργιος Β΄ χωρίς να περάσει
   από τη Τήνο και απεβίωσε μετά από έξι
   μήνες και τέσσερις ημέρες, στις 1
   Απριλίου 1947.

[Επεξεργασία] Δείτε επίσης

     * Διάγγελμα του Βασιλέως Βεωργίου Β΄
       προς τον ελληνικό λαό (28-10-1940)

                        Royal Coat of Arms of Greece.svg
                             Γεώργιος Β΄
                                Βασιλεύς των
    Προκάτοχος:           Ελλήνων
   Κωνσταντίνος 27 Σεπτεμβρίου 1922  Διάδοχος:
             Α΄              - 25 Μαρτίου 1924     Παύλος Α΄
                             3 Νοεμβρίου 1935 - 1
                                 Απριλίου 1947

   π • σ • ε
                     Βασιλείς της Ελλάδας
               Όθων  · Γεώργιος Α΄  ·
   Greek Royal Κωνσταντίνος Α΄  ·                   Kingdom of
   Arms.svg    Αλέξανδρος Α΄  · Γεώργιος Β΄ Greece
                · Παύλος Α΄  · Κωνσταντίνος  Flag.svg
               Β΄

   Ανακτήθηκε από
   "http://el.wikipedia.org/wiki/%CE%93%CE%B5%CF%8E%CF%81%CE%B3%CE%B9%CE%BF%CF%82_%CE%92%CE%84_%CF%84%CE%B7%CF%82_%CE%95%CE%BB%CE%BB%CE%AC%CE%B4%CE%B1%CF%82"
   Κατηγορίες: Βασιλείς της Ελλάδας |
   Ελληνική Βασιλική Δυναστεία | Έλληνες
   πρωταγωνιστές του Β' Παγκοσμίου Πολέμου
   | Γεννήσεις το 1890 | Θάνατοι το 1947 | Οίκος
   του Γκλύξμπουργκ | Τάγμα της
   Περικνημίδας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Български
     * Català
     * Česky
     * Dansk
     * Deutsch
     * English
     * Español
     * Eesti
     * Suomi
     * Français
     * עברית
     * Magyar
     * Bahasa Indonesia
     * Italiano
     * 日本語
     * Basa Jawa
     * 한국어
     * Latina
     * मराठी
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Svenska
     * ไทย
     * Türkçe
     * Українська
     * Yorùbá
     * 中文

     * Τελευταία τροποποίηση 15:11, 13 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
