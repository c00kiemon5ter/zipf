   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Σεραφείμ Μάξιμος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Σεραφείμ Μάξιμος (1899-1962) ήταν Μαρξιστής
   διανοούμενος, οικονομολόγος, βουλευτής
   του ΚΚΕ και μια από τις σημαντικότερες
   φυσιογνωμίες του ελληνικού
   Κομμουνιστικού κινήματος.

   Πίνακας περιεχομένων

     * 1 Νεανικά χρόνια
     * 2 Στην καθοδήγηση του ΚΚΕ
     * 3 Μεταγενέστερη ζωή
     * 4 Εφημερίδες και περιοδικά που
       αρθογράφησε
     * 5 Βιβλία του
     * 6 Πηγές

[Επεξεργασία] Νεανικά χρόνια

   Ο Μάξιμος γεννήθηκε στο Γάνο της
   Ανατολικής Θράκης. Σπούδασε στη Μεγάλη
   του Γένους Σχολή. Ύστερα από την Ρωσική
   Επανάσταση εργάστηκε ως ναυτεργάτης
   στην Κωνσταντινούπολη, όπου
   δραστηριοποιήθηκε στο ναυτεργατικό
   συνδικαλιστικό κίνημα. Εκεί αναδείχθηκε
   σε γραμματέα της Πανεργατικής Ένωσης,
   μέλος της οποίας την εποχή εκείνη ήταν
   και ο Νίκος Ζαχαριάδης. Το 1922
   μεταφέρθηκε στην Ελλάδα. Με τον ερχομό
   του εντάχθηκε τόσο στο ΣΕΚΕ όσο και στη
   Καπνεργατική Ομοσπονδία Ελλάδας.
   Δραστηριοποιούμενος στην Καβάλα,
   αναδείχθηκε σε γραμματέα του Σωματείου
   Καπνεργατών της πόλης. Ωστόσο για τη
   δράση του φυλακίστηκε, αλλά
   ελευθερώθηκε μετά από παρέμβαση της
   ΓΣΕΕ στις κρατικές αρχές.

[Επεξεργασία] Στην καθοδήγηση του ΚΚΕ

   Το 1923 ο Μάξιμος εκλέχθηκε μέλος της
   Κεντρικής Επιτροπής του ΣΕΚΕ (μετέπειτα
   ΚΚΕ), ενώ το 1926 εκλέχθηκε βουλευτής του
   ΚΚΕ και διετέλεσε Πρόεδρος της
   Κοινοβουλευτικής Ομάδας του κόμματος.
   Εντούτοις, γρήγορα απέκτησε διαφωνίες
   με την καθοδήγηση του ΚΚΕ, συγκροτώντας
   την ομάδα των Κεντριστών. Οι Κεντριστές
   συντάχθηκαν μαζί με τους λεγόμενους
   Λιγκβινταριστές υπό τον Παντελή
   Πουλιόπουλο, τον Γιώργη Νίκολη και τον
   Παστιά Γιατσόπουλο. Το 1928 παραιτήθηκε
   από το Πολιτικό Γραφείο του κόμματος
   μαζί με τους κεντριστές συνεργάτες του,
   και από κοινού με την ομάδα Πουλιόπουλου
   εξέδωσαν το περιοδικό Σπάρτακος ενώ
   ύστερα από τη διαγραφή τους,
   συσπειρώθηκαν γύρω από την
   αντιπολιτευτική απέναντι στο ΚΚΕ
   οργάνωση Σπάρτακος.

[Επεξεργασία] Μεταγενέστερη ζωή

   Κατά την περίοδο 1928-1934 ο Μάξιμος
   αρθρογραφούσε σταθερά στο περιοδικό
   Σπάρτακος. Η συμμετοχή του όμως στον
   Σπάρτακο διακόπηκε το 1934 λόγω της
   διαφωνίας του με την προσχώρηση της
   οργάνωσης στο τροτσκιστικό ρεύμα.
   Αμέσως τάχθηκε εκ νέου υπέρ του ΚΚΕ. Κατά
   τα χρόνια της μεταξικής δικτατορίας
   εξορίστηκε από το καθεστώς. Κατά τα
   χρόνια της Κατοχής, πήρε μέρος στην
   Εθνική Αντίσταση ως μέλος του ΕΑΜ.Μετά
   την Απελευθέρωση, έκανε αίτηση να
   ενταχθεί στο ΚΚΕ εκ νέου, όμως αυτή δεν
   έγινε δεκτή από την καθοδήγηση του
   κόμματος. Παρά ταύτα, κατά τα χρόνια του
   Εμφυλίου απετέλεσε εκπρόσωπος της
   Προσωρινής Δημοκρατικής Κυβέρνησης
   στις Λαϊκές Δημοκρατίες, ενώ εργάστηκε
   και ως ανταποκριτής της Ελεύθερης
   Ελλάδας στο Παρίσι. Αμέσως μετά τη λήξη
   του Εμφυλίου εγκαταστάθηκε στην Πράγα
   της Τσεχοσλοβακίας. Εντούτοις, λίγα
   χρόνια αργότερα μετέβη στη Βιέννη όπου
   και πέθανε.

[Επεξεργασία] Εφημερίδες και περιοδικά που
αρθογράφησε

     * Νέα Οικονομία
     * Αρχείον Οικονομικών και Κοινωνικών
       Επιστημών
     * Οικονομικός Ταχυδρόμος
     * Επιθεώρηση Τέχνης
     * Μακεδονία
     * Ελεύθερη Ελλάδα
     * Αυγή

[Επεξεργασία] Βιβλία του

     * Κοινοβούλιο ή Δικτατορία
     * Το ελληνικό εμπορικό ναυτικό κατά τον
       XVIII αιώνα
     * Η αυγή του ελληνικού καπιταλισμού
     * Θεωρητική Οικονομική και Οικονομική
       ακρισία
     * Πού βαδίζουμε;
     * Griechenland und die USA
     * Κάρολος Μαρξ: θεμελιωτής του
       επιστημονικού σοσιαλισμού

[Επεξεργασία] Πηγές

     * Γρηγόρης Φαράκος:Β'Παγκόσμιος
       Πόλεμος:Σχέσεις ΚΚΕ και Διεθνούς
       Κομμουνιστικού Κέντρου, Εκδόσεις
       Ελληνικά Γράμματα
     * Δημήτρης Κατσορίδας, Δημήτρης
       Λιβιεράτος, Κώστας Παλούκης: Ο
       Ελληνικός Τροτσκισμός: Ένα χρονικό
       1923-1946, Εκδόσεις Φιλίστωρ
     * Ελευθέριος Σταυρίδης: Τα παρασκήνια
       του ΚΚΕ, Εκδόσεις Ελεύθερη Σκέψις
     * Δοκίμιο Ιστορίας του ΚΚΕ, Εκδόσεις
       Σύγχρονη Έποχη
     * Λήμμα Πάπυρος Larousse Britannica για το
       Σεραφείμ Μάξιμο

   Ανακτήθηκε από
   "http://el.wikipedia.org/wiki/%CE%A3%CE%B5%CF%81%CE%B1%CF%86%CE%B5%CE%AF%CE%BC_%CE%9C%CE%AC%CE%BE%CE%B9%CE%BC%CE%BF%CF%82"
   Κατηγορίες: Γεννήσεις το 1899 | Θάνατοι το
   1962 | Ανατολικοθρακιώτες | Κομμουνιστές |
   Βουλευτές εκλεγμένοι με το ΚΚΕ | Έλληνες
   δημοσιογράφοι | Έλληνες οικονομολόγοι |
   Έλληνες συγγραφείς | Έλληνες
   Αντιστασιακοί | Μαρξιστές θεωρητικοί |
   Έλληνες συνδικαλιστές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 11:11, 29 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
