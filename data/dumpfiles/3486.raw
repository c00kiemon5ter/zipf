   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Κύτταρο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Διάγραμμα ενός τυπικού ζωικού
   ευκαρυωτικού κυττάρου, όπου δείχνονται
   και οι υποκυτταρικές μονάδες.
   Οργανίδια :
   1. Πυρηνίσκος
   2. Πυρήνας
   3. Ριβόσωμα
   4. Κυστίδιο
   5. Τραχύ ενδοπλασματικό δίκτυο (ΕΔ)
   6. Συσκευή Golgi
   7. Κυτταροσκελετός
   8. Λείο ενδοπλασματικό δίκτυο
   9. Μιτοχόνδρια
   10. Κενοτόπιο
   11. Κυτταρόπλασμα
   12. Λυσόσωμα
   13. Κεντριόλια μέσα σε Κεντροσωμάτιο.
   Ολόκληρο το κύτταρο περιβάλεται από τη
   κυτταρική ή πλασματική μεμβράνη

   Κατά την Βιολογία, κύτταρο ονομάζεται η
   βασική δομική και λειτουργική μονάδα
   που εκδηλώνει το φαινόμενο της ζωής.
   Έτσι, ως κύτταρο νοείται το μικρότερο
   δομικό συστατικό της έμβιας ύλης, που
   αποτελείται από μια συστηματικά
   οργανωμένη ομάδα μορίων, που βρίσκονται
   σε δυναμική αλληλεπίδραση μεταξύ τους.
   Το κύτταρο διαθέτει μορφολογική, φυσική
   και χημική οργάνωση και την ικανότητα
   της αφομοίωσης, της ανάπτυξης και της
   αναπαραγωγής. Είναι μια μονάδα της ζωής
   ανεξάρτητη ως προς την αυτορύθμιση και
   την προσαρμοστικότητά του σε σχέση με το
   περιβάλλον. Εκ του υφιστάμενου αριθμού
   αυτών οι οργανισμοί διακρίνονται σε
   μονοκύτταρους και πολυκύτταρους. Ο
   χώρος εντός του οποίου βιώνουν τα
   κύτταρα των πολυκυττάρων οργανισμών
   ονομάζεται μεσοκυττάριο υγρό. Μεγάλες
   ομάδες ομοειδών κυττάρων, κατά σύσταση
   και ορισμένη φυσιολογική λειτουργία,
   χαρακτηρίζονται ιστοί, (π.χ. μυϊκός
   ιστός), οι οποίοι και αποτελούν την
   μονάδα δεύτερης τάξης στον ανθρώπινο
   οργανισμό, μετά τα κύτταρα.

   Πίνακας περιεχομένων

     * 1 Μέγεθος
     * 2 Μορφολογία
     * 3 Είδη κυττάρων
     * 4 Δομικά στοιχεία

          * 4.1 Χημική σύσταση
          * 4.2 Κυτταρικά οργανίδια

     * 5 Ιστορία
     * 6 Δείτε επίσης
     * 7 Βιβλιογραφία
     * 8 Δικτυακοί τόποι

[Επεξεργασία] Μέγεθος

   Τα κύτταρα παρουσιάζουν μεγάλη ποικιλία
   μεγεθών και διαστάσεων,
   αντιπροσωπευτικών της ικανότητάς τους
   για εξελικτική προσαρμογή σε
   διαφορετικά περιβάλλοντα και της
   διαφοροποίησής τους. Η διάμετρός τους
   ποικίλει από δέκατα του μικρομέτρου (ή
   χιλιοστά του χιλιοστομέτρου), όπως
   παρατηρείται σε βακτήρια, έως μερικά
   εκατοστόμετρα, σε θαλάσσια φύκη ή αυγά
   πτηνών. Τα ανθρώπινα κύτταρα είναι τάξης
   μεγέθους των 5 χιλιοστών του
   χιλιοστομέτρου μέχρι 1,5 χιλιοστόμετρο.
   Υπολογίζεται ότι το ανθρώπινο σώμα
   αποτελείται από εκατό χιλιάδες
   δισεκατομμύρια κύτταρα. Το κύτταρο
   είναι ορατό και μπορεί να μελετηθεί μόνο
   με μικροσκόπιο και πάντα εφόσον δεχθεί
   μια ειδική προετοιμασία.

   Γενικά τα κύτταρα προκειμένου να
   διατηρούν τη λειτουργικότητά τους
   υποχρεώνονται ν' ανταλλάσσουν συνεχώς
   ουσίες από και προς το περιβάλλον τους. Η
   αμφίδρομη αυτή ανταλλαγή (εισαγωγή
   χρήσιμων ουσιών και αποβολή αχρήστων)
   γίνεται μέσω της πλασματικής μεμβράνης
   που αποτελεί και το όριο μεταξύ της
   έμβιας και της άβιας ύλης. Όσο
   μεγαλύτερη είναι η επιφάνεια της
   πλασματικής μεμβράνης τόσο μεγαλύτερη
   και η δυνατότητα της ανταλλαγής.

   Εκτός όμως της ανταλλαγής ουσιών που
   καλύπτει κυρίως τις μεταβολικές ανάγκες
   παρατηρείται και ανταλλαγή
   ουσιών-μηνυμάτων με τα οποία και
   επικοινωνεί το κύτταρο με το περιβάλλον
   του και "αντιλαμβάνεται" τις διάφορες
   μεταβολές. Με βάση τις πληροφορίες των
   μηνυμάτων αυτών και υπό τον έλεγχο του
   γενετικού υλικού το κύτταρο εναρμονίζει
   και τις λειτουργίες των επιμέρους
   τμημάτων του. Αυτή η μεταβίβαση όμως των
   μηνυμάτων θα μπορεί να πραγματοποιηθεί
   μόνο αν το κύτταρο έχει σχετικά μικρό
   όγκο.

   Έτσι λοιπόν δικαιολογείται ο μικρός
   όγκος των κυττάρων με τη μεγαλύτερη
   δυνατή επιφάνεια (αντίστοιχη του όγκου)
   προκειμένου να ικανοποιούνται
   ταυτόχρονα και οι δύο απαραίτητες για
   την επιβίωσή του κυττάρου προϋποθέσεις
   που είναι η μεγάλη επιφάνεια γι΄
   ανταλλαγές ουσιών και υποδοχής
   μηνυμάτων και ο μικρός όγκος για την
   έγκαιρη μεταβίβαση των μηνυμάτων στο
   ενδοκυτταρικό περιβάλλον.

[Επεξεργασία] Μορφολογία

   Ως οργανισμός, το κύτταρο διαθέτει την
   ικανότητα να ζει ακόμη και χωρίς την
   ύπαρξη άλλων κυττάρων. Η ιδιότητα αυτή
   προϋποθέτει της ύπαρξης μιας
   μεταβολικής μηχανής που μπορεί να
   αντλήσει ενέργεια από το περιβάλλον και
   να τη χρησιμοποιήσει σε ουσιώδεις
   βιοχημικές διεργασίες, που
   περιλαμβάνουν την κίνηση ουσιών, την
   εκλεκτική μεταφορά μορίων μέσα και έξω
   από το κύτταρο και την ικανότητα αλλαγής
   και διαμόρφωσής τους, δηλαδή της
   προσαρμογής τους στις περιβάλλουσες
   φυσικές και χημικές συνθήκες. Εκτός από
   τη μεταβολική μηχανή του το κύτταρο
   διαθέτει ομάδες γονιδίων που καθορίζουν
   τη σύνθεση ουσιών και μια διακριτή δομή
   την κυτταρική ή πλασματική μεμβράνη που
   τα απομονώνει από το εξωτερικό
   περιβάλλον. Προκειμένου να είναι
   βιώσιμο ένα κύτταρο, αρκούν 400 γονίδια ή
   και λιγότερα, ωστόσο τα περισσότερα
   κύτταρα περιέχουν αρκετά περισσότερα.

[Επεξεργασία] Είδη κυττάρων

   Τα κύτταρα διακρίνονται σε προκαρυωτικά
   και ευκαρυωτικά, ανάλογα με το αν
   διαθέτουν σχηματισμένο πυρήνα
   (ευκαρυωτικά) ή όχι (προκαρυωτικά). Σε
   αυτή την ταξινόμηση εξαίρεση αποτελούν
   οι ιοί, και οι φάγοι, μια ιδιαίτερη
   κατηγορία «οργανισμών» με δυνατότητα
   παρέμβασης στις κυτταρικές λειτουργίες.
   Άλλη ιδιόμορφη κατηγορία ύλης είναι τα
   μυκοπλάσματα (PPLO), μια ενδιάμεση μορφή
   ζωής ανάμεσα στους ιούς και τα βακτήρια.
   Μία ακόμη κατηγορία είναι τα απλοειδή
   και τα διπλοειδή κύτταρα που
   διακρίνονται σύμφωνα με τον αριθμό
   χρωμοσωμάτων που υπάρχουν στον πυρήνα:
   Τα απλοειδή φέρουν περιττό αριθμό
   χρωμοσωμάτων, τα διπλοειδή άρτιο.

   Όλα τα κύτταρα παρουσιάζουν
   τρισδιάστατες δομές που σφύζουν από
   δραστηριότητα και που λειτουργικά
   παρουσιάζουν πολλές ομοιότητες αλλά και
   διαφορές. Κοινές λειτουργίες όλων των
   ευκαρυωτικών κυττάρων είναι η μεταφορά
   ουσιών στο εσωτερικό τους, η αλλαγή
   θέσης των κυτταρικών δομών, όταν αυτό
   είναι αναγκαίο, καθώς και οι πολύπλοκες
   βιοχημικές διεργασίες. Υφίστανται, όμως,
   και λειτουργίες που δεν είναι κοινές,
   όπως η κίνηση, η αλλαγή σχήματος κτλ., με
   συνέπεια τα κύτταρα να διακρίνονται σε
   μεγάλο αριθμό ειδών με ιδιαίτερη
   χαρακτηριστική μορφή.
   Στον άνθρωπο, για παράδειγμα,
   εντοπίζονται περί τα 200 διαφορετικά είδη
   κυττάρων, με καθένα είδος να παρουσιάζει
   χαρακτηριστική μορφή και λειτουργία.
   Άλλα, π.χ., είναι επιμήκη με δυνατότητα
   συστολής, (μυϊκά κύτταρα), άλλα έχουν
   προεκτάσεις για μεταβιβάσεις μηνυμάτων,
   (νευρικά κύτταρα), άλλα είναι πλατειά με
   καλυπτήριο ρόλο (επιθηλιακά κύτταρα)
   κτλ.

   Προκειμένου, έτσι, σε μια ολοκληρωμένη
   παρουσίαση των κυττάρων, να ξεπεραστεί η
   αδυναμία της περιγραφής ενός μόνο
   κυττάρου κατά σχήμα και λειτουργία,
   θεσπίστηκε το τυπικό κύτταρο, το οποίο
   στη πραγματικότητα είναι μεν ανύπαρκτο
   πλην όμως συγκεντρώνει όλα τα κοινά
   γνωρίσματα των κυττάρων. Έτσι σε όλα τα
   συγγράμματα περί κυττάρων γίνεται
   αναφορά πάντα στο "τυπικό ευκαρυωτικό
   κύτταρο" όπου και αναπτύσσονται και
   περιγράφονται οι κοινές δομές και
   λειτουργίες των κυττάρων.

[Επεξεργασία] Δομικά στοιχεία

  [Επεξεργασία] Χημική σύσταση

   Τα ζωντανά κύτταρα αποτελούνται από
   περιορισμένο αριθμό χημικών στοιχείων.
   Ιδιαίτερο ρόλο παίζει ο Άνθρακας (C), το
   Υδρογόνο (H), το Οξυγόνο (Ο), το Άζωτο, ο
   Φωσφόρος (Ρ) και το Θείο (S), που αποτελούν
   και το 99% περίπου του βάρους του. Τα
   χημικά συστατικά του είναι δυνατόν να
   ταξινομηθούν σε ανόργανα (Νερό (H[2]O) +
   μεταλλικά ιόντα) και οργανικά πρωτεΐνες,
   υδατάνθρακες, λίπη και νουκλεϊκά οξέα.
   Ένα ζωικό ή φυτικό κύτταρο αποτελείται
   κατά προσέγγιση (% κ.β.) από νερό 75-85%,
   πρωτεΐνες 10-20%, λιπίδια 2-3%, υδατάνθρακες
   1% και ανόργανα υλικά (οξέα, βάσεις, άλατα)
   1%. Τα τελευταία, αν και βρίσκονται σε
   πολύ μικρές συγκεντρώσεις, βοηθούν τις
   κυτταρικές λειτουργίες διατηρώντας
   σταθερό το pH.

  [Επεξεργασία] Κυτταρικά οργανίδια

   Σε ένα τυπικό, ευκαρυωτικό κύτταρο
   παρατηρούνται τα εξής διαφοροποιημένα
   τμήματα, τα οποία επονομάζονται
   κυτταρικά οργανίδια:

    1. Κυτταρική μεμβράνη
    2. Ενδοπλασματικό δίκτυο, το οποίο
       διακρίνεται σε αδρό και λείο
    3. Πυρήνας
    4. Πυρηνίσκος
    5. Σωμάτιο Golgi
    6. Μικροϊνίδια και μικροσωληνίσκοι, τα
       οποία αποτελούν τον Κυτταρικό σκελετό
    7. Ριβόσωμα
    8. Κυστίδιο
    9. Μιτοχόνδρια
   10. Κενοτόπιο
   11. Λυσόσωμα
   12. Κεντροσωμάτιο (μόνο σε ζωικά κύτταρα)
   13. Πλαστίδια (μόνο σε φυτικά κύτταρα)

[Επεξεργασία] Ιστορία

   Πρώτος ο Βρετανός Ρόμπερτ Χουκ (Robert Hooke)
   το 1665 παρατηρώντας με το μικροσκόπιό του
   λεπτές τομές φελλού διέκρινε κάποιους
   χώρους που του θύμιζαν κελιά
   μοναστηριών τους οποίους και ονόμασε (εκ
   της λατινικής) cellulae (= κελιά). Από τη λέξη
   αυτή προήλθε ο αγγλικός διεθνής σήμερα
   όρος cell (σελ = κύτταρο). Σήμερα, όμως,
   είναι γνωστό πως εκείνα που παρατηρούσε
   ο Χουκ δεν ήταν ζωντανά κύτταρα αλλά τα
   υπολείματά τους, τα τοιχώματα των
   φυτικών κυττάρων, τα οποία παραμένουν
   ακόμα και όταν τα κύτταρα νεκρωθούν.

   Σταδιακά, και καθώς το μικροσκόπιο
   βελτιωνόταν, άρχισαν να παρατηρούνται
   και τα επιμέρους κυτταρικά οργανίδια.
   Στην παρατήρηση αυτή βοήθησε σημαντικά
   η χρήση διαφόρων χρωστικών ουσιών, οι
   οποίες χρωματίζουν κάθε οργανίδιο
   επιλεκτικά, αφήνοντας τα υπόλοιπα
   ανεπηρέαστα. Σημαντική ώθηση στην
   κυτταρική παρατήρηση έδωσε το
   ηλεκτρονικό μικροσκόπιο, καθώς όχι
   μόνον βελτίωσε σημαντικά την μεγέθυνση,
   αλλά έκανε δυνατή και την τρισδιάστατη
   παρατήρηση του κυττάρου (μικροσκόπιο
   σαρώσεως).

[Επεξεργασία] Δείτε επίσης

     * Κυτταρική θεωρία

[Επεξεργασία] Βιβλιογραφία

     * Θωμόπουλος, Γ. Ν., Βιολογία Κυττάρου,
       University Studio Press, (Θεσσαλονίκη 1990)
     * Μαργαρίτης, Λ.Χ., Κυτταρική Βιολογία,
       Ιατρικές εκδόσεις Λίτσας, (Αθήνα 1989)

[Επεξεργασία] Δικτυακοί τόποι

   Biology Project

   Wiktionary logo
   Το Βικιλεξικό έχει λήμμα που έχει σχέση
   με το άρθρο:
   κύτταρο

   π • σ • ε
                        Δομές του κυττάρου
                                Κυτταρική μεμβράνη -
                                Πυρήνας - Ενδοπλασματικό
                                δίκτυο - Σωμάτιο Golgi -
                                Υπεροξειδιόσωμα -
   Ενδομεμβρανικό Παρενθέσωμα - Μιτοχόνδριο
   σύστημα               - Πλαστίδια (Χλωροπλάστης -
                                Χρωμοπλάστης -
                                Λευκοπλάστης) - Κυστίδια
                                (Λυσόσωμα - Ενδόσωμα -
                                Φαγόσωμα - Χυμοτόπιο)
                                Ινίδια ακτίνης - Ενδιάμεσα
   Κυτταρικός         ινίδια - Μικροσωληνίσκοι -
   σκελετός             Προκαρυωτικός κυτταρικός
                                σκελετός
   Εξωκυττάριος     Κυτταρικό τοίχωμα -
   χώρος                   Βλεφαρίδα/Μαστίγιο -
                                Ακρόσωμα
                                Κυτταρόπλασμα - Ριβόσωμα -
   Διάφορα               MTOCs
                                (Κεντροσωμάτιο/Κεντριόλια
                                - Πρωτεάσωμα

   Ανακτήθηκε από
   "http://el.wikipedia.org/wiki/%CE%9A%CF%8D%CF%84%CF%84%CE%B1%CF%81%CE%BF"
   Κατηγορία: Κύτταρο

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Aragonés
     * Ænglisc
     * العربية
     * مصرى
     * Azərbaycanca
     * Žemaitėška
     * Беларуская
     * Беларуская (тарашкевіца)
     * Български
     * বাংলা
     * Brezhoneg
     * Bosanski
     * Català
     * Soranî / کوردی
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Føroyskt
     * Français
     * Gaeilge
     * Galego
     * Gaelg
     * עברית
     * हिन्दी
     * Hrvatski
     * Kreyòl ayisyen
     * Magyar
     * Հայերեն
     * Interlingua
     * Bahasa Indonesia
     * Ido
     * Íslenska
     * Italiano
     * 日本語
     * Lojban
     * Basa Jawa
     * ქართული
     * Қазақша
     * ಕನ್ನಡ
     * 한국어
     * Kurdî
     * Latina
     * Лакку
     * Lietuvių
     * Latviešu
     * Олык Марий
     * Македонски
     * മലയാളം
     * Монгол
     * Bahasa Melayu
     * မြန်မာဘာသာ
     * नेपाली
     * Nederlands
     * ‪Norsk (nynorsk)‬
     * ‪Norsk (bokmål)‬
     * Nouormand
     * Occitan
     * Kapampangan
     * Polski
     * پنجابی
     * Português
     * Runa Simi
     * Română
     * Русский
     * Саха тыла
     * Srpskohrvatski / Српскохрватски
     * සිංහල
     * Simple English
     * Slovenčina
     * Slovenščina
     * Soomaaliga
     * Shqip
     * Српски / Srpski
     * Seeltersk
     * Basa Sunda
     * Svenska
     * Kiswahili
     * தமிழ்
     * తెలుగు
     * ไทย
     * Tagalog
     * Türkçe
     * Татарча/Tatarça
     * Українська
     * اردو
     * O'zbek
     * Vèneto
     * Tiếng Việt
     * Winaray
     * ייִדיש
     * Yorùbá
     * 中文
     * Bân-lâm-gú
     * 粵語

     * Τελευταία τροποποίηση 00:38, 12 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
