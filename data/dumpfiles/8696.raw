   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Κιργιζική γλώσσα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                          Kyrgyz
                                         Κιργιζικά
                              Flag of Kyrgyzstan.svg Κιργιζιστάν,
                              Flag of Afghanistan.svg Αφγανιστάν,
              Ομιλείται σε:   Flag of Pakistan.svg Πακιστάν,
                              Flag of Tajikistan.svg Τατζικιστάν,
                              Flag of the People's Republic of China.svg Κίνα
              Ομιλητές:       ~5 εκατομμύρια
              Κατάταξη:
                              Αλταϊκές γλώσσες
                                Τουρκικές γλώσσες
              Ταξινόμηση:        Δυτικές τουρκικές γλώσσες
                                  Κιργιζο-Αλταϊκές γλώσσες
                                   Κιργιζικά
                                         Kατάσταση
              Επίσημη γλώσσα: Flag of Kyrgyzstan.svg Κιργιζιστάν
              Ρυθμιστής:      Δεν υπάρχει επίσημος ρυθμιστής
                                      Κώδικες γλώσσας
              ISO 639-1       ky
              ISO 639-2/Β     kir
              ISO 639-3       kir
              SIL             KIR
                      Πατήστε στην εικόνα για να διαβάσετε τη λεζάντα

   Η Κιργιζική γλώσσα είναι μια γλώσσα που ανήκει στην Τουρκική οικογένεια
   γλωσσών, και μαζί με τα Ρωσικά είναι η επίσημη γλώσσα της Κιργιζίας.
   Γενετικά βρίσκεται πιο κοντά στην Αλταϊκή και λιγότερο στην Καζακική.
   Εντούτοις, η γλωσσική σύγλιση που παρατηρείται στις μέρες μας έχει ως
   αποτέλεσμα έναν όλο και μεγαλύτερο βαθμό αμοιβαίας κατανόησης ανάμεσα στην
   Κιργιζική και την Καζακική γλώσσα.

   Η Κιργιζική μιλιέται από 4 εκαττομύρια περίπου ανθρώπους στην Κιργιζία,
   την Κίνα, το Αφγανιστάν, το Καζακστάν, το Τατζικιστάν, την Τουρκία, το
   Ουζμπεκιστάν, το Πακιστάν και την Ρωσία. Η Κιργιζική γράφονταν παραδοσιακά
   σε μια τροποποιημένη Περσοαραβική γραφή μέχρι τα μέσα του 20ου αιώνα, όταν
   το λατινικό αλφάβητο χρησιμοποιήθηκε για λίγο. Εντούτοις, λόγω της
   Σοβιετικής επιρροής, μια τροποποιημένη μορφή Κυριλλικού αλφαβήτου τελικά
   έγινε το επίσημο και παρέμεινε έτσι μέχρι σήμερα (αν και η Αραβική γραφή
   χρησιμοποιείται ακόμα μεταξύ κάποιων Κιργιζίων). Όταν η Κιργιζία έγινε
   ανεξάρτητο κράτος ακολουθώντας την κατάρρευση της Σοβιετικής Ένωσης το
   1991, υπήρχε μια λαοφιλής ιδέα μεταξύ κάποιων Κιργίζιων πολιτικών να
   ξαναεπιστρέψουν την γλώσσα τους πίσω στο λατινικό αλφάβητο. Εντούτοις,
   αυτό το σχέδιο ποτέ δεν εφαρμόστηκε.

   Πίνακας περιεχομένων

     • 1 Ιστορία

          • 1.1 Προϊστορικές ρίζες
          • 1.2 Ο αποικισμός
          • 1.3 Μετα-Σοβιετικές δυναμικές

     • 2 Φωνολογία

          • 2.1 Φωνήεντα
          • 2.2 Σύμφωνα
          • 2.3 Αφωνοποίηση και αηχοποίηση

     • 3 Σύστημα γραφής
     • 4 Μορφολογία και Σύνταξη

          • 4.1 Πτώση
          • 4.2 Αντωνυμίες
          • 4.3 Δευτερεύουσες προτάσεις

     • 5 Εξωτερικοί σύνδεσμοι
     • 6 Πηγές
     • 7 Παραπομπές

[Επεξεργασία] Ιστορία

  [Επεξεργασία] Προϊστορικές ρίζες

   Οι πρώτοι άνθρωποι που ήταν γνωστοί με το όνομα Κιργίζιοι αναφέρονται σε
   πρώιμες μεσαιωνικές Κινεζικές πηγές ως βόρειοι γείτονες και σε μερικές
   άλλες ως υποτελείς της αυτοκρατορίας της Τουρκικής στέππας με βάση την
   περιοχή της Μογγολίας. Οι Κιργίζιοι ήταν αναμιγμένοι στο διεθνές οδικό
   σύστημα εμπορίου γνωστό ευρέως και ως Δρόμος του Μεταξιού όχι νωρίτερα από
   τα τέλη του 8ο αιώνα. Περίπου την εποχή της καταστροφής τους από την
   Αυτοκρατορία των Ουϊγούρων το 840, μιλούσαν μια Τουρκική γλώσσα λίγο
   διαφορετική από την Αρχαία Τουρκική, την οποία και έγραφαν στο ίδιο
   ρουνικό αλφάβητο. Μετά την νίκη τους κατά των Ουϊγούρων οι Κιργίζιοι δεν
   κατέλαβαν την Μογγολική στέππα, και η ιστορία τους για αρκετούς αιώνες
   μετά από αυτήν την περίοδο είναι ελάχιστα γνωστή, αν και αναφέρεται σε
   μεσαιωνικά γεωγραφικά έργα ότι ζούσαν όχι πολύ μακρυά από την τωρινή τους
   εγκατάσταση.

   Πρόγονοι των σημερινών Κιργιζίων πιστεύεται από κάποιους ότι είναι φυλές
   της Σιβηρίας που ήρθαν σε επαφή με την Τουρκική κουλτούρα μετά την
   κατάκτηση των Ουϊγούρων και την εγκατάστασή τους στην περιοχή Ορχόν,
   κοιτίδα της αρχαιότερης καταγεγραμμένης Τουρκικής γλώσσας,τον ένατο αιώνα.
   Η ανακάλυψη της κουλτούρας των Παζιρίκ και των Ταστίκ τους απεικονίζει ως
   ένα κράμα Τουρκικών και Ιρανικών νομαδικών φυλών. Κινεζικές και
   Μουσουλμανικές πηγές της περιόδου του 7ου–12ου αιώνα περιγράφουν τους
   Κιργίζιους ως κοκκινομάλληδες με ξανθή επιδερμίδα και γαλαζοπράσινα μάτια.

   Η καταγωγή των Κιργιζίων από τους αυτόχθονες Σιβηρικούς πληθυσμούς έχει
   επιβεβαιωθεί από την άλλη από τις πρόσφατες γενετικές μελέτες^[1]. Είναι
   αξιοπρόσεκτο ότι το 63% των σύγχρον Κιργίζιων αντρών μοιράζονται το
   Haplogroup R1a1 (Y-DNA) με τους Τατζίκους κατά (64%), με τους Ουκρανούς
   κατά (54%), με τους Πολωνούς κατά (56%) και με τους Ισλανδούς ακόμα κατά
   (25%). Το Haplogroup R1a1 (Y-DNA) πιστεύεται ότι είναι ένας δείκτης των
   ομιλητών της Πρωτοϊνδοευρωπαϊκής γλώσσας. Αυτό πιθανώς να εξηγεί την
   παρατηρούμενη ανοιχτή επιδερμίδα και τα γαλαζοπράσινα μάτια των πρώϊμων
   Κιργιζίων.

   Αν προήλθαν από τις Σαμοϊκές φυλές της Σιβηρίας, οι Κιργίζιοι θα μιλούσαν
   μια γλώσσα της Ουραλικής γλωσσικής οικογένειας όταν έφθασαν στην περιοχή
   Όρχον. Εάν κατάγονται από τις φυλές του Γιενισέϊ, θα έχουν προέλθει από
   έναν λαό με το ίδιο όνομα που άρχισε να έρχεται στην περιοχή της σημερινής
   Κιργιζίας από την περιοχή του ποταμού Γιενισέϊ της Κεντρικής Σιβηρίας τον
   δέκατο αιώνα, μετά από την κιργιζική κατάκτηση των Ουϊγούρων στα ανατολικα
   τον αμέσως προηγούμενο αιώνα. Εντούτοις, οι ενθνογράφοι αμφισβητούν θεωρία
   της καταγωγής από τον Γιενισέϊ λόγω των πολύ στενών πολιτιστικών και
   γλωσσικών δεσμών μεταξύ των Κιργιζίων και των Καζάκων. Εντούτοις, οι
   πρώϊμες περιγραφές των Κιργιζίων στις Κινεζικές πηγές αναφέρουν ότι αυτοί
   είχαν 'κόκκινα μαλλιά και πράσινα μάτια', τυπικά χαρακτηριστικά δηλαδή των
   καυκασιοειδών ανθρώπων που μιλούσαν την Ινδο-Ευρωπαϊκή γλώσσα της εποχής
   τους, και οι οποίοι ζούσαν ακόμα στην Κεντρική Ευρασία. Επιπλέον, φαίνεται
   να μην υπάρχει κάποιος ιδιαίτερος γλωσσολογικά λόγος να συνδέσουμε την
   Κιργιζική είτε με την Ουραλική ή με την Γιενισέϊ γλωσσική οικογένεια.
   Είναι άλλωστε αμφισβητούμενο εάν η Κιργίζιοι της σύγχρονης εποχής είναι
   πράγματι άμεσοι απόγονοι των Κιργιζίων των πρώϊμων μεσαιωνικών χρόνων.

  [Επεξεργασία] Ο αποικισμός

   Κατά την περίοδο της τσαρικής διοίκησης (1876–1917), οι Καζάκοι και οι
   Κιργίζιοι αποκαλούνταν αμφότεροι ως Κιργίζιοι, με αυτό το οποίο τώρα οι
   Κιργίζιοι υποονομάζονται όταν είναι αναγακαίο ως Καρά-Κιργκίζ ή "μαύροι
   Κιργίζιοι" (Οι τουρκικές ομάδας συχνά χρησιμοποιούσαν χρωματικούς όρους
   για να υποδηλώσουν την διάκριση εντός της ίδιας ομάδας που βασίζονταν στην
   γεωγραφία και με τον όρο μαύροι αναφέρονταν στις νότιες ομάδες). Παρόλο
   που η Κιργιζική γλώσσα είναι γενετικά τμήμα της ίδιας ομάδας όπως η Αλτάι
   και άλλες γλώσσες της βορειοανατολικής Κιργιζίας, λόγω της σύγκλισης με
   την Καζακική τα πρόσφατα έτη η σύγχρονη γλώσσα τους είναι σε κάποιο βαθμό
   παρόμοια με την Καζακική, αν και οι δύο μερικές φορές θεωρούνται ως τμήμα
   της γλώσσας Νογκάι των Κιπτσάκ, υποομάδα των Τουρκικών γλώσσων. Ωστόσο,
   παρά την Καζακική επιρροή, τα Κιργιζικά παραμένουν πολύ πιο κοντά στην
   Αλταϊκή παρά στην Καζακική. Η σύγχρονη Κιργιζική γλώσσα δεν είχε μια
   τυποποιημένη μορφή μέχρι το 1923, εποχή κατά την οποία εισήχθη ένα
   αλφάβητο βασισμένο στα αραβικά. Αυτό αντικαταστάθηκε από ένα Λατινογενές
   αλφάβητο, που αναπτύχθηκε από τον Κασίμ Τιριστάνοφ το 1928 και σε ένα
   βασισμένα στην Κυριλλική το 1940. Στα χρόνια που ακολούθησαν άμεσα την
   ανεξαρτησία, μια ακόμα αλλαγή στο αλφάβητο συζητήθηκε, αλλά το θέμα δεν
   φαίνεται να προκαλεί στην Κιργιζία τα ίδια πάθη όπως σε άλλες πρώην
   Δημοκρατίες της Σοβιετικής Ένωσης, ίσως επειδή το Κιργιζικό Κυριλλικό
   αλφάβητο είναι σχετικά απλό και ιδιαίτερα καλά προσαρμοσμένο στην γλώσσα.

  [Επεξεργασία] Μετα-Σοβιετικές δυναμικές

   Μια σημαντική διαφορά μεταξύ της Κιργιζίας και του Καζακστάν είναι ότι οι
   Κιργίζιοι κατέχουν και χρησιμοποιούν άριστα την γλώσσα τους σχεδόν σε
   καθολικό επίπεδο, ενώ η γλωσσική φάση της εθνικής ταυτότητας δεν είναι
   τόσο σαφής στην πολύ μεγαλύτερη εδαφικά περιοχή και πληθυσμό του
   Καζακστάν. Όπως και στο Καζακστάν, η άριστη κατοχή της γλώσσας μεταξύ των
   Ευρωπαίων κατοίκων της Κιργιζίας είναι πολύ σπάνια. Στις αρχές του 1990, η
   κυβέρνηση του Aσκάρ Ακάγιεφ επεδίωξε με μια επιθετική πολιτική την
   εισαγωγή της Κιργιζικής ως επίσημη γλώσσα, εξαναγκάζοντας τον
   εναπομείναντα Ευρωπαϊκό πληθυσμό να χρησιμοποιεί την Κιργιζική στις
   περισσότερες περιπτώσεις στον δημόσιο χώρο. Η δημόσια πίεση για να
   εφαρμόσει αυτήν την αλλαγή υπήρξε επαρκώς ισχυρή, τόσο που ένας Ρώσος
   μέλος της κυβέρνησης του Προέδρου Ακάγιεφ δημιούργησε δημόσιο σκάνδαλο το
   1992 απειλώντας να παραιτηθεί προκειμένου να δραματοποιήσει την πίεση για
   "Κιργιζοποίηση" του μη αυτόχθονος πληθυσμού. Το 1992 ένας νόμος καλούσε
   όλες τις δημόσιες υπηρεσίες να προσαρμοστούν για την πλήρη μετατροπή στην
   Κιργιζική μέχρι το 1997. Αλλά τον Μάρτιο του 1996, το Κοινοβούλιο της
   Κιργιζίας πέρασε έναν νόμο με τον οποίο έκανε την Ρωσική μια επίσημη
   γλώσσα παράλληλα με τα Κιργιζικά σημειώνοντας έτσι μια αντιστροφή του
   προηγούμενου αισθήματος. Η ουσιαστική πίεση της Ρωσίας ήταν ένας ισχυρός
   παράγοντας για αυτήν την αλλαγή, που ήταν τμήμα μιας γενικότερης
   επαναπροσέγγισης με την Ρωσία που ζήτησε ο Ακάγιεβ.

[Επεξεργασία] Φωνολογία

  [Επεξεργασία] Φωνήεντα

                             Μπροστά                Πίσω
                       αστρόγγυλο στρογγυλό αστρόγγυλο στρογγυλό
               Κλειστό i          y         ɯ          u
               Μεσαίο  e          ø                    o
               Ανοιχτό                      ɑ

  [Επεξεργασία] Σύμφωνα

                        χειλικό οδοντικό/  μετά-   ουρανικό υπερωικό/
                                φατνιακό  φατνιακό           Uvular
             Ένρινο     m       n                           ŋ~ɴ
             Έκκροτο    p b     t d                         k~q ɡ~ʁ
            Τριβόμενο                     tʃ dʒ
            Συριστικό   f v     s z       ʃ
            Πλευρικό            l~ɫ
            Παλλόμενο           r
          Προσεγγιστικό                            j

   Τα συμφωνικά φωνήματα /k/, /g/, και /ŋ/ έχουν σταφυλικές εκφορές ([q],
   [ɢ], και [ɴ] αντίστοιχα) σε όπισθεν φωνηεντικά πλαίσια (πριν τα όπισθεν
   φωνήεντα). Σε έμπροσθεν φωνηεντικά περιβάλλοντα, το /g/ συριστικοποιείται
   ανάμεσα στα continuants (to [ɣ]), και σε όπισθεν φωνηεντικά περιβάλλοντα
   τόσο το /k/ όσο και το /g/ συριστικοποιούνται (σε [χ] και [ʁ] αντίστοιχα).
   Επιπροσθέτως, το υγρό /l/ εκφέρεται ως ραχιαίο /ɫ/ σε όπισθεν φωνηεντικά
   πλαίσια. Άλλα σύμφωνα έχουν ελαφρώς διαφορετικές εκφορές σε εμπρόσθια - σε
   αντίθεση με όπισθεν-φωνηεντικά πλαίσια και ανάλογα αν βρίσκονται μεταξύ
   continuants ή όχι, αλλά αυτά είναι τα πιο σαφή παραδείγματα.

  [Επεξεργασία] Αφωνοποίηση και αηχοποίηση

   Στα Κιργιζικά, οι καταλήξεις που ξεκινούν με /n/ παρουσιάζουν ενίσχυση της
   ηχηρότητας του /n/ σε [d] μετά από τα σύμφωνα (περιλαμβάνοντας και το
   /j/), και μείωση της φωνητικότητας σε [t] μετά από άφωνα σύμφωνα, π.χ. το
   οριστικό πρόθεμα της αιτιατικής -NI συμπεριφέρεται ως εξής: кемени η
   βάρκα, айды ο μήνας, торду το δίχτυ, колду το χέρι, таңды η αυγή, көздү το
   μάτι, башты το κεφάλι.

   Οι καταλήξεις που αρχίζουν με /l/ παρουσιάζουν επίσης ελλάτωση ήχου και
   φωνής, αν και μόνο μετά από σύμφωνα ίσης ή χαμηλότερης ηχηρότητας από το
   /l/, π.χ. η κατάληξη του πληθυντικού -LAr συμπεριφέρεται ως εξής: кемелер
   βάρκες, айлар μήνες, торлор δίχτυα, колдор χέρια, таңдар αυγές, көздөр
   μάτια, баштар κεφάλια. Αλλές /l/- αρχικά επιθήματα, όπως το -LA, μια
   κατάληψη ουσιαστικοποιημένου ρήματος, και -LUU, μια κατάληξη
   ουσιαστικοποιημένου επιθέτου, μπορεί να χρησιμοποιηθεί είτε με /l/ ή /d/
   μετά το /r/; π.χ. тордо-/торло- παγιδεύω με δίχτυ/υφαίνω, түрдүү/түрлүү
   ποικίλος.

   Δείτε πιο κάτω την ενότητα για την πτώση για περισσότερα παραδείγματα.

[Επεξεργασία] Σύστημα γραφής

   Η Κιργιζική στο Κιργιστάν χρησιμοποιεί ένα τροποποιημένο Κυριλλικό
   αλφάβητο το οποίο χρησιμοποιεί όλα τα Ρωσικά γράμματα καθώς και αυτές τα
   πρόσθετα γράμματα: ң, ү, ө

   Στην Ζινγιάνγκ, χρησιμοποιείται ένα τροποποιημένο Αραβικό αλφάβητο.

[Επεξεργασία] Μορφολογία και Σύνταξη

  [Επεξεργασία] Πτώση

   Τα ουσιαστικά στην Κιργιζική παίρνουν μια σειρά από καταλήξεις που
   αλλάζουν σύμφωνα με την φωνητική αρμονία και το είδος του συμφώνου που
   προηγείται της κατάληξης (δείτε την ενότητα της φωνολογίας).

  Πτώση    Underlying Possible "πλοίο" "αέρας" "μπουκέτο" "χέρι" "κεφάλι" "αλάτι" "μάτι"
              form     forms
Ονομαστική          —          кеме    аба     челек      кол    баш      туз     көз
                      -нын,
                      -нин,
                      -дын,
                      -дин,
                      -тын,
  Γενική   -NIn       -тин,    кеменин абанын  челектин   колдун баштын   туздун  көздүн
                      -нун,
                      -нүн,
                      -дун,
                      -дүн,
                      -тун,
                      -түн
                      -га,
                      -ка,
                      -ге,
  Δοτική   -GA        -ке,     кемеге  абага   челекке    колго  башка    тузга   көзгө
                      -го,
                      -ко,
                      -гө, -кө
                      -ны,
                      -ни,
                      -ды,
                      -ди,
                      -ты,
Αιτιατική  -NI        -ти,     кемени  абаны   челекти    колду  башты    тузду   көздү
                      -ну,
                      -нү,
                      -ду,
                      -дү,
                      -ту, -тү
                      -да,
                      -де,
                      -та,
  Τοπική   -DA        -те,     кемеде  абада   челекте    колдо  башта    тузда   көздө
                      -до,
                      -дө,
                      -то, -тө
                      -дан,
                      -ден,
                      -тан,
Αφαιρετική -DAn       -тен,    кемеден абадан  челектен   колдон баштан   туздан  көздөн
                      -дон,
                      -дөн,
                      -тон,
                      -төн

  [Επεξεργασία] Αντωνυμίες

   Η Κιργιζική έχει οχτώ προσωπικές αντωνυμίες:

                             Προσωπικές αντωνυμίες
                Ενικός                             Πληθυντικός
    Κιργιζική        Ελληνικά          Κιργιζική            Ελληνικά
   (μεταγραφή)                        (μεταγραφή)
   Мен (Men)   Εγώ                  Биз (Biz)       Εμείς
   Сен (Sen)   Εσύ (ενικός άτυπος)  Силер (Siler)   Εσείς (πληθυντικός
                                                    άτυπος)
   Сиз (Siz)   Εσύ (τυπικός ενικός) Сиздер (Sizder) Εσείς (τυπικός
                                                    πληθυντικός)
   Ал (Al)     Αυτός/Αυτή/Αυτό      Алар (Alar)     Αυτοί


   Οι κλίσεις των αντωνυμιών απεικονίζονται στον παρακάτω πίνακα. Οι
   αντωνυμίες ενικού αριθμού (με την εξαίρεση του сиз, οι οποίες συνήθως
   είναι πληθυντικού) παρουσιάζουν ανωμαλίες, ενώ οι αντωνυμίες πληθυντικού
   όχι. Οι μη ομαλοί τύποι εμφανίζονται με έντονα γράμματα.

                             Κλίση των αντωνυμιών
                        Ενικός                       Πληθυντικός
                1ο   2ο άτυπ 2ο τύπ  3ο     1ο   2ο άτυπ   2nd τύπ    3ο
   Ονομαστική мен    сен     сиз    ал    биз    силер    сиздер    алар
   Αιτιατική  мени   сени    сизди  аны   бизди  силерди  сиздерди  аларды
     Γενική   менин  сенин   сиздин анын  биздин силердин сиздердин алардын
     Δοτική   мага   сага    сизге  ага   бизге  силерге  сиздерге  аларга
     Τοπική   менде  сенде   сизде  анда  бизде  силерде  сиздерде  аларда
   Διαιρετική менден сенден  сизден андан бизден силерден сиздерден алардан


   Επιπλέον εκτός από τις αντωνυμίες, υπάρχει και μια σειρά από δέσμες
   μορφημάτων που αφορούν το πρόσωπο.

                     Μορφήματα που υποδεικνύουν το πρόσωπο
            αντωνυμίες copulas ενεστώτας  κτητικές  past/conditional προστακτική
                                         καταλήξεις
 1ο ενικού  мен        -mIn    -mIn      -(I)m      -(I)m            -AyIN
 2ο ενικού  сен        -sIŋ    -sIŋ      -(I)ŋ      -(I)ŋ            —, -GIn
  2ο τυπ.   сиз        -sIz    -sIz      -(I)ŋIz    -(I)ŋIz          -GIlA
  ενικού
 3ο ενικού  ал         —       -t        -(s)I(n)   —                -sIn
    1ο      биз        -BIz    -BIz      -(I)bIz    -(I)K            -AyIK
πληθυντικού
    2ο      силер      -sIŋAr  -sIŋAr    -(I)ŋAr    -(I)ŋAr
πληθυντικού
  2ο τυπ.   сиздер     -sIzdAr -sIzdAr   -(I)ŋIzdAr -(I)nIzdAr
πληθυντικού
    3ο      алар       —       -(I)şAt   -(s)I(n)   —                -sIn,
πληθυντικού                                                          -IşsIn


  [Επεξεργασία] Δευτερεύουσες προτάσεις

   Για να σχηματίσουμε αναφορικές προτάσεις, στα Κιργιζικά ουσιαστικοποιούμε
   τις ρηματικές φράσεις. Για παράδειγμα, η φράση "Δεν ξέρω τί είδα" θα
   αποδίδονταν ως "Мен эмнени көргөнүмдү билбейм" (Men emneni körgönümdü
   bilbeym): I what-ACC.DEF see-ing-1st.SG-ACC.DEF know-NEG-1st.SG, ή
   χοντρικά "Δεν ξέρω εμένα να το έχω δει αυτό," όπου η ρηματική φράση "Εγώ
   είδα κάτι" ως ονομαστικό αντικείμενο του ρημάτος "ξέρω". Η πρόταση αυτή
   είναι επίσης ένα θαυμάσιο παράδειγμα της Κιργιζικής φωνηεντικής αρμονίας
   (παρατηρήστε ότι όλοι οι φωνηεντικοί φθόγγοι είναι εμπρόσθια φωνήεντα).

   Πολλές στρατηγικές ουσιαστικοποίησης χρησιμοποιούνται καθώς εξαρτώνται από
   τις προσωρινές ιδιότητες της σχετικής ρηματικής φράσης: -GAn(dIK) γενικά
   για τον αόριστο, -AAr για μελλοντικά εν δυνάμει μη πραματοποιηθέντα
   γεγονότα, και -A turgan(dɯq) για μη συντελεσμένα γεγονότα είναι τα πιο
   κοινά. Η copula έχει μια μη ομαλή σχετικοποιημένη μορφή ως экен(дик) η
   οποία μπορεί να χρησιμοποιηθεί αντίστοιχα σε μορφές του ρήματος бол- be
   (болгон(дук), болоор). Σχετικοποιημένες ρηματικές μορφές μπορεί, και συχνά
   το κάνουν, να παίρνουν ουσιαστικοποιήμενες κτητικές καταλήξεις καθώς και
   καταλήξεις εν γένει.

[Επεξεργασία] Εξωτερικοί σύνδεσμοι

     • Root Vowels and Affix Vowels: Height Effects in Kyrgyz Vowel Harmony
     • Ασκήσεις για Κιργιζικά (στα Γιαπωνέζικα)
     • The Talking Kyrgyz Phrasebook
     • Кыргыз тили – Διάφορες πηγές για τα Κιργιζικά (στην Ρωσική)

[Επεξεργασία] Πηγές

     • Library of Congress, Country Studies, Kyrgyzstan
     • Comrie, Bernard. 1983. The languages of the Soviet Union. Cambridge:
       Cambridge University Press
     • Beckwith, Christopher I. 1987/1993. "The Tibetan Empire in Central
       Asia." Princeton: Princeton University Press
     • Tchoroev, Tyntchtykbek. 2003. The Kyrgyz.; in: The History of
       Civilisations of Central Asia, Vol. 5, Development in contrast: from
       the sixteenth to the mid-nineteenth century /Editors: Ch. Adle and
       Irfan Habib. Co-editor: Karl M. Baipakov. – UNESCO Publishing.
       Multiple History Series. Paris. - Chapter 4, p. 109 – 125. (ISBN
       92-3-103876-1)

[Επεξεργασία] Παραπομπές

    1. ↑ The Eurasian Heartland: A continental perspective on Y-chromosome
       diversity (pdf)

   Wikipedia
   Έκδοση της Βικιπαίδειας στην Κιργιζική γλώσσα

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Kyrgyz language της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

    Linguistics stub.png Αυτό το άρθρο γλωσσολογίας χρειάζεται επέκταση.
    Μπορείτε να βοηθήσετε την Βικιπαίδεια επεκτείνοντάς το!

   Ανακτήθηκε από
   "http://el.wikipedia.org/wiki/%CE%9A%CE%B9%CF%81%CE%B3%CE%B9%CE%B6%CE%B9%CE%BA%CE%AE_%CE%B3%CE%BB%CF%8E%CF%83%CF%83%CE%B1"
   Κατηγορίες: Τουρκικές γλώσσες | Αλταϊκές γλώσσες
   Κρυμμένη κατηγορία: Γλωσσολογία-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Azərbaycanca
     • Башҡорт
     • Беларуская
     • Беларуская (тарашкевіца)
     • Български
     • বাংলা
     • Brezhoneg
     • Bosanski
     • Qırımtatarca
     • Česky
     • Чӑвашла
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Frysk
     • עברית
     • हिन्दी
     • Hrvatski
     • Magyar
     • Bahasa Indonesia
     • Italiano
     • 日本語
     • ქართული
     • Taqbaylit
     • 한국어
     • Кыргызча
     • Lietuvių
     • Latviešu
     • Македонски
     • Монгол
     • मराठी
     • Nederlands
     • ‪Norsk (bokmål)‬
     • Polski
     • Piemontèis
     • پنجابی
     • Português
     • Runa Simi
     • Română
     • Русский
     • Саха тыла
     • Scots
     • Slovenčina
     • Српски / Srpski
     • Svenska
     • தமிழ்
     • Тоҷикӣ
     • ไทย
     • Türkçe
     • Татарча/Tatarça
     • ئۇيغۇرچە / Uyghurche‎
     • Українська
     • 中文

     • Τελευταία τροποποίηση 02:59, 7 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
