   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Κοινωνική ανθρωπολογία

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ως κλάδος των κοινωνικών επιστημών, η κοινωνική ανθρωπολογία αποσκοπεί στη
   διερεύνηση των διαφορετικών μορφών της ανθρώπινης ύπαρξης και εμπειρίας σε
   όλη τους την ευρύτητα. Στόχος της είναι η διαπίστωση των γενικών και
   ειδικών αρχών που διέπουν τις πολιτισμικές διαφορές και ομοιότητες ανάμεσα
   στις ανθρώπινες κοινωνίες.

   Πίνακας περιεχομένων

     • 1 Η επιστήμη
     • 2 Αντικείμενο
     • 3 Ανθρωπολογική έρευνα
     • 4 Εξωτερικοί σύνδεσμοι

[Επεξεργασία] Η επιστήμη

   Η κοινωνική ανθρωπολογία είναι μια κριτική επιστήμη του πολιτισμού. Ο
   κριτικός της προσανατολισμός στηρίζεται κυρίως στην ευρύτατη εποπτεία των
   ανθρώπινων πολιτισμών, που συναντώνται σε όλα τα μήκη και τα πλάτη του
   πλανήτη μας, και στη συγκριτική, διαπολιτισμική τους μελέτη. Πεποίθηση των
   ανθρωπολόγων είναι ότι οι άλλοι πολιτισμοί έχουν πολλά να μας διδάξουν
   πάνω σε θέματα μεγίστης σημασίας για την ανθρωπότητα. Η αντίληψη αυτή, που
   κυριαρχεί στην ευρωπαϊκή ανθρωπολογική παράδοση ήδη από τις πρώτες
   δεκαετίες του αιώνα μας, δίνει μικρότερη σχετικά προσοχή σε τομείς όπως η
   φυσική ανθρωπολογία ή η προϊστορική αρχαιολογία. Αυτό που κυρίως απασχολεί
   είναι οι τρόποι με τους οποίους οι άνθρωποι οργανώνουν την καθημερινή τους
   ζωή και το νόημα που αυτοί αποδίδουν στις πράξεις τους.

[Επεξεργασία] Αντικείμενο

   Αντικείμενο της κοινωνικής ανθρωπολογίας είναι η πολιτισμική ετερότητα, η
   διαφορετικότητα. Ιστορικά, αντλεί τον δυναμισμό της από τη συστηματική,
   την «από τα μέσα», επιτόπια γνώση και εμπειρία άλλων, διαφορετικών
   κοινωνιών που ανήκουν στις περιφέρειες του βιομηχανικού κόσμου, στην
   Αφρική, την Ασία, την Νότια Αμερική, την Αυστραλία ή τη Μελανησία. Από την
   απόσταση που εξασφαλίζει η γνώση του διαφορετικού, η ανθρωπολογία
   στρέφεται και στη μελέτη του «οικείου», και ειδικότερα, στη διερεύνηση των
   λεγόμενων «δυτικών», βιομηχανικών κοινωνιών. Η σύγκριση του διαφορετικού
   με το οικείο αναιρεί το αυτονόητο και ανατρέπει ό,τι θεωρούμε «φυσικό».
   Έτσι η κοινωνική ανθρωπολογία αμφισβητεί στερεότυπες θεωρίες και στάσεις
   που επικρατούν στη σύγχρονη κοινωνική ζωή. Για παράδειγμα, ελέγχει κριτικά
   θεωρίες που βασίζονται σε γενικεύσεις για την «ανθρώπινη φύση», πολλές από
   τις οποίες αντανακλούν βαθιά ριζωμένες προκαταλήψεις των Δυτικών κοινωνιών
   για την οικογένεια, την ταυτότητα του κοινωνικού φύλου και τη
   σεξουαλικότητα, την εθνοτική και κοινωνική ένταξη, την κοινωνική ευταξία,
   τον χώρο ή τον χρόνο.

[Επεξεργασία] Ανθρωπολογική έρευνα

   Η δουλειά των ανθρωπολόγων καταδεικνύει πόσο αυτές οι θεωρίες είναι
   οροθετημένες από ιστορικούς και πολιτισμικούς παράγοντες και εκθέτει τους
   τρόπους με τους οποίους τέτοιες προκαταλήψεις στενεύουν και διαστρεβλώνουν
   την κατανόηση του ανθρώπινου παρόντος και παρελθόντος. Συγχρόνως δείχνει
   τους πολιτισμικούς περιορισμούς και τις εξαρτήσεις της ανθρώπινης
   πρακτικής σε σημαντικούς τομείς όπως είναι, για παράδειγμα, η οικονομική
   ανάπτυξη, η επικοινωνία, η διοικητική οργάνωση, η παραγωγή της τροφής, η
   παροχή περίθαλψης, ακόμα και η αντιμετώπιση θεομηνιών και, επομένως,
   συμβάλλει στην αντιμετώπιση των ανθρωπίνων δυσκολιών. Η κοινωνική
   ανθρωπολογία τοποθετείται κατά του «εθνοκεντρισμού», της τάσης δηλαδή να
   ερμηνεύουμε και να αξιολογούμε άλλους πολιτισμούς ή μη οικείες μορφές
   κοινωνικής ζωής με ιδέες και κοινωνικές αρχές του δικού μας πολιτισμού. Η
   συγκριτική, διαπολιτισμική γνώση που παράγει η ανθρωπολογία έχει
   επανειλημμένα αποδείξει ότι πολλές θεωρίες της Κοινωνικής Επιστήμης δεν
   έχουν οικουμενική ισχύ—παρά τους αντίθετους ισχυρισμούς της.

   Σε πολλά πανεπιστημιακά τμήματα της Ευρώπης και της Αμερικής, όπως και στο
   ελληνικό τμήμα κοινωνικής ανθρωπολογίας, η έμφαση στη σχέση της
   ανθρωπολογίας με μη-βιομηχανικούς «εξωτικούς» πολιτισμούς, εξισορροπείται
   από τη συστηματική αναφορά και στον Δυτικό πολιτισμό. Οι φοιτητές
   καλούνται να αναπτύξουν ζητήματα που έχουν σχέση όχι μόνο με άλλες
   κοινωνίες αλλά και με τη δική τους, να ανιχνεύσουν και να συζητήσουν τις
   συνέχειες και τις ασυνέχειες ανάμεσα στον αγροτικό χώρο και την πόλη,
   ανάμεσα στις λεγόμενες «αναπτυσσόμενες» και τις «αναπτυγμένες» χώρες.

   Η κοινωνική ανθρωπολογία δίνει ιδιαίτερη σημασία σε έναν ειδικό τύπο
   έρευνας, την επιτόπια παρατήρηση, που εμπλέκει τον ερευνητή σε άμεση,
   καθημερινή και μακρόχρονη σχέση με τους ανθρώπους που μελετά. Η ερευνητική
   αυτή πρακτική, εφαρμοσμένη στον Ελλαδικό χώρο, αποτελεί βασικό στοιχείο
   των μεταπτυχιακών ανθρωπολογικών σπουδών στο πανεπιστήμιο Αιγαίου.

[Επεξεργασία] Εξωτερικοί σύνδεσμοι

     • Τμήμα Κοινωνικής Ανθρωπολογίας Πανεπιστημίου του Αιγαίου

   Ανακτήθηκε από
   "http://el.wikipedia.org/wiki/%CE%9A%CE%BF%CE%B9%CE%BD%CF%89%CE%BD%CE%B9%CE%BA%CE%AE_%CE%B1%CE%BD%CE%B8%CF%81%CF%89%CF%80%CE%BF%CE%BB%CE%BF%CE%B3%CE%AF%CE%B1"
   Κατηγορία: Κοινωνική ανθρωπολογία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Беларуская
     • Беларуская (тарашкевіца)
     • Bosanski
     • Català
     • Česky
     • Deutsch
     • English
     • Esperanto
     • Español
     • Eesti
     • فارسی
     • Suomi
     • Võro
     • Français
     • Furlan
     • Frysk
     • Avañe'ẽ
     • עברית
     • Magyar
     • Íslenska
     • Italiano
     • 日本語
     • Limburgs
     • Lietuvių
     • Македонски
     • Nederlands
     • Polski
     • Português
     • Русский
     • Slovenčina
     • Српски / Srpski
     • தமிழ்
     • ไทย
     • Türkçe
     • 中文

     • Τελευταία τροποποίηση 17:31, 11 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
