   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Ινστιτούτο Γκάλοπ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Με το όνομα Ινστιτούτο Γκάλοπ ή Γκάλλοπ είναι γνωστός αμερικανικός
   οργανισμός «σφυγμομέτρησης της κοινής γνώμης» για κάθε είδους γενικού
   ενδιαφέροντος ζήτημα. Ο Οργανισμός αυτός δεν είναι ο μοναδικός του είδους
   του στις ΗΠΑ έχοντας πολλούς μιμητές σε διάφορες άλλες Χώρες του κόσμου.

   Χάριν όμως στην ευφυΐα και το επιχειρηματικό πνεύμα του ιδρυτού και
   διευθυντού του Γεώργιου Γκάλλοπ το Ινστιτούτο αυτό εξελίχθηκε σ΄ ένα πολύ
   ισχυρό οργανισμό που από τη δημοσκόπηση και την επ΄ αυτής στηριζόμενη
   πρόβλεψη έχει φθάσει να επηρεάζει σε βάθος την αμερικανική κοινή γνώμη σε
   ζητήματα πολιτικά κοινωνικά οικονομικά και εμπορικά (διαφημίσεις).

   Γεγονός πάντως είναι ότι τη μέθοδο της σφυγμομέτρησης της κοινής γνώμης
   εισήγαγε στις ΗΠΑ πρώτη η εβδομαδιαία εφημερίδα «Λιτέραρυ Νταϊντζέστ», την
   οποία εφάρμοσε από το 1916. Η «επιθεώρηση» εκείνη περιοριζόταν μόνο σε
   προβλέψεις εκλογής Προέδρων των ΗΠΑ. Έτσι καλούσε τους αναγνώστες της να
   συμπληρώσουν ερωτηματολόγιο και ν΄ απαντήσουν, όπου και εξ αυτών εξήγαγε
   δικά της προγνωστικά. Από το 1916 μέχρι το 1936 η αποκαλούμενη «μέθοδος
   Ντάϊντζέστ» ήταν αλάνθαστη και έχαιρε πολύ μεγάλης εκτίμησης. Κατά το 1936
   όμως η πρόβλεψή της υπήρξε λανθασμένη και παρέσυρε τυφλά χιλιάδες
   αμερικανούς με συνέπεια μετά από λίγο καιρό να κλείσει. Στο μεταξύ είχαν
   αρχίσει να εμφανίζονται και άλλα ινστιτούτα παρόμοια προγνωστικά των
   οποίων όμως οι προβλέψεις δεν περιορίζονταν στις προεδρικές εκλογές.

   Το 1949 στις ΗΠΑ λειτουργούσαν περίπου 45 τέτοια ινστιτούτα που
   απασχολούσαν περί τους 20.000 υπαλλήλους συνολικά και πραγματοποιούσαν
   αρκετά αξιόλογα κέρδη. Τα Ινστιτούτα αυτά διενεργούσαν κάτι σαν
   περιορισμένα δημοψηφίσματα επί παντός γενικού ενδιαφέροντος ζήτημα π.χ. αν
   θα γίνει ή δεν θα γίνει πόλεμος, ποια ομάδα θα νικήσει, ποιος είναι ο
   δημοφιλέστερος ηθοποιός ή τραγουδιστής κ.λπ. Βέβαια καθίσταται περιττό να
   σημειωθεί πως πολλά εξ αυτών, στη Χώρα του δολαρίου, άρχισαν να
   εμπλέκονται με τις αντίστοιχες προπαγάνδες (πολιτικές, εμπορικές κ.λπ.)
   και πάσης φύσεως οικονομικά συμφέροντα.

   «Βασιλεύς» (όπως συνηθίζεται στην Αμερική να λέγεται γενικά κάθε
   κορυφαίος) του είδους αυτού των σφυγμομετρήσεων, αναδείχθηκε συν τω χρόνω
   ο Τζωρτζ Γκάλλοπ που με τα ιδιωτικά του δημοψηφίσματα άρχισε νε επηρεάζει
   έντονα τα διάφορα δρώμενα και να θεωρείται ο ισχυρότερος παράγων ανάδειξης
   οποιουδήποτε προσώπου ή θέματος. Μεγάλοι αμερικανοί συγγραφείς, μουσικοί,
   ηθοποιοί αλλά και πολιτικοί άνδρες ή οικονομικοί παράγοντες εξαρτιόνταν σε
   μεγάλο μέρος από τα δημοψηφίσματα του Γκάλοπ.

   Χαρακτηριστικό παράδειγμα της ισχύος του Ινστιτούτου Γκάλοπ ήταν οι
   Προεδρικές εκλογές του 1948 όπου ο αγώνας ήταν μεταξύ του ρεπουμπλικάνου
   Θωμά Ντιούι και του δημοκρατικού Χάρρυ Τρούμαν που εκτέλεσε καθήκοντα
   Προέδρου από τον θάνατο του Ρούζβελτ. Τόση δε ήταν η εμπιστοσύνη που
   έδειξαν οι άντρες αυτοί στο ίδρυμα Γκάλοπ, που την παραμονή των εκλογών ο
   μεν Τρούμαν έδινε συνεντεύξεις περί της μετέπειτα συνέχισης της ιδιωτικής
   του ζωής, ο δε Ντιούι να δίνει ονόματα μελλόντων βοηθών στο έργο του και
   για την εγκατάστασή του στον Λευκό Οίκο.

   Βέβαια οι εκλογές εκείνες έγιναν στις 2 Νοεμβρίου 1948 που απέληξαν στην
   ήττα του Ντιούι και σε μεγαλύτερη του Γκάλοπ, οι προγνώσεις του οποίου
   διαψεύσθηκαν με τον πλέον παταγοδέστερο τρόπο. Ο Πρόεδρος Τρούμαν
   επανεκλέχθηκε για μία ακόμη τετραετία, ενώ το Ινστιτούτο Γκάλοπ έφθασε στο
   ελάχιστο της ισχύος του χαρακτηριζόμενο και ως τυραννία.

   Ανακτήθηκε από
   "http://el.wikipedia.org/wiki/%CE%99%CE%BD%CF%83%CF%84%CE%B9%CF%84%CE%BF%CF%8D%CF%84%CE%BF_%CE%93%CE%BA%CE%AC%CE%BB%CE%BF%CF%80"
   Κατηγορίες: Δημοσκόπηση | Επιχειρήσεις των ΗΠΑ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Deutsch
     • English
     • Français
     • 日本語
     • ‪Norsk (bokmål)‬
     • Polski
     • Русский

     • Τελευταία τροποποίηση 15:22, 5 Δεκεμβρίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
