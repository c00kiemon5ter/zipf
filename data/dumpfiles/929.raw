   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Αγροτική πολιτική

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Γενικά αγροτική πολιτική ονομάζεται το
   σύνολο μέτρων, μεθόδων και διαδικασιών
   που λαμβάνονται εκάστοτε για αγροτική
   ανάπτυξη. Στον όρο περιλαμβάνονται η
   γεωργική, κτηνοτροφική, δασική και
   αλιευτική ανάπτυξη.

   Από την εποχή που η ανθρωπότητα άρχισε
   να εισέρχεται σε ανώτερο πολιτισμό
   έπαυσε και η καλλιέργεια της γης ν΄
   αφήνεται στη τύχη της όπως συνέβαινε
   στους πρωτόγονους λαούς. Η πολύ στενή
   σχέση του ανθρώπου με τα προϊόντα της
   γης, του επέβαλε από τους μυθικούς ακόμα
   χρόνους να προσπαθεί να πετύχει
   καλλίτερες γεωργικές αποδόσεις
   αναζητώντας καλλίτερα είδη
   καλλιέργειας, καταλληλότητα εδάφους,
   χρησιμοποιώντας καλλίτερους σπόρους
   και φυσικά με τον καιρό καλλίτερα
   λιπάσματα, παραγωγικότερα ζώα,
   καταλληλότερους εργάτες, τελειότερα
   μηχανήματα και μέσα παραγωγής.

   Έτσι όταν οι κοινωνίες άρχισαν να
   προσλαμβάνουν την έννοια της
   πόλης-κράτους και στη συνέχεια κράτους
   όπως εξελίχθηκε στη μορφή που
   παρουσιάζονται σήμερα σε συνάρτηση με
   το αυξανόμενο εμπόριο που έλαβε διεθνή
   χαρακτήρα η ανάγκη της κρατικής πλέον
   παρέμβασης για τη ρύθμιση των
   κυριοτέρων συναφών ζητημάτων κατέστη
   περισσότερο αναγκαία. Και αυτό ήταν
   φυσικό επακόλουθο αφού δεν θα μπορούσαν
   τα οργανωμένα κράτη ν΄ αγνοήσουν την
   ποιοτική και ποσοτική απόδοση των
   καλλιεργειών των εδαφών τους όταν
   μάλιστα έχει να κάνει σε μεγάλο βαθμό
   τόσο με την διατροφή του πληθυσμού όσο
   και κατ΄ επέκταση με την γενικότερη
   οικονομική ανάπτυξή τους.

   Η κρατική αυτή παρέμβαση για την
   αγροτική ανάπτυξη ονομάζεται αγροτική
   πολιτική που εφαρμόζεται με νόμους,
   μεθόδους και συστήματα που επιβάλλονται
   κατά καιρούς. Η σημασία δε αυτής είναι
   τέτοια που όλα σχεδόν τα κράτη του
   κόσμου έχουν δημιουργήσει ειδικό
   Υπουργείο για την άσκηση αυτής της
   πολιτικής. Στην Ελλάδα η αγροτική
   πολιτική ασκείται από το Υπουργείο
   Γεωργίας, με τις διάφορες ονομασίες που
   έχει λάβει κατά καιρούς, αλλά και από
   μεγάλο πιστωτικό φορέα όπως είναι η
   Αγροτική Τράπεζα της Ελλάδος, καθώς
   επίσης και από διάφορους άλλους
   αγροτικούς ημικρατικούς οργανισμούς ή
   γεωργικούς συνεταιρισμούς.

   Έτσι σήμερα η αγροτική πολιτική κάθε
   κράτους διακρίνεται σε διάφορους
   επιμέρους κλάδους όπως είναι η αγροτική
   ασφάλεια, η αγροτική πίστη, η γεωργική
   εκπαίδευση, ο κρατικός παρεμβατισμός
   στη ρύθμιση των τιμών, η εξασφάλιση
   αγορών διάθεσης των προϊόντων, η ρύθμιση
   σχέσεων αγροκτημόνων - εργατών καθώς και
   διακρατικών σχέσεων συναφούς εμπορίου.
   Το σύνολο της νομοθεσίας που ρυθμίζει
   όλα τα παραπάνω σχετικά ζητήματα
   ονομάζεται αγροτική νομοθεσία.

   Η σπουδαιότητα της αγροτικής πολιτικής
   που έλαβε στη σύγχρονη εποχή μια διεθνή
   διάσταση δεν θα μπορούσε ν΄ αγνοηθεί και
   από τους μεγαλύτερους διεθνείς
   οργανισμούς. Έτσι η Κοινωνία των Εθνών
   αρχικά και στη συνέχεια ο ΟΗΕ περιέλαβαν
   στο πλαίσιο των γενικών προσπαθειών
   τους την επεξεργασία και εφαρμογή μιας
   διεθνούς αγροτικής πολιτικής που
   αποβλέπει στην αύξηση της παγκόσμιας
   γεωργικής παραγωγής με στόχο την
   καλλίτερη και φθηνότερη διατροφή των
   λαών της Γης.
   Εφαρμογή αυτού του στόχου είναι η από
   τον Οκτώβριο του 1945 δημιουργία
   ιδιαίτερου διεθνούς οργανισμού του ΟΗΕ,
   που φέρει τον επίσημο τίτλο Διεθνής
   Οργάνωση Τροφίμων και Γεωργίας (FAO).

[Επεξεργασία] Πηγές

     * "Νεώτερον Εγκυκλοπαιδικόν Λεξικόν
       Ηλίου" τομ.1ος, σελ.365.

   Ανακτήθηκε από
   "http://el.wikipedia.org/wiki/%CE%91%CE%B3%CF%81%CE%BF%CF%84%CE%B9%CE%BA%CE%AE_%CF%80%CE%BF%CE%BB%CE%B9%CF%84%CE%B9%CE%BA%CE%AE"
   Κατηγορίες: Αγροτική οικονομία |
   Πολιτική

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Eesti
     * Suomi
     * 日本語
     * Lietuvių
     * Polski
     * Русский

     * Τελευταία τροποποίηση 16:27, 13 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
