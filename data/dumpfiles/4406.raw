   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Νίκος Εγγονόπουλος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Νίκος Εγγονόπουλος

   Ο Νίκος Εγγονόπουλος του Παναγιώτου (21
   Οκτωβρίου 1907 - 31 Οκτωβρίου 1985) ήταν
   Έλληνας Καθηγητής του Ε.Μ. Πολυτεχνείου,
   ζωγράφος, σκηνογράφος και ποιητής.
   Θεωρείται ένας από τους μείζονες
   εκπροσώπους της γενιάς του 30' ενώ
   αποτέλεσε και έναν από τους κύριους
   εκφραστές του υπερρεαλιστικού
   κινήματος στην Ελλάδα. Το έργο του
   περιλαμβάνει ακόμα μεταφράσεις,
   κριτικές μελέτες και δοκίμια.

   Πίνακας περιεχομένων

     * 1 Βιογραφικά στοιχεία
     * 2 Εργογραφία

          * 2.1 Ποίηση
          * 2.2 Πεζά
          * 2.3 Δισκογραφία

     * 3 Βιβλιογραφία
     * 4 Ερμηνεία και κριτική
     * 5 Εξωτερικοί σύνδεσμοι

[Επεξεργασία] Βιογραφικά στοιχεία

   Γεννήθηκε τον Οκτώβριο του 1907 στην Αθήνα
   και πραγματοποίησε τις βασικές του
   σπουδές, εσωτερικός σε Λύκειο του
   Παρισιού. Το 1927 υπηρέτησε την
   στρατιωτική του θητεία και μετά την
   απόλυσή του εργάστηκε ως μεταφραστής σε
   τράπεζα και γραφέας στο Πανεπιστήμιο,
   ενώ το 1930 διορίστηκε στο Υπουργείο
   Δημοσίων Έργων ως σχεδιαστής στη
   Διεύθυνση Σχεδίων Πόλεων.

   Το 1932 γράφτηκε στη Σχολή Καλών Τεχνών
   όπου μαθήτευσε κοντά στον Κωνσταντίνο
   Παρθένη ενώ παράλληλα παρακολούθησε
   μαθήματα βυζαντινής τέχνης και στο
   εργαστήριο του Φώτη Κόντογλου και
   Α.Ξυγγόπουλου, μαζί με τον Γιάννη
   Τσαρούχη. Έκανε ελεύθερες σπουδές στο
   Παρίσι, Βιέννη, Μόναχο και Ιταλία. Δίδαξε
   στη Σχολή αρχιτεκτόνων του Ε.Μ.Π.,
   ζωγραφική, ιστορία της τέχνης και
   σκηνογραφία από το 1938, διαδοχικά ως
   επιμελητής, έκτακτος, μόνιμος και
   τακτικός καθηγητής. Την ίδια περίοδο
   γνωρίστηκε με άλλους σημαντικούς
   καλλιτέχνες, μεταξύ των οποίων ο Ανδρέας
   Εμπειρίκος, ο Γιάννης Μόραλης και ο
   Τζόρτζιο ντε Κίρικο. Σε όλο το διάστημα
   των σπουδών ζωγραφικής, ο Εγγονόπουλος
   παρέμεινε στην θέση του στο Υπουργείο
   και το 1934 τοποθετήθηκε στην Τοπογραφική
   Υπηρεσία όπου μετά έξι χρόνια
   μονιμοποιήθηκε με τον βαθμό του
   Σχεδιαστή Α' Τάξεως.

   Τα πρώτα δείγματα της ζωγραφικής του
   παρουσιάστηκαν το 1938 στην Έκθεση Τέχνη
   της Νεοελληνικής Παραδόσεως και
   αποτελούσαν έργα που απεικόνιζαν παλαιά
   σπίτια της Δυτικής Μακεδονίας. Την ίδια
   χρονιά σημειώθηκε και η είσοδος του στα
   ελληνικά γράμματα, αρχικά με την
   δημοσίευση μεταφράσεων σε ποιήματα του
   Τριστάν Τζαρά και λίγο αργότερα, τον
   Ιούνιο του 1938, την κυκλοφορία της πρώτης
   του ποιητικής συλλογής με τον τίτλο Μην
   ομιλείτε εις τον οδηγό.

   Το Σεπτέμβριο του 1939 εκδόθηκε η δεύτερη
   ποιητική συλλογή του Τα Κλειδοκύμβαλα
   της Σιωπής ενώ το Νοέμβριο
   πραγματοποιήθηκε η πρώτη ατομική έκθεση
   ζωγραφικής του, στο σπίτι του Νίκου
   Καλαμάρη. Την ίδια περίοδο εργάστηκε για
   την παράσταση της Ηλέκτρας του Σοφοκλή
   στο Θέατρο Κοτοπούλη, σχεδιάζοντας τα
   κοστούμια των ηθοποιών και συμμετείχε
   σε ομαδική έκθεση Ελλήνων καλλιτεχνών
   στη Νέα Υόρκη.

   Το 1945 αποσπάστηκε στο Εθνικό Μετσόβιο
   Πολυτεχνείο ως βοηθός στην έδρα
   Διακοσμητικής και Ελευθέρου Σχεδίου,
   θέση που διατήρησε μέχρι το 1956. Στα 1949
   συμμετείχε στην ίδρυση του
   καλλιτεχνικού ομίλου Αρμός με σκοπό την
   προώθηση μιας σύγχρονης αισθητικής
   πρότασης στον ελληνικό χώρο, μαζί με
   άλλα μέλη στα οποία περιλαμβάνονταν οι
   ζωγράφοι Χατζηκυριάκος-Γκίκας, Μόραλης
   και Τσαρούχης. Παράλληλα εργάστηκε στο
   Υπουργείο Οικισμού και Ανοικοδομήσεως
   και σε συνεργασία με την αρχιτεκτονική
   ομάδα του Πικιώνη σχεδιάζε νέα κτίρια.

   Τα επόμενα χρόνια, συμμετείχε σε αρκετές
   ομαδικές εκθέσεις ενώ το 1954 εκπροσώπησε
   την Ελλάδα στην 27η Μπιενάλε της Βενετίας
   με συνολικά 72 έργα του. Την ίδια περίοδο,
   εκλέχθηκε μόνιμος επιμελητής του
   Πολυτεχνείου και παραιτήθηκε οριστικά
   από το Υπουργείο Δημοσίων Έργων. Το 1958
   του απονεμήθηκε το Πρώτο Κρατικό
   Βραβείο Ποίησης του Υπουργείου Εθνικής
   Παιδείας για την ποιητική συλλογή Εν
   Ανθηρώ Έλληνι Λόγω ενώ το 1966 τιμήθηκε
   για το ζωγραφικό του έργο από τον
   Βασιλέα Κωνσταντίνο Β΄ με το παράσημο
   Χρυσούς Σταυρός του Γεωργίου Α'. Το
   κρατικό βραβείο ποίησης θα του
   απονεμηθεί αργότερα για δεύτερη φορά το
   1979 καθώς και το παράσημο του Ταξιάρχη
   του Φοίνικος. Υπήρξε μέλος του
   Καλλιτεχνικού Επιμελητηρίου, της
   Ελληνικής Εταιρίας Αισθητικής, της Societe
   Europeennee de Culture κ.ά. Μιλούσε αγγλικά,
   γαλλικά και ιταλικά. Ήταν μόνιμος
   κάτοικος Αθηνών (οδού Αναγνωστοπούλου).

   Πίνακές του υπάρχουν στην Εθνική
   Πινακοθήκη, στις Δημοτικές Πινακοθήκες
   Αθηνών, Ρόδου, Θεσσαλονίκης, στο Μουσείο
   Θεάτρου στο Εθνικό Μετσόβιο Πολυτεχνείο
   και σε ιδιωτικές συλλογές.

   Πέθανε το 1985 από ανακοπή καρδιάς και η
   κηδεία του πραγματοποιήθηκε δημοσία
   δαπάνη στο Α' Νεκροταφείο της Αθήνας.

   Ποιήματά του Εγγονόπουλου έχουν
   μεταφραστεί στα γαλλικά, αγγλικά,
   ιταλικά, ισπανικά, δανικά, πολωνικά,
   ουγγρικά και τη βενετική διάλεκτο.
   Επιπλέον έχουν μελοποιηθεί από το Νίκο
   Μαμαγκάκη και τον Αργύρη Κουνάδη, ο
   οποίος έγραψε τη μουσική υπόκρουση στο
   ποίημα Μπολιβάρ για το δίσκο της
   εταιρίας Διόνυσος, σε απαγγελία του
   ίδιου του Εγγονόπουλου.

     * Το έτος 2007 έχει ανακηρυχθεί από τον
       καλλιτεχνικό κόσμο της Χώρας ως "Ετος
       Ν. Εγγονόπουλου".

[Επεξεργασία] Εργογραφία

   Eggonopoulos002kl.jpg
   [IMG]

  [Επεξεργασία] Ποίηση

     * Μην ομιλείτε εις τον οδηγόν (1938, 1966, 1977)
     * Τα κλειδοκύμβαλα της σιωπής (1939, 1966, 1977)
     * 7 Ποιήματα, εκδ. Ίκαρος, (1944, 1999, ISBN
       960-7721-45-4
     * Στην κοιλάδα με τους ροδώνες, εκδ.
       Ίκαρος, 1978, ISBN 960-7233-03-4
     * Μπολιβάρ, ένα ελληνικό ποίημα, (1944, 1962,
       1968, και 1978 εκδ. Ίκαρος, ISBN 960-7233-38-7
     * Ελευσίς (1948, 1977)
     * Η επιστροφή των πουλιών (1946, 1977)
     * Στη κοιλάδα με τους ροδώνες (1978)
     * Το μέτρον: ο άνθρωπος. Πέντε ποιήματα
       και δέκα πίνακες, εκδ. Ύψιλον (2005)
     * Μυθολογία = Mythology, μετάφραση ‎David Connolly,
       Ύψιλον (2006)
     * Ωραίος σαν Έλληνας = The Beauty of a Greek: Poems :
       Ποιήματα, ανθολόγηση και μετάφραση David
       Connolly, εκδ. Ύψιλον (2007)

  [Επεξεργασία] Πεζά

     * Ο Καραγκιόζης: Ένα ελληνικό θέατρο
       σκιών, Ύψιλον (1981
     * Ν. Εγγονόπουλος, Πεζά κείμενα, εκδ.
       Ύψιλον (1987)

  [Επεξεργασία] Δισκογραφία

     * Ο Εγγονόπουλος διαβάζει Εγγονόπουλο,
       Διόνυσος

[Επεξεργασία] Βιβλιογραφία

     * Ν. Εγγονόπουλος (επιμ. Γ. Κεντρωτής), Οι
       άγγελοι στον παράδεισο μιλούν
       ελληνικά. Συνεντεύξεις, σχόλια και
       γνώμες, εκδ. Ύψιλον (1999)
     * Ν. Εγγονόπουλος (επιμ. Δ.
       Δασκαλόπουλος), Και σ' αγαπώ παράφορα.
       Γράμματα στή Λένα: 1959-1967, εκδ. Ίκαρος
     * Σχέδια και χρώματα (επιμ. Ερριέτη
       Εγγονοπούλου), εκδ. Ύψιλον (1996)
     * Π.Δ.Καγκελάρη, Αναζητήσεις στη
       Σύγχρονη Ελληνική Ζωγραφική - Η
       Συλλογή Καγκελάρη, τόμ.1, Αθήνα 1991. ISBN
       960-220-134-7
     * Δημοτική Πινακοθήκη Ψυχικού -
       Κληροδότημα Μ. & Τ. Λέφα, Σύγχρονη
       Ελληνική Ζωγραφική: Συλλογή Καγκελάρη
       (κατάλογος έκθεσης), Ψυχικό 2008

[Επεξεργασία] Ερμηνεία και κριτική

     * Μπολιβάρ ὁ ἀπελευθερωτής: Μιά δοκιμή
       ἀφιέρωμα στά 30 χρόνια τοῦ Νίκου
       Ἐγγονόπουλου 1943-1973, Δημήτρης
       Ιατρόπουλος, Καστανιώτης (1973)
     * Ούτως ή άλλως: Αναγνωστάκης,
       Εγγονόπουλος, Καχτίτσης, Χατζής,
       Άντεια Φραντζή, Πολύτυπο (1988)
     * Ὁ ποιητής Νίκος Ἐγγονόπουλος:
       Ἐπίσκεψη τόπων καί προσώπων, Ρένα
       Ζαμάρου, Καρδαμίτσα (1993)
     * Εκφράσεις του ποιητικού έργου του
       Νίκου Εγγονόπουλου, Δημήτρης
       Καραμβάλης
     * Λόγια και ιστορίες από το χωριό των
       ποδηλάτων: Αφηγηματικά σχήματα στις
       δύο πρώτες συλλογές του Νίκου
       Εγγονόπουλου, Έλλη Φιλοκύπρου,
       Δίαυλος (1996)
     * Νικόλαος Ἐγγονόπουλος ἤ Τό θαῦμα
       τοῦ Ἐλμπασάν καί τοῦ Βοσπόρου:
       Διάλεξη γιά τόν Νίκο Ἐγγονόπουλο,
       Ἀνδρέας Ἐμπειρίκος, Ἄγρα (1999)
     * Επί τα ίχνη του Νίκου Εγγονόπουλου,
       Νέλλη Ανδρικοπούλου, Ποταμός (2003)
     * Διαβάζοντας το παρελθόν στον
       Εγγονόπουλο: Λογοτεχνία και ιστορία:
       Από τα ακριτικά τραγούδια μέχρι τα
       προεπαναστατικά χρόνια, Δημήτρης
       Βλαχοδήμος, Ίνδικτος (2006)

[Επεξεργασία] Εξωτερικοί σύνδεσμοι

     * Επίσημη ιστοσελίδα για τον
       Εγγονόπουλο - Βιογραφικό και έργα
     * Νίκος Εγγονόπουλος στη Συλλογή
       Καγκελάρη (ελληνικά και αγγλικά)

   Ανακτήθηκε από
   "http://el.wikipedia.org/wiki/%CE%9D%CE%AF%CE%BA%CE%BF%CF%82_%CE%95%CE%B3%CE%B3%CE%BF%CE%BD%CF%8C%CF%80%CE%BF%CF%85%CE%BB%CE%BF%CF%82"
   Κατηγορίες: Έλληνες ζωγράφοι | Έλληνες
   ποιητές | Υπερρεαλισμός | Μέλη Εθνικού
   Μετσόβιου Πολυτεχνείου | Γεννήσεις το 1907
   | Θάνατοι το 1985

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Español
     * Estremeñu
     * Français
     * Svenska

     * Τελευταία τροποποίηση 19:48, 28 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
