   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Κόρφος Κορινθίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       29/12/2009.

   Συντεταγμένες: 37°45′52″N 23°7′26″E﻿ /
   ﻿37.76444, 23.12389

   Κόρφος (Δήμος Σολυγείας)
   Νομός             Κορινθίας
   Δήμος             Σολυγείας
   Πληθυσμός     532 (2001)
   Ταχ. κώδ.        20 004
   Τηλ. κωδ.        27410

   Ο Κόρφος είναι χωριό του νομού
   Κορινθίας. Βρίσκεται στα νοτιοανατολικά
   όρια του νομού και είναι ένα από τα χωριά
   που εντάχθηκαν στο Δήμο Σολυγείας το 1997,
   με τον νέο νόμο "περί Δήμων και
   Κοινοτήτων". Ο Κόρφος, όπως επισημαίνει ο
   συγγραφέας Τάσος Γριτσόπουλος, είναι το
   επίνειο του Σοφικού, της έδρας του Δήμου.
   Πολλοί κάτοικοι του Σοφικού, που
   ασχολούνταν με το εμπόριο της ρητίνης
   (το έτος 1886, το Σοφικό παρήγαγε 500.000
   οκάδες ρητίνης ετησίως), μετοίκησαν στις
   ανατολικές ακτές της περιοχής, ώστε να
   εμπορεύονται ευκολότερα, μέσω της
   θαλάσσης, το προϊόν που παρήγαγαν. Με το
   πέρασμα των χρόνων, οι έμποροι αυτοί
   έμειναν μόνιμα στις παραθαλάσσιες
   πλαγιές, δημιουργώντας τον Κόρφο, ενώ οι
   περισσότεροι απόγονοί τους ασχολήθηκαν
   με τη θάλασσα εν γένει, είτε ως αλιείς,
   είτε ως Αξιωματικοί του Ναυτικού.
   Άλλωστε, οι περισσότεροι Κορφιώτες
   είναι συνταξιούχοι των ναυτικών
   ταμείων.

   Το 1912 συστάθηκε ως κοινότητα (ΦΕΚ 262Α -
   31/08/1912) του νομού Αργολίδος και Κορινθίας
   και μετέπειτα (από το 1949) νομού
   Κορινθίας. Με το Σχέδιο Καποδίστριας η
   κοινότητα καταργήθηκε και συγχωνεύθηκε
   στο Δήμο Σολυγείας.^[1] Από την 1
   Ιανουαρίου 2011, σύμφωνα με το Σχέδιο
   Καλλικράτης ο Δήμος Σολυγείας
   συγχωνεύεται στο Δήμο Κορίνθου όπου
   πλέον θα ανήκει και ο Κόρφος.^[2]

   Όπως αναφέρει ο Τάσος Γριτσόπουλος στο
   έργο του "Τα μνημεία του Σοφικού", ο
   Κόρφος συνδέεται με το Σοφικό κοινωνικά
   και οικονομικά, άρα είναι φυσικό "να
   μετέχη και της εν γένει πολιτικής και
   θρησκευτικής ζωής αυτού". Όπως και στο
   Σοφικό, έτσι και στον Κόρφο, ο επισκέπτης
   μπορεί να θαυμάσει περίλαμπρα
   Χριστιανικά μνημεία, τα οποία κοσμούν με
   την ύπαρξή τους το γραφικό αυτό χωριό
   της Κορινθίας. Λαμπρότερο όλων είναι το
   παλαιό Καθολικό της Παναγίας του Στείρι,
   που κτίσθηκε τον 11ο αιώνα και σχετίζεται
   με την παρουσία του Οσίου Λουκά του
   Στειριώτου στην Κορινθία. Αξιόλογα
   μνημεία είναι, επίσης, ο Ναός της Αγίας
   Άννης και ο Ναός των Αγίων Πάντων, οι
   οποίοι ήταν κάποτε τα Καθολικά δυο
   αντίστοιχων μοναστηριών. Ενοριακός Ναός
   του Κόρφου είναι σήμερα ο Ναός της
   Ζωοδόχου Πηγής, ο οποίος κτίσθηκε στις
   αρχές του 20ου αιώνα απ' τους αλιείς του
   χωριού.

   Σήμερα, ο Κόρφος έχει 532 κατοίκους
   (απογραφή 2001). Η αύξηση του πληθυσμού του
   οφείλεται στη συνεχή ανοικοδόμηση
   τουριστικών εγκαταστάσεων και εξοχικών
   κατοικιών από ντόπιους και ξένους. Είναι
   ένας θαυμάσιος παραλιακός οικισμός, με
   πανέμορφες παραλίες, τις οποίες
   περιβάλλουν οι πευκόφυτες πλαγιές της
   περιοχής.

   Σε μικρή απόσταση απ' το χωριό
   ευρίσκεται ο όρμος της "Σελόντας", όπου
   ήταν το καταφύγιο του υποβρυχίου
   "Παπανικολής", του οποίου Πλωτάρχης ήταν
   ο, εκ μητρός καταγόμενος απ' το Σοφικό,
   Μιλτιάδης Ιατρίδης. Ο όρμος της
   "Σελόντας" είναι το φυσικό σύνορο που
   χωρίζει τους Νομούς Κορινθίας και
   Αργολίδος.

[Επεξεργασία] Παραπομπές

    1. ↑ Διοικητικές μεταβολές / ΟΤΑ.
       Ελληνική Εταιρεία Τοπικής Ανάπτυξης
       και Αυτοδιοίκησης (ανακτήθηκε 16
       Αυγούστου 2010 )
    2. ↑ Τα Νέα, Καλλικράτης 2010 (29-4-2010)

   Ανακτήθηκε από
   "http://el.wikipedia.org/wiki/%CE%9A%CF%8C%CF%81%CF%86%CE%BF%CF%82_%CE%9A%CE%BF%CF%81%CE%B9%CE%BD%CE%B8%CE%AF%CE%B1%CF%82"
   Κατηγορία: Χωριά του νομού Κορινθίας
   Κρυμμένες κατηγορίες: Άρθρα που
   χρειάζονται παραπομπές από το 2009 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 17:48, 16 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
