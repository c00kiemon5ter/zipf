   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Γκυ των Λουζινιάν

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Γκυ των Λουζινιάν (Guy de Lusignan, 1150 - 1194)
   ήταν Γάλλος ευγενής που έγινε βασιλικός
   σύζυγος των Ιεροσολύμων οδηγώντας τα
   στρατεύματα της πόλης στην
   καταστρεπτική μάχη του Χαττίν (1187).

   Ήταν γιος του κόμη του Πουατού Ούγου Η'
   των Λουζινιάν. Το Πουατού ήταν τμήμα του
   Γαλλικού δουκάτου της Ακουιτανίας που
   ήταν υπό την εξουσία του τρίτου γιου της
   Ελεονώρας της Ακουιτανίας και του
   Ερρίκου Β' της Γαλλίας, Ριχάρδου του
   Λεοντόκαρδου. Το 1168, ο Γκυ και τα αδέλφια
   του σε ενέδρα σκότωσαν τον Πατρίκιος, 1ος
   κόμης του Σάλσμπουρι που επέστρεφε από
   προσκύνημα και για την πράξη τους αυτή
   εξορίστηκαν από τον Ριχάρδο και
   κατέφυγαν στα Ιεροσόλυμα.

   Το 1174 ο μεγαλύτερος αδελφός του Αμαλρίκ
   παντρεύτηκε την κόρη του Βαλδουίνου των
   Ιμπελίν και μπήκε στους κύκλους των
   ευγενών. Διορίστηκε από την
   βασιλομήτορα Αγνή του Κουρτεναί
   Κοντόσταυλος στην Γιάφα και στην
   συνέχεια σε ολόκληρο το βασίλειο.
   Μερικές αναληθείς φήμες λένε ότι ήταν
   αγαπητικός της Αγνής, αλλά κρατήθηκε
   μακριά από την πολιτική που είχε
   ανατεθεί στην οικογένεια των Ιμπελίν,
   ευνοούμενοι του Ραϊμόνδου Γ' της
   Τρίπολης, εξαδέλφου του βασιλιά.

   Πίνακας περιεχομένων

     * 1 Βασιλιάς των Ιεροσολύμων αν και
       ανεπιθύμητος
     * 2 Πτώση του βασιλείου των Ιεροσολύμων
     * 3 Γενάρχης της δυναστείας των
       Λουζινιάν στην Κύπρο
     * 4 Πηγές

[Επεξεργασία] Βασιλιάς των Ιεροσολύμων αν
και ανεπιθύμητος

   [IMG]
   [IMG]
   Ο Γκυ των Λουζινιάν - πίνακας του
   Φρανσουά Πικό (François-Edouard Picot) (1843)

   Ο Ραϊμόνδος Γ' της Τρίπολης και ο
   Βοϊμόνδος Γ' της Αντιόχειας
   ετοιμάστηκαν να επιτεθούν στα
   Ιεροσόλυμα, προκειμένου να πιέσουν τον
   βασιλιά Βαλδουίνο να δώσει την αδελφή
   του σύζυγο στον Βαλδουίνο των Ιμπελίν. Ο
   Γκυ και η Σιβύλλα προχώρησαν σε βιαστικό
   γάμο (1180) και έτσι ο Γκυ έγινε κόμης της
   Γιάφας και της Ασκαλών. Με την Σιβύλλα
   απέκτησε δύο κόρες, τις Αλίκη και Μαρία,
   ενώ η σύζυγός του είχε ήδη έναν γιο από
   τον πρώτο της γάμο με τον Γουλιέλμο του
   Μομφερράτου. Ο βασιλιάς Βαλδουίνος δεν
   είχε σοβαρή αντίρρηση για τον γάμο, ενώ
   είναι ανακριβείς οι πληροφορίες ότι τον
   πίεζε η μητέρα του. Σαν υποτελής του
   ξαδέλφου του βασιλιά της Αγγλίας
   Ερρίκου Β' είχε κάθε λόγο να αναμένει από
   αυτόν βοήθεια, και κήρυξε τον Γκυ
   αντιβασιλιά (1182).

   Μετά από την δειλία που έδειξε απέναντι
   στον Σαλαντίν στο Κεράκ τον αποκήρυξε
   από διάδοχο ζητώντας από την αδελφή του
   να ακυρώσει τον γάμο της (1183, 1184). Ο
   Βαλδουίνος Δ' ήθελε γαμπρό από βασιλική
   οικογένεια για διάδοχο του, ενώ η
   Σιβύλλα ευρισκόμενη στην Ασκαλών
   αρνήθηκε πεισματικά. Ο Βαλδουίνος Δ'
   όρισε διάδοχό του τον Βαλδουίνο του
   Μομφερράτου, παιδί της Σιβύλλας από τον
   πρώτο της γάμο και απαγόρευσε την
   διαδοχή στον Γκυ και τους απογόνους του.

   Όταν ο Βαλδουίνος Δ' υπέκυψε από λέπρα
   τον διαδέχθηκε ο ανήλικος Βαλδουίνος Ε'
   του Μομφερράτου που πέθανε σε λίγους
   μήνες. Ο Γκυ και η Σιβύλλα πήγαν στα
   Ιεροσόλυμα για την στέψη τους (1186) και ο
   Ραϊμόνδος Γ' της Αντιόχειας προκειμένου
   να προστατέψει τα δικαιώματα της Μαρίας
   Κομνηνής, της κόρης της Ισαβέλλας και
   της οικογένειας των Ιμπελίν ετοιμάστηκε
   να εκστρατεύσει κατά των Ιεροσολύμων. Ο
   Ραϊνάλδος του Σατιγιόν κατάφερε να
   πετύχει την υποστήριξη του λαού και της
   εκκλησίας στην Σιβύλλα και ο πατριάρχης
   Ηράκλειος έστεψε τους νέους βασιλείς. Η
   ίδια μάλιστα η Σιβύλλα σε ένδειξη τιμής
   έβγαλε το στέμμα από το δικό της κεφάλι
   και το τοποθέτησε σε αυτό του συζύγου
   της.

   Ο μνηστήρας από την άλλη πλευρά του
   θρόνου Χάμφρεϊ Δ' του Τορόν που είχε
   παντρευτεί την Ισαβέλλα δεν επιθυμούσε
   την ανατροπή του Γκυ δηλώνοντας πίστη σε
   αυτόν και πρότεινε στον Ραϊμόνδο της
   Τρίπολης και τους Ιβελίν να σταματήσουν
   τις προσπάθειες.

[Επεξεργασία] Πτώση του βασιλείου των
Ιεροσολύμων

   Κύριος στόχος του ήταν η προέλαση του
   Σαλαντίν, προσπαθώντας να ανακουφίσει
   την Τιβεριάδα που πολιορκείτο από τον
   Σαλαντίν. Ο στρατός του ρημαγμένος από
   έλλειψη νερού υπέστη συντριπτική ήττα
   (1187): ο Γκυ με τους αδελφούς του
   Γοδεφρείδο, Ραϊνάλδο και Χάμφρεϊ
   μεταφέρθηκαν στον Σαλαντίν. Ο Σαλαντίν
   έδωσε στον Γκυ ένα ποτήρι νερό σαν
   ένδειξη γενναιοδωρίας, αλλά όταν ο Γκυ
   ήθελε να δώσει νερό στον Ραϊνάλδο ο
   Σαλαντίν το πέταξε κάτω προστάζοντας
   ότι απαγορεύεται να το κάνει χωρίς την
   άδεια του. Αμέσως ο Σαλαντίν κατηγόρησε
   τον Ραϊνάλδο για προδοσία και με το
   ξίφος του τον αποκεφάλισε.

   Η Σιβύλλα με τον Μπάλιαν του Ιμπελίν
   υποστήριζαν την πόλη των Ιεροσολύμων
   που έπεσε και αυτή στα χέρια του
   Σαλαντίν. Ο Γκυ Λουζινιάν παρέμεινε για
   έναν χρόνο φυλακισμένος του Σαλαντίν,
   ώσπου ελευθερώθηκε (1188) μετά τα
   ικετευτικά γράμματα της Σιβύλλας. Ο Γκυ
   και η Σιβύλλα κατέφυγαν στην Τύρο, την
   μόνη πόλη που είχε μείνει χριστιανική,
   και βρισκόταν υπό την διοίκηση του
   Κονράδου του Μομφερράτου, μικρότερου
   αδελφού του πρώτου συζύγου της Σιβύλλας.
   Ο Κονράδος αρνήθηκε να δώσει άσυλο στον
   Γκυ και την Σιβύλλα που στρατοπέδευσε
   για μήνες έξω από τα τείχη της πόλης. Ο
   Γκυ στο άκουσμα της προέλασης της Γ'
   Σταυροφορίας υπό τον Φίλιππο Β' της
   Γαλλίας και τον Ριχάρδο τον Λεοντόκαρδο
   άρχισε την πολιορκία της Άκρας. Η
   βασίλισσα τον ακολούθησε αλλά πέθανε
   μαζί με τις κόρες της στην μεγάλη
   επιδημία του 1190, και έτσι ο Γκυ έχασε όλα
   τα δικαιώματα του για τον θρόνο των
   Ιεροσολύμων. Η οικογένεια των Ιμπελίν
   αμέσως χώρισαν την Ισαβέλλα από τον
   σύζυγο της Χάμφρεϊ του Τορόν, που δειλά
   υποτάχθηκε στον Γκυ προκειμένου να την
   παντρέψουν με τον Κονράδο του
   Μομφερράτου. Ο Γκύ άφησε την Άκρα (1191)
   προκειμένου να συναντήσει τον παλιό του
   κυρίαρχο Ριχάρδο τον Λεοντόκαρδο που
   του δήλωσε όρκο πίστης και υποταγής. Τον
   βοήθησε σε όλες τις επιχειρήσεις του και
   στην κατάκτηση της Κύπρου από τον Ισαάκ
   Κομνηνό, ενώ όταν έφτασαν στην Άκρα
   βρήκαν αντιμέτωπους και τους βασιλείς
   Φίλιππο Β' της Γαλλίας, Λεοπόλδο Ε' της
   Αυστρίας που υποστήριζαν τον Κονράδο.

[Επεξεργασία] Γενάρχης της δυναστείας των
Λουζινιάν στην Κύπρο

   Στην σύγκρουση που ακολούθησε ο Γκυ
   έδειξε ένα λαμπρό δείγμα του ιπποτικού
   του χαρακτήρα σώζοντας την ζωή του
   Κονράδου όταν περικυκλώθηκε από τους
   εχθρούς παίρνοντας με την γενναιότατη
   πράξη του μεγάλο προβάδισμα στην
   διαδοχή του θρόνου. Ο Ριχάρδος παρά την
   αποτυχία της Γ' Σταυροφορίας παρέμεινε
   προκειμένου να ρυθμίσει το ζήτημα της
   διαδοχής. Τελικά οι ευγενείς μετά από
   ψηφοφορία έδωσαν το στέμμα στον Κονράδο
   και την Ισαβέλλα. Ο Γκυ των Λουζινιάν
   παρηγορήθηκε με την Κύπρο που είχε
   αγοράσει ο Ριχάρδος από τους Ναΐτες,
   παρέμεινε άρχοντας της Κύπρου (από το 1192,
   όταν και του παραχωρήθηκε από τον
   Ριχάρδο) χωρίς να πάρει τον τίτλο του
   βασιλιά, αν και αυτοαποκαλούνταν έτσι
   από την εποχή που ήταν βασιλιάς των
   Ιεροσολύμων.

   Τον διαδέχθηκε ο αδελφός του, Αμαλρίκ Β'
   της Ιερουσαλήμ, που δέχθηκε τον βασιλικό
   τίτλο από τον αυτοκράτορα Ερρίκο ΣΤ'. Η
   δυναστεία του θα βασιλεύσει στην Κύπρο
   (Βασίλειο της Κύπρου) ως το 1474.

[Επεξεργασία] Πηγές

     * Bernard Hamilton, "Women in the Crusader States: The Queens of
       Jerusalem", in Medieval Women, edited by Derek Baker. Ecclesiastical
       History Society, 1978
     * Bernard Hamilton, The Leper King and his Heirs: Baldwin IV and the
       Crusader Kingdom of Jerusalem, Cambridge University Press, 2000.
     * Guida Jackson, Women Who Ruled, 1998
     * Robert Payne, The Dream and the Tomb, 1984

                      Στο άρθρο αυτό έχει
                      ενσωματωθεί κείμενο από το
                      άρθρο Guy of Lusignan της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%93%CE%BA%CF%85_%CF%84%CF%89%CE%BD_%CE%9B%CE%BF%CF%85%CE%B6%CE%B9%CE%BD%CE%B9%CE%AC%CE%BD"
   Κατηγορίες: Ηγεμόνες της Ιερουσαλήμ |
   Ηγεμόνες της Κύπρου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Català
     * Česky
     * Deutsch
     * English
     * Esperanto
     * Español
     * Suomi
     * Français
     * עברית
     * Magyar
     * Bahasa Indonesia
     * Italiano
     * 日本語
     * 한국어
     * Bahasa Melayu
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Српски / Srpski
     * Svenska
     * Türkçe
     * 中文

     * Τελευταία τροποποίηση 12:51, 20 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
