   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Γεώργιος Βάρβογλης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Γεώργιος Γ. Βάρβογλης ή Βάρβογλους ήταν αγωνιστής και πολιτικός του
   αγώνα του 1821.

[Επεξεργασία] Βιογραφικά στοιχεία

   Η καταγωγή του ήταν από την επαρχία Τριπολιτσάς. Η οικογένειά του
   (οικογένεια Μπάρμπογλου ή Μπάρμπογλη ή Βάρβογλη) ήταν ιστορική οικογένεια
   των Σερρών ήδη από την εποχή της Άλωσης της Κωνσταντινούπολης, η οποία
   διασκορπίστηκε στη Ρωσία, την Κωνσταντινούπολη και τη Βενετία. Στην
   Πελοπόννησο έφτασαν κάποια μέλη της οικογενείας κατά τις στρατιωτικές
   επιχειρήσεις (1684-1688) του Φραντζέσκο Μοροζίνι, που απελευθέρωσε την
   Πελοπόννησο από τους Οθωμανούς. Στο στρατό του Φ. Μοροζίνι υπηρετούσε ο
   Κωνσταντίνος Βάρβογλης ως αξιωματικός και ο γιος του Αλέξανδρος που έμεινε
   τελικά στην Τριπολιτσά. Ο Παναγιώτης Βάρβογλης (ένας από τους απογόνους
   του Αλέξανδρου) ήταν ο παππούς του Γεωργίου Γ. Βάρβογλη. Ο πατέρας του,
   επίσης Γεώργιος γεννήθηκε στην Τριπολιτσά το 1734 και αφού έλαβε τα πρώτα
   του γράμματα εκεί, μετέβη στις Σέρρες όπου ανέλαβαν τη μόρφωσή του, οι
   εκεί συγγενείς του. Αργότερα ασχολήθηκε με το εμπόριο στην Οδησσό, όπου
   απέκτησε μεγάλη περιουσία και στη συνέχεια επέστρεψε στην Τριπολιτσά. Μετά
   την αποτυχημένη επανάσταση του 1769, οι Τούρκοι τον ανασκολόπισαν μαζί με
   άλλα μέλη της οικογενείας του, κατέστρεψαν την οικία του και δήμευσαν την
   περιουσία του. Έτσι ο μικρός Γεώργιος έζησε τα πρώτα του χρόνια στο
   πατρικό σπίτι της μητέρας του, στη Βυτίνα. Από εκεί ο Γεώργιος Γ.
   Βάρβογλης ανέπτυξε σπουδαία εμπορική και επιχειρηματική δράση και κατάφερε
   να γίνει προεστός της Τριπολιτσάς.

   Κατά την Επανάσταση του 1821, όντας προεστός και βεκίλης της Τριπολιτσάς,
   κρατήθηκε μέσα στην πόλη από τους Τούρκους, ξέφυγε όμως πριν της αλώσεως.
   Υπηρέτησε στρατιώτης και πολιτικός και έγινε πληρεξούσιος, βουλευτής,
   γερουσιαστής της Πελοποννήσου και υπουργός. Η Πελοποννησιακή Γερουσία είχε
   στείλει μια επιτροπή από τα μέλη της για να παρασταθεί στην παράδοση του
   Ναυπλίου και ένα μέλος αυτής ήταν ο Γεώργιος Βάρβογλης. Ήταν παντρεμένος
   με την Άννα Αντωνοπούλου από την Κοτίτσα Λακωνίας αι είχε δύο παιδιά τον
   Σωτηράκη και τον Παναγιώτη.

   Όταν ήλθε ο Δράμαλης, ο Βάρβογλης έφυγε από την Αργολίδα μαζί με τον
   Παλαιών Πατρών Γερμανό και με άλλους. Στις Πόρτες του Σάγκα τους έπιασαν
   οι στρατιώτες του Πλαπούτα και ήθελαν να τους κακοποιήσουν, διότι τους
   θεώρησαν αίτιους της εισβολής του Δράμαλη. Ο δε Δράμαλης ξεφεύγοντας
   έφτασε στην Τριπολιτσά, και αμέσως εξεστράτευσε με τους συμπατριώτες του,
   και πήγε στο Νιοχωράκι από κάτω από τις Πόρτες. Τότε ο Θεόδωρος
   Κολοκοτρώνης που έτυχε να περνάει από εκεί ανταμώθηκε με τον Βάρβογλη και
   έστειλε διαταγή στον Πλαπούτα, ενώ τον Βάρβογλη τον έστειλε πίσω υπεύθυνο
   φροντιστή για τις ζωοτροφές του στρατοπέδου.

   Η οικογένεια του Βάρβογλη έκανε δαπάνες από την ιδιωτική της περιουσία
   όπως και οι άλλες οικογένειες των αρχοντοπροκρίτων. Ο Βάρβογλης έστειλε
   και τον γιο του Σωτηράκη σε εκστρατεία με σώμα στρατιωτών κατά των Αράβων,
   αλλά δυστυχώς αιχμαλωτίστηκε από τους Αβαρίνους και έμεινε αιχμάλωτος για
   μακρύ χρονικό διάστημα και ελευθερώθηκε στο τέλος του πολέμου.

[Επεξεργασία] Πηγές

     • Φώτιος Χρυσανθόπουλος (1888). Βίοι Πελοποννησίων ανδρών και των εξώθεν
       εις την Πελοπόννησον ελθόντων κληρικών, στρατιωτικών και πολιτικών των
       αγωνισαμένων τον αγώνα της επαναστάσεως. Αθήνα: Σταύρος Ανδρόπουλος,
       Τυπογραφείο Π. Δ. Σακελλαρίου.
       http://www.archive.org/details/vioipeloponnsin00chrygoog. Ανακτήθηκε
       την 10 Απριλίου 2010. 
     • Αθανάσιος Θ. Φωτόπουλος, Οι κοτζαμπάσηδες της Αρκαδίας, Αναδημοσίευση
       από την "Ελευθεροτυπία", 25 Σεπτεμβρίου 2003
     • Ψηφιακή Βιβλιοθήκη
     • Πρόεδροι της Βουλής, Βάρβογλης Παναγιώτης, του Παντελή Στ. Αθανασιάδη

   Ανακτήθηκε από
   "http://el.wikipedia.org/wiki/%CE%93%CE%B5%CF%8E%CF%81%CE%B3%CE%B9%CE%BF%CF%82_%CE%92%CE%AC%CF%81%CE%B2%CE%BF%CE%B3%CE%BB%CE%B7%CF%82"
   Κατηγορίες: Αγωνιστές του 1821 | Έλληνες πληρεξούσιοι | Έλληνες βουλευτές
   | Έλληνες Γερουσιαστές | Έλληνες υπουργοί

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 08:51, 31 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
