   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Δημοκρατία του Αγίου Τίτου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Δημοκρατία του Αγίου Τίτου ονομαζόταν η αυτόνομη και ανεξάρτητη δημοκρατία
   που ανακήρυξαν στην Κρήτη το 1363 Κρήτες και Βενετοί τιμαριούχοι, όταν
   κατέλυσαν τη βενετική κυριαρχία. Η επανάσταση αυτή τερματίστηκε το επόμενο
   έτος 1364 όταν οι Ενετοί κατέλαβαν το Χάνδακα (Ηράκλειο).

   Τον 13ο αιώνα με το επίσημο όνομα «Δημοκρατία Αγίου Τίτου» (στο πρότυπο
   του ονόματος της «Δημοκρατίας του Αγίου Μάρκου», της Γαληνότατης
   Δημοκρατίας της Βενετίας) ανακηρύχθηκε η Κρήτη ανεξάρτητη Χώρα.

   Συγκεκριμένα από εκείνη την εποχή μέχρι τον 18ο αιώνα η Κρήτη διατελούσε
   υπό τη κυριαρχία των Ενετών, την δε διοίκησή της, ασκούσε η Ενετική
   Δημοκρατία μέσω αρμοστή που έφερε τον τίτλο Δούκας του Βασιλείου της
   Κρήτης, με έδρα τον Χάνδακα (σημερινό Ηράκλειο). Για τη μεγαλύτερη
   ασφάλεια η Ενετία είχε κτίσει πολλά φρούρια (κάστρα) σε διάφορες περιοχές
   στις οποίες και είχε εγκαταστήσει πολλούς αποίκους ως τιμαριούχους. Στη
   περίοδο αυτή της Ενετοκρατίας βεβαίως και δεν έπαυσαν οι επαναστάσεις κατά
   των Ενετών που δεν ήταν και λίγες. Μία από τις σημαντικότερες ήταν και
   εκείνη του 1363 η οποία είχε το χαρακτηριστικό ότι οργανώθηκε και
   διεξάχθηκε με τη συνεργασία των Ενετών εποίκων και του ελληνικού
   στοιχείου.

   Αιτία της επανάστασης εκείνης ήταν ένα πλήθος από δυσαρέσκειες πρώτα των
   Ενετών αποίκων της Κρήτης κατά της μητροπολιτικής κυβέρνησης κυρίως από
   αυθαιρεσίες των εκάστοτε αρμοστών, και που εκδηλώθηκε με αφορμή μια
   νεότερη φορολογία για τον καθαρισμό και την εκβάθυνση του λιμένα του
   Χάνδακα, που για κείνη την εποχή κρίθηκε πολύ υψηλή. Έτσι οι άποικοι
   Ενετοί (οι οικογένειες Gradonico και Venier) υπό την ηγεσία του Οίκου των
   Γραδενίγων, βοηθούμενοι κυρίως από τον φιλόδοξο Κρητικό Ιωάννη Καλλέργη,
   ισχυρό προύχοντα της Κρήτης, που συγκρότησε ένοπλες ομάδες Κρητών,
   καθαίρεσαν και φυλάκισαν τον αρμοστή Δάνδολο, κατέλαβαν όλα τα φρούρια,
   και κήρυξαν τη Κρήτη ως ανεξάρτητη δημοκρατία. Αμέσως μετά συνήλθε 35μελής
   επιτροπή, ως είδος συνταγματικής συνέλευσης η οποία και κατάρτισε το
   καταστατικό χάρτη της νέας Πολιτείας. Σύμφωνα μ΄ εκείνο το Χάρτη η Κρήτη
   ανακηρύχθηκε:
   "Πολιτεία αυτοκρατής, αδέσποτος, υπό σεπτήν προστασίαν Αγίου θαυματουργού
   Τίτου, αποστόλου και πάτρωνος της νήσου ταύτης".
   Συγχρόνως καθιερώθηκε ως επίσημη θρησκεία: "η ιερωτάτη των ιθαγενών
   γραικική", ενώ καταργήθηκε η σημαία της ενετικής Δημοκρατίας και συστάθηκε
   ενδεκαμελές εκτελεστικό Σώμα υπό τη προεδρία μέλους της οικογένειας
   Γραδενίγου στον οποίο και τελικά ανατέθηκε η Κυβέρνηση.

   Η Δημοκρατία του Αγίου Τίτου διατηρήθηκε μόλις 1,5 χρόνο (ακριβέστερα 16
   μήνες). Όταν η Γαληνότατη Δημοκρατία πληροφορήθηκε την αποστασία του
   Βασιλείου (Δουκάτου) της Κρήτης απέστειλε ενισχυμένο στόλο και στρατό όπου
   και κατέστειλε γρήγορα την επανάσταση επαναφέροντας το πρότερο καθεστώς.

[Επεξεργασία] Βιβλιογραφία

   Αρκετές πηγές αναφέρονται στο αρχείο Post Byzantine Law on the Web (Dr.
   I.N. Arnaoutoglou), στο "Law in Venetian Crete (by Dr. É. Chatzakis)" [1]

     • Σοφία Αντωνιάδη, «Ο χρονογράφος Zancaruolo και η κρητική επανάταση του
       1363», Kρητικά Χρονικά 15-16 (1961-1962), 353-362.
     • Σ. Θεοτόκης, «Η Κρητική αποστασία του 1363», Ημερολόγιον της Μεγάλης
       Ελλάδος 1928, 249-268.
     • Σ. Θεοτόκης, «Ο Πετράρχης και η Κρητική αποστασία του 1363»,
       Ημερολόγιο της Μεγάλης Ελλάδος 1929, 295-306.
     • Σ. Θεοτόκης, «Η δήθεν αφορμή η προκαλέσασα την αποστασίαν της Κρήτης
       το 1363», Επετηρίς Εταιρείας Βυζαντινών Σπουδών 8 (1931), 206-213.
     • Sally McKee, «The Revolt of St Titos in Fourteenth Century Crete : A
       Reassessment», Mediterranean Historical Review 9/2 (1995), 173-204.
     • F. Nani – Mocenigo, Delle ribellioni di Candia 1205-1365, Appunti,
       Venezia 1902.
     • Α. Ξηρουχάκης, «Η εν Κρήτη επανάστασις του 1363-66 και το διοικητικόν
       σύστημα της Βενετίας απέναντι των κοινωνικών τάξεων και της εκκλησίας
       κατά την μακράν περίοδον της εν τη νήσω κυριαρχίας αυτής (1211-1669)»,
       Εκκλησιαστικός Φάρος 29 (1930), 190-205, 481-495, και 30(1931),
       161-174, 398-410, 505-519.
     • Α. Τρατάκης, «Η Δημοκρατία του Αγίου Τίτου», Χανιώτικα Νέα 18-2-1972.

[Επεξεργασία] Πηγές

     • "Νεώτερον Εγκυκλοπαιδικόν Λεξικόν Ηλίου", τόμος 1ος, σ.297.
     • Αρχείο Παπουτσάκης, «Ενετοκρατία στην Κρήτη (1211 – 1669)», περίληψη
       του αντίστοιχου κεφαλαίου στο : Κρήτη :Ιστορία και Πολιτισμός, του
       Συνδέσμου Τοπικών Ενώσεων Δήμων και Κοινοτήτων Κρήτης(1988), της
       Χρύσας Α. Μαλτέζου (προσαρμογή περίληψης Βασίλης Παπουτσάκης), [2]

   Ανακτήθηκε από
   "http://el.wikipedia.org/wiki/%CE%94%CE%B7%CE%BC%CE%BF%CE%BA%CF%81%CE%B1%CF%84%CE%AF%CE%B1_%CF%84%CE%BF%CF%85_%CE%91%CE%B3%CE%AF%CE%BF%CF%85_%CE%A4%CE%AF%CF%84%CE%BF%CF%85"
   Κατηγορίες: Φραγκοκρατία | Ενετοκρατία | Ιστορία της Κρήτης | Ιστορικά
   κράτη

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English

     • Τελευταία τροποποίηση 10:43, 2 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
