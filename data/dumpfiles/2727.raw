   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Ροτσντέιλ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Η Ροτσντέιλ (αγγλ.: Rochdale Association Football Club)
   είναι επαγγελματικός ποδοσφαιρικός
   σύλλογος της Αγγλίας που αγωνίζεται
   στην τέταρτη κατά σειρά επαγγελματική
   κατηγορία (League Two) τα τελευταία 34 χρόνια.

   Εδρεύει στην ομώνυμη κομώπολη της
   ευρύτερης περιοχής του Μάντσεστερ και
   έδρα της είναι το Spotland χωρητικότητας 10.249
   θεατών. Όμως, ο μέσος όρος των θεατών που
   παρακολουθούν τους αγώνες του συλλόγου
   είναι γύρω στους 2.500.

   Τα χρώματά της είναι το μπλε και το λευκό
   και από το 1949 αγωνίζεται με μπλε
   εμφανίσεις. Μόνο για το 2007-08 που
   συμπληρώνει εκατό χρόνια ζωής επανέφερε
   τις παλιές ριγέ μαυρόασπρες φανέλες με
   λευκό παντελόνι. Αυτή ήταν η αρχική της
   εμφάνιση, όταν ιδρύθηκε, σε απομίμηση
   των χρωμάτων της πανίσχυρης τότε
   Νιούκαστλ Γιουνάιτεντ.

   Έμβλημα του συλλόγου είναι το έμβλημα
   της πόλης του Ροτσντέιλ σε μπλε κύκλο. Τα
   παρατσούκλια της είναι: "The Dale", "The pride of
   Lancashire" (Το καύχημα του Λανκασάιρ).

   Προπονητής είναι ο Κιθ Χιλ.

   Πίνακας περιεχομένων

     * 1 Ίδρυση
     * 2 Στη Λίγκα
     * 3 Νεότερα χρόνια
     * 4 Γήπεδο
     * 5 Εξωτερικοί σύνδεσμοι

[Επεξεργασία] Ίδρυση

   Η Ροτσντέιλ ιδρύθηκε το 1907 και αμέσως
   έγινε δεκτή στο τοπικό πρωτάθλημα του
   Μάντσεστερ (Manchester League). Όμως, το 1908
   εντάχθηκε στην ομοσπονδία του Λανκασάιρ
   (Lancashire Combination).

   Το 1911 κέρδισε τον τίτλο αλλά απέτυχε να
   ενταχθεί στην νεοϊδρυθείσα τρίτη
   κατηγορία της επαγγελματικής
   ομοσπονδίας (Football League).

[Επεξεργασία] Στη Λίγκα

   Μετά τον Α΄ Παγκόσμιο Πόλεμο η
   επαγγελματική λίγκα επεκτάθηκε κι άλλο
   αλλά η ομάδα απέτυχε πάλι να ενταχθεί σε
   αυτή. Τελικά, το 1921 η Ροτσντέιλ κατάφερε
   να συμπεριληφθεί στο βόρειο όμιλο της
   τρίτης κατηγορίας (Third Division North).

   Έδωσε τον πρώτο επαγγελματικό αγώνα
   στις 27 Αυγούστου 1921 στην έδρα της και
   νίκησε την Άκρινγκτον Στάνλεϊ με 6-3.
   Όμως, στο τέλος της πρώτης αυτής σεζόν
   τερμάτισε στην τελευταία θέση και
   έπρεπε να παλαίψει για να μείνει στη
   λίγκα.

   Τα επόμενα χρόνια η Ροτσντέιλ
   αγωνίστηκε πάντα στις μικρές κατηγορίες
   της Αγγλίας.

[Επεξεργασία] Νεότερα χρόνια

   Η μεγαλύτερη επιτυχία της Ροτσντέιλ
   ήταν η παρουσία της στο τελικό του Λιγκ
   Καπ Αγγλίας το 1962, στον οποίο ηττήθηκε
   από τη Νόργουιτς Σίτι. Είναι η μοναδική
   ομάδα από την τέταρτη κατηγορία που
   κατάφερε να παίξει σε τελικό μεγάλης
   διοργάνωσης στην Αγγλία.

   Από το 1974 η ομάδα αγωνίζεται στην
   χαμηλότερη κατηγορία της Λίγκας, στην
   παλιά 4th Division που είναι η σημερινή League Two.
   Πρόκειται για ρεκόρ παραμονής στην
   τελευταία κατηγορία, γι’ αυτό μερικοί
   την αποκαλούν σκωπτικά "Rochdale Division".

   Στο τέλος της καριέρας του αγωνίστηκε
   στη Ροτσντέιλ ο Τέρι Όουεν, πατέρας του
   Άγγλου διεθνή Μάικλ Όουεν. Έπαιξε τη
   διετία 1977-79. Σε 82 ματς σημείωσε 21 γκολ και
   ήταν ο αγαπημένος παίκτης της εξέδρας.

   Το 1980 η Ροτσντέιλ κινδύνεψε να εκδιωχθεί
   από τη Λίγκα αλλά σώθηκε με μία ψήφο!
   Κινδύνεψε επίσης τη σεζόν 2003-04 αν και
   είχαν προηγηθεί δυο καλές χρονιές, στις
   οποίες τερμάτισε όγδοη και πέμπτη.
   Μάλιστα, συμμετείχε στους αγώνες
   κατάταξης για την άνοδο αλλά ηττήθηκε.

   Την επόμενη χρονιά πέτυχε άλλη μια
   διάκριση φθάνοντας ως τον 5ο γύρο του
   Κυπέλλου Αγγλίας αποκλείοντας μεταξύ
   άλλων τις Πρέστον Νορθ Εντ και Κόβεντρι
   Σίτι.

   Από το Δεκέμβριο του 2006 στο τιμόνι της
   ομάδας είναι ο Κιθ Χιλ, γέννημα θρέμμα
   της πόλης, που μέχρι τότε ήταν υπεύθυνος
   στα τμήματα υποδομής. Προχώρησε σε
   ανανέωση και αφού πέτυχε την πρώτη
   χρονιά να τερματίσει την ομάδα στην 9η
   θέση, το 2007-08 διεκδικεί με αξιώσεις τη
   συμμετοχή της στους αγώνες κατάταξης
   για την άνοδο.

[Επεξεργασία] Γήπεδο

   Η Ροτσντέιλ αγωνίζεται στο Σπότλαντ
   (Spotland) που έχει χωρητικότητα 10.249 θεατών.

   Το γήπεδο χτίστηκε το 1920 αλλά από το 1988
   ανήκει επίσης στο δήμο της πόλης και
   στους Rochdale Hornets (ομάδα ράγκμπι).

[Επεξεργασία] Εξωτερικοί σύνδεσμοι

     * Επίσημη ιστοσελίδα
     * Rochdale at Historicalkits.co.uk

                      Στο άρθρο αυτό έχει
                      ενσωματωθεί κείμενο από το
                      άρθρο Rochdale A.F.C. της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A1%CE%BF%CF%84%CF%83%CE%BD%CF%84%CE%AD%CE%B9%CE%BB"
   Κατηγορίες: Αθλητικοί σύλλογοι Αγγλίας |
   Ιδρύσεις αθλητικών συλλόγων το 1907

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Español
     * فارسی
     * Français
     * Gaeilge
     * Italiano
     * 日本語
     * Lëtzebuergesch
     * Lietuvių
     * Nederlands
     * ‪Norsk (bokmål)‬
     * Polski
     * Português
     * Русский
     * Simple English
     * Svenska
     * 中文

     * Τελευταία τροποποίηση 00:49, 11 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
