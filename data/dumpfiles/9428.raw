   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Γεγονότα Ιουνίου 2010

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Γεγονότα που συνέβησαν το μήνα Ιούνιο του έτους 2010, συνοδευόμενα από την
   πηγή μέσω της οποίας μεταδόθηκαν.

   Πίνακας περιεχομένων

     • 1 1η Ιουνίου
     • 2 2 Ιουνίου
     • 3 3 Ιουνίου
     • 4 4 Ιουνίου
     • 5 5 Ιουνίου
     • 6 6 Ιουνίου
     • 7 7 Ιουνίου
     • 8 8 Ιουνίου
     • 9 9 Ιουνίου
     • 10 10 Ιουνίου
     • 11 11 Ιουνίου
     • 12 12 Ιουνίου
     • 13 13 Ιουνίου
     • 14 14 Ιουνίου
     • 15 15 Ιουνίου
     • 16 16 Ιουνίου
     • 17 17 Ιουνίου
     • 18 18 Ιουνίου
     • 19 19 Ιουνίου
     • 20 20 Ιουνίου
     • 21 21 Iουνίου
     • 22 22 Ιουνίου
     • 23 23 Ιουνίου
     • 24 24 Ιουνίου
     • 25 25 Ιουνίου
     • 26 26 Ιουνίου
     • 27 27 Ιουνίου
     • 28 28 Ιουνίου
     • 29 29 Ιουνίου
     • 30 30 Ιουνίου

[Επεξεργασία] 1η Ιουνίου

     • Ισραηλινή επίθεση κατά νηοπομπής στη Γάζα:

          • Το Συμβούλιο Ασφαλείας των Ηνωμένων Εθνών καταδικάζει την επίθεση
            σε μέτριο τόνο. Ο ΓΓ του ΟΗΕ, Μπαν Κι Μουν ζητά την άρση του
            αποκλεισμού της Γάζας από το Ισραήλ. (Πρώτο Θέμα)

     • Πέντε υποψήφιοι της αντιπολίτευσης, ανάμεσα στους οποίους και ο πρώην
       ηγέτης των ανταρτών Αγκάθον Ρουασά, αποσύρονται από τις επικείμενες
       προεδρικές εκλογές στο Μπουρούντι. (BBC)
     • Επικυρώνεται από το Ανώτατο Δικαστήριο του Ιράκ το αποτέλεσμα των
       βουλευτικών εκλογών που διεξήχθησαν τον περασμένο Μάρτιο. (Καθημερινή)
     • Στην Ονδούρα μεταφέρθηκε η τροπική καταιγίδα Άγκαθα η οποία νωρίτερα
       έπληξε τη Γουατεμάλα και το Ελ Σαλβαδόρ. Ο απολογισμός των νεκρών
       φθάνει τους 135 και άλλοι 150 χιλιάδες έχουν απομακρυνθεί από τις
       εστίες τους στην Κεντρική Αμερική. (Ελευθεροτυπία)

[Επεξεργασία] 2 Ιουνίου

     • Παραιτείται ο πρωθυπουργός της Ιαπωνίας Γιούκιο Χατογιάμα έπειτα από
       την μη τήρηση της υπόσχεσής του κατά την προεκλογική εκστρατεία να
       κλείσει η αμερικανική στρατιωτική βάση στην Οκινάουα. (in.gr)
     • Ο Ισραηλινός πρωθυπουργός Μπενιαμίν Νετανιάχου απορρίπτει την διεθνή
       κριτική για τα πρόσφατα γεγονότα με θύματα ακτιβιστές σε νηοπομπή που
       κατευθυνόταν προς τη Γάζα. (BusinessWeek)

          • Το Ισραήλ απελευθερώνει όλους τους συλληφθέντες ακτιβιστές και
            διατάσσει την απέλασή τους (The Guardian)

     • 12 άνθρωποι σκοτώνονται και 25 τραυματίζονται από αμόκ ενός οδηγού
       ταξί, ο οποίος σκότωσε με πυροβολισμούς τα θύματα, στο Γουάιτχαβεν,
       Έγκρμοντ και Σίσκεϊλ στην δυτική Κούμπρια της Αγγλίας. Ο δράστης
       πιστεύεται ότι αυτοκτόνησε, καθώς το πτώμα του βρέθηκε στο Μπουτ της
       Κούμπριας. (Cumbria Police)

          • Πρόκειται για τη χειρότερη τραγωδία στο είδος της από το 1996,
            οπότε έγινε η επίθεση σε σχολείο του Ντάνμπλεϊν. (TIME)

     • Το Δημοκρατικό Κόμμα των Πολιτών της δεξιάς (ODS), το TOP 09 και το
       κόμμα Δημόσια Ζητήματα υπογράφουν συμφωνία για σχηματισμό κυβέρνησης
       συνασπισμού, στον απόηχο των πρόσφατων βουλευτικών εκλογών, παρά το
       γεγονός ότι το αριστερό Σοσιαλδημοκρατικό Κόμμα της Τσεχίας (ČSSD)
       έλαβε τις περισσότερες ψήφους. (Aljazeera)
     • Σε δίκη παραπέμπεται ο πρόεδρος της Νέας Καληδονίας Φιλίπ Γκομές
       αναφορικά με την κακοδιαχείριση επιχειρηματικών συμβολαίων. (RNZI)
     • Ο πρόεδρος της Λομβαρδίας Ρομπέρτο Φορμινιόνι, προσφέρει αμοιβή 4.500
       ευρώ στις εγκύους γυναίκες που δεν κάνουν έκτρωση. (The Times)
     • Ανακοινώνεται από το BBC η διακοπή προβολής της μακροβιότερης
       σαπουνόπερας στον κόσμο, Last of the Summer Wine, έπειτα από 37
       χρόνια. (RTÉ)

[Επεξεργασία] 3 Ιουνίου

     • Από πυρκαγιά στην Ντάκα του Μπανγκλαντές χάνουν τη ζωή τους 109
       άνθρωποι και περισσότεροι από 100 τραυματίζονται. (The Mercury) (China
       Daily)
     • Το χρίσμα για να γίνει πρόεδρος της Γερμανίας λαμβάνει από την
       καγκελάριο Άνγκελα Μέρκελ ο Κρίστιαν Βουλφ. (Bloomberg)
     • Σε ομιλία του στη Δομινικανή Δημοκρατία κατά τη διεθνή διάσκεψη
       δωρητών για τη σεισμόπληκτη Αϊτή, ο πρόεδρος Ρενέ Πρεβάλ ζητά από τις
       χώρες να χορηγήσουν τη βοήθεια που υποσχέθηκαν πριν δύο περίπου μήνες,
       καθώς μόνο η Βραζιλία έχει χορηγήσει ολόκληρη την οικονομική βοήθεια
       που είχε υποσχεθεί, ύψους 55 εκατ. $. (Aljazeera)

[Επεξεργασία] 4 Ιουνίου

     • Εκλέγεται νέος πρόεδρος του Δημοκρατικού Κόμματος της Ιαπωνίας ο
       υπουργός οικονομικών Ναότο Καν. Ο Καν εκλέγεται συνακόλουθα ως ο
       επόμενος πρωθυπουργός και θα διαδεχθεί τον παραιτηθέντα Γιούκιο
       Χατογιάμα. (New York Times)
     • Τουλάχιστον 163 Νιγηριανοί πεθαίνουν από δηλητηρίαση από μόλυβδο σε
       παράνομα μεταλλεία για τον εντοπισμό χρυσού στην πολιτεία Ζαμφάρα.
       (in.gr)
     • O Γάλλος υπουργός εσωτερικών Μπoρίς Ορτφέ καταδικάζεται σε πρόστιμο
       ύψους 750 ευρώ για ρατσιστικά σχόλια σε βάρος Αλγερινού πολίτη.
       (France 24)
     • Οι αμερικανικές αρχές καταφέρνουν να συλλέξουν γύρω στα 950.000 λίτρα
       πετρελαίου στον κόλπο του Μεξικού τοποθετώντας ένα «σιφόνι»
       απορρόφησης του πετρελαίου στον πυθμένα της θάλασσας. Η ΒΡ ευθύνεται
       για την πετρελαιοκηλίδα που προκλήθηκε τον Απρίλιο από το Deepwater
       Horizon. (Ελευθεροτυπία)

[Επεξεργασία] 5 Ιουνίου

     • Ισραηλινές δυνάμεις σταματούν ανοιχτά από τη Γάζα το πλοίο "Ρέιτσελ
       Κόρι" που είχε προορισμό την αποκλεισμένη πόλη και το οδηγούν σε
       ισραηλινό λιμάνι.(in.gr)
     • Την δεύτερη ημέρα της επίσκεψής του στην Κύπρο, ο Πάπας Βενέδικτος
       ΙΣΤ΄ ζητά τη συνέχιση του αγώνα για ειρήνη και συμφιλίωση μεταξύ των
       κοινοτήτων του νησιού. Είναι η πρώτη επίσκεψη του Προκαθήμενου της
       Ρωμαιοκαθολικής Εκκλησίας σε ορθόδοξη χώρα. (Σημερινή)
     • Ο ηθοποιός Ντον Τσιντλ γίνεται πρεσβευτής καλής θελήσεως στη Ρουάντα
       από την περιβαλλοντική επιτροπή των Ηνωμένων Εθνών. (Ηνωμένα Έθνη)

[Επεξεργασία] 6 Ιουνίου

     • Συλλαμβάνονται στο Διεθνές Αεροδρόμιο Κένεντι της Νέας Υόρκης δύο
       άντρες που είχαν προορισμό τη Σομαλία, με σκοπό να γίνουν μέλη
       ισλαμιστικής οργάνωσης που έχει δεσμούς με την Αλ Κάιντα. (New York
       Times)
     • Το Ισραήλ απορρίπτει την πρόταση του ΓΓ των Ηνωμένων Εθνών, Μπα
       Κι-μουν να συσταθεί διεθνής επιτροπή με σκοπό τη διερεύνηση της
       επιδρομής σε στολίσκο που είχε προορισμό τη Γάζα, με απολογισμό 9
       νεκρούς. Ανάμεσα στα μέλη της επιτροπής θα ήταν και Ισραηλινοί,
       Τούρκοι και Αμερικανοί.(Haaretz)
     • Υπερψηφίζεται σε δημοψήφισμα στη Σλοβενία η πρόσφατα εγκριθείσα
       συμφωνία από το κοινοβούλιο για τη διευθέτηση με διεθνή διαιτησία των
       συνοριακών διαφορών με την Κροατία. (Ελευθεροτυπία)
     • 4 είναι οι νεκροί και 13 τραυματίες από έκρηξη παγιδευμένου
       αυτοκινήτου στην Βαγδάτη. (CNN)
     • Σύμφωνα με δηλώσεις αρχηγού της σουδανικής φυλής Misseriya, οι νεκροί
       στις μάχες των τελευταίων ημερών στο Νταρφούρ ανέρχονται σε 41. (AFP)
     • Ο Πάπας Βενέδικτος ΙΣΤ΄ καλεί σε μια επείγουσα διεθνή προσπάθεια για
       την επίλυση της έντασης στη Μέση Ανατολή, στο τέλος της τριήμερης
       επίσκεψης του στην Κύπρο. (BBC)

[Επεξεργασία] 7 Ιουνίου

     • Τουλάχιστον τρεις είναι οι νεκροί και 10 οι αγνοούμενοι, έπειτα από
       έκρηξη σε αγωγό φυσικού αερίου στο Κλέμπουρν στο Τέξας. (MSNBC)
     • Ο 22χρονος αναλυτής πληροφοριών του Αμερικανικού Στρατού, SPC
       Μπράντελι Μάννινγκ, φέρεται ως η πηγή της διαρροής των βίντεο της
       δολοφονίας πολιτών (ανάμεσά τους και δύο δημοσιογράφοι του Reuters)
       τον Ιούλιο του 2007 στην Βαγδάτη, από άνδρες σε Αμερικανικά ελικόπτερα
       , μαζί με το βίντεο της σφαγής του Γκρανάι (Αφγανιστάν, 4 Μαΐου 2009)
       και άλλα έγγραφα, στο Wikileaks. (Wired)
     • Ο Τσόε Γιονγκ-ριμ εκλέγεται νέος πρωθυπουργός της Βόρειας Κορέας.
       (IKypros)
     • 4 Παλαιστίνιοι που φορούσαν καταδυτικές στολές και επέβαιναν σε βάρκα,
       πεθαίνουν από πυρά του Ναυτικού του Ισραήλ, που θεώρησε πως ετοίμαζαν
       τρομοκρατική επίθεση. (Haaretz)
     • Ινδικό δικαστήριο καταδικάζει οκτώ άτομα για το ρόλο τους στην
       τραγωδία του Μποπάλ, μετά από 25 χρόνια, κατά την οποία περίπου
       500.000 άτομα εκτέθηκαν σε τοξικές ουσίες, με χιλιάδες από αυτούς να
       πεθαίνουν. (Times of India)
     • Ο αριθμός των εργαζομένων που σκοτώθηκαν ή τραυματίστηκαν στη Νότια
       Κορέα, σε εργατικά ατυχήματα αυξήθηκε τα τελευταία τρία χρόνια σε
       14.500. (Yonhap)
     • 172 άτομα χάνουν τη ζωή τους από πλημμύρες που προκλήθηκαν από τον
       τροπική καταιγίδα Αγκάθα στην Γουατεμάλα. (Xinhua)
     • Επιβεβαιώνεται ο θάνατος 5 ατόμων από ανεμοστρόβιλους και καταιγίδες
       στο Οχάιο. (trend.az) (Sina)
     • Η επιτροπής Διαφάνειας του ΠΑΣΟΚ παραπέμπει στην επιτροπή Καταστατικού
       και Πιστοποίησης του Κινήματος τον Άκη Τσοχατζόπουλο. Ο τελευταίος
       ζητά, με ανακοίνωσή του, την αναστολή της κομματικής του ιδιότητας,
       μέχρι το τέλος των ερευνών που αφορούν τον τρόπο απόκτησης της
       περιουσίας του. (Καθημερινή)
     • Ο πρώτος γάμος μεταξύ ατόμων ίδιου φύλου (δύο γυναίκες) τελείται στην
       Πορτογαλία. (BBC)

[Επεξεργασία] 8 Ιουνίου

     • Μεγάλη απεργία πραγματοποιείται από δημόσιους υπαλλήλους στην Ισπανία
       σε ένδειξη διαμαρτυρίας για τις περικοπές κατά 5% στους μισθούς τους,
       οι οποίες τίθενται σε εφαρμογή αυτόν το μήνα. (CNN)
     • Στις Φιλιππίνες πρόεδρος εκλέγεται ο Νοϊνόι Ακίνο με ποσοστό 42% των
       ψήφων, με διαφορά σχεδόν 16 ποσοστιαίων μονάδων από τον πρώην πρόεδρο
       Τζόζεφ Εστράδα. Ο Μαρ Ρόξας αμφισβητεί το αποτέλεσμα των εκλογών για
       αντιπρόεδρο, καθώς ο αντίπαλός του, Χεχόμαρ Μπινάι προηγείται με
       διαφορά 727.000 ψήφων. (ABS-CBN News)
     • Η Λιβύη διατάσσει την οργάνωση των Ηνωμένων Εθνών για τους πρόσφυγες
       UNHCR, να εγκαταλείψουν τη χώρα, για άγνωστη αιτία. (Al Jazeera)
     • Το κοινοβούλιο στην Πολωνία εγκρίνει νόμο που επιβάλλει την ποινή του
       ευνουχισμού σε βιαστές και παιδόφιλους. (Ελευθεροτυπία)
     • Επιστήμονες ανακοινώνουν ότι βρήκαν ενδείξεις ότι κάποτε υπήρξαν στον
       πλανήτη Άρη θάλασσες. (BBC)

[Επεξεργασία] 9 Ιουνίου

     • To Συμβούλιο Ασφαλείας των Ηνωμένων Εθνών επιβάλλει τον τέταρτο γύρο
       κυρώσεων εναντίον του Ιράν αναφορικά με το πυρηνικό του πρόγραμμα.
       (Press TV)
     • Πρόεδρος και αντιπρόεδρος των Φιλιππίνων αντίστοιχα ανακηρύσσονται οι
       Νοϊνόι Ακίνο και Χεχόμαρ Μπινάι σε κοινή συνεδρίαση του Κογκρέσου της
       χώρας. (Philippine Daily Inquirer) (ABS-CBN News)
     • Οι βουλευτές της λεγόμενης «Ανανεωτικής Πτέρυγας» του Συνασπισμού,
       κ.κ. Φώτης Κουβέλης, Νίκος Τσούκαλης, Θανάσης Λεβέντης και Γρηγόρης
       Ψαριανός, ανακοινώνουν επισήμως, στη διάρκεια της συνεδρίασης της
       Κοινοβουλευτικής Ομάδας του ΣΥΡΙΖΑ, την ανεξαρτητοποίησή τους από τον
       ΣΥΡΙΖΑ. (Τα Νέα)
     • Γίνεται γνωστό ότι οι τουρκικές αρχές έδωσαν άδεια στο Οικουμενικό
       Πατριαρχείο για την τέλεση, έπειτα από 87 χρόνια, Θείας Λειτουργίας
       στην Παναγία Σουμελά, στην επαρχία της Τραπεζούντας. (Ελευθεροτυπία)
     • Τουλάχιστον 39 άνθρωποι σκοτώνονται και περισσότεροι από 70
       τραυματίζονται από έκρηξη σε γαμήλιο γλέντι στην επαρχία Αργκαντάμπ,
       στο Κανταχάρ.(Washington Post)
     • Το κυβερνών κόμμα του πρωθυπουργού Γιαν Πέτερ Μπαλκενέντε ηττάται στις
       ολλανδικές εκλογές και ο ίδιος παραιτείται από την ηγεσία του
       Χριστιανοδημοκρατικού Κόμματος (CDA). (Dutchnews) (Aljazeera)

          • Ο ηγέτης του Λαϊκού Κόμματος για την Ελευθερία και τη Δημοκρατία
            (VVD) Μαρκ Ρούτε αποκτά τις περισσότερες ψήφους και αναμένεται να
            είναι ο επόμενος πρωθυπουργός. (NOS)(CNN)

     • Η Γαλλία κλείνει όλες τις στρατιωτικές της βάσεις στη Σενεγάλη και
       απομακρύνει 900 επί συνόλου 1.200 στρατευμάτων της που σταθμεύουν
       εκεί. (BBC)
     • Ανακαλύφθηκε στην επαρχία Βαγιότς Τζορ της Αρμενίας το αρχαιότερο
       δερμάτινο παπούτσι, το οποίο χρονολογείται από το 3.500 π.Χ. (National
       Post)

[Επεξεργασία] 10 Ιουνίου

     • Ένοχοι για γενοκτονία κρίνονται οι πρώην αξιωματικοί του
       σερβοβοσνιακού στρατού, Βουγιάντιν Πόποβιτς και Λιούμπισα Μπεάρα για ο
       ρόλο τους στη Σφαγή της Σρεμπρένιτσα το 1995. Οι κατηγορούμενοι
       καταδικάστηκαν σε ισόβια κάθειρξη και είναι η πιο αυστηρή ποινή που
       εκδίδει το Διεθνές Ποινικό Δικαστήριο για την Πρώην Γιουγκοσλαβία στην
       ιστορία του.(Al Jazeera)
     • Τίθεται σε εφαρμογή στην Αλεξάνδρεια η πρώτη απαγόρευση καπνίσματος
       στην Αίγυπτο.(France24)
     • Συλλαμβάνεται σε δάσος στο Βελιγράδι ο Μίλος Σίμοβιτς ενώ επιχειρούσε
       να εισέλθει στην Κροατία. Ο συλληφθείς έχει καταδικαστεί ερήμην για τη
       δολοφονία του Σέρβου πρωθυπουργού Ζόραν Τζίντζιτς το 2003. (Reuters)

[Επεξεργασία] 11 Ιουνίου

     • Ο πρωθυπουργός της Ιαπωνίας προειδοποιεί ότι η οικονομία της χώρας
       είναι "στο χείλος της κατάρρευσης" (BBC)
     • Ο Πάπας Βενέδικτος ΙΣΤ΄ ζητά συγνώμη για τα σκάνδαλα με σεξουαλική
       κακοποίηση παιδιών, που είχαν πρωταγωνιστές ιερείς και έχουν
       προκαλέσει σάλο στους κόλπους της Καθολικής Εκκλησίας τους τελευταίους
       μήνες. (in.gr)
     • Επεισόδια ξεσπούν στην νότια πόλη Ος της Κιργιζίας, με απολογισμό 12
       νεκρούς και εκατοντάδες τραυματίες. Η προσωρινή κυβέρνηση κηρύσσει τη
       χώρα σε κατάσταση εκτάκτου ανάγκης. (RIA Novosti)
     • Ολοκληρώνεται η πρώτη δίκη για γενοκτονία στη Φιλανδία. Ο πάστορας
       Φρανσουά Μπαζαράμπα από τη Ρουάντα καταδικάζεται σε ισόβια κάθειρξη
       για επιθέσεις εναντίον Τούτσι κατά τη γενοκτονία στην αφρικανική χώρα.
       (in.gr)
     • Ανακοινώνεται από τον Παγκόσμιο Οργανισμό Υγείας ότι η πανδημία γρίπης
       είχε λιγότερα θύματα από την κοινή γρίπη. Ειδικότερα, από την πανδημία
       του 2009 πέθαναν σε όλο τον κόσμο 18.156 πολίτες, τη στιγμή που οι
       θάνατοι από την εποχική γρίπη κυμαίνονται από 250.000- 500.000
       παγκοσμίως. (Ελευθεροτυπία)

[Επεξεργασία] 12 Ιουνίου

     • Στις κάλπες προσέρχονται οι πολίτες της Σλοβακίας, για να εκλέξουν το
       νέο κοινοβούλιο. Στις εκλογές συμμετέχουν 18 κόμματα συνολικά. (in.gr)
     • Επανεκλέγεται πρόεδρος του Σοσιαλδημοκρατικού Κόμματος της Αυστρίας ο
       καγκελάριος Βέρνερ Φάιμαν στο ετήσιο συνέδριο, με ποσοστό 93,8% των
       ψήφων. (Ελευθεροτυπία)
     • Σε 77 ανέρχεται ο αριθμός των νεκρών από τις συνεχιζόμενες εθνοτικές
       συγκρούσεις στην Κιργιζία, στις περιοχές της Ος και της
       Τζαλαλαμπάντ.(Εξπρές)

[Επεξεργασία] 13 Ιουνίου

     • Επιστρέφει στη Γη το διαστημόπλοιο Χαγιαμπούσα κοντά στην Γούμερα στην
       βορειοδυτική Νότια Αυστραλία.(ABC Australia)
     • Σε 113 ανέρχεται ο αριθμός των νεκρών από τις εθνοτικές συγκρούσεις
       στην Κιργιζία, με 1.200 τραυματίες. Οι ταραχές ξεκίνησαν στις 10
       Ιουνίου τη νύχτα. (CNN) (Aljazeera)

          • 150 Ρώσοι αλεξιπτωτιστές φθάνουν στο Καντ.(trtenglish)

     • Από έκρηξη στη διάρκεια συγκέντρωσης κατά την διάρκεια συγκέντρωσης
       διαμαρτυρίας στο κέντρο του Ναϊρόμπι κατά του νέου Συντάγματος της
       Κένυας, σκοτώνονται 3 άτομα και άλλα 80 τραυματίζονται. (BBC) (Capital
       FM)
     • Εντολή σχηματισμού κυβέρνησης από τον πρόεδρο Ιβάν Γασπάροβιτς
       λαμβάνει ο Ρόμπερτ Φίτσο, έπειτα από τις χθεσινές βουλευτικές εκλογές
       στη Σλοβακία, κατά τις οποίες το κυβερνών κόμμα δεν εξασφάλισε την
       απόλυτη πλειοψηφία στο κοινοβούλιο. (Xinhua)
     • Το αποσχιστικό φλαμανδικό κόμμα, Νέα Φλαμανδική Συμμαχία (NVA) του
       Μπαρτ ντε Βέβερ κερδίζει τις βουλευτικές εκλογές στο Βέλγιο.
       (Ελευθεροτυπία)
     • Το θεατρικό έργο Ρεντ κερδίζει τα περισσότερα Βραβεία Τόνι, με 6
       βραβεία στο σύνολο. Ο Ντενζέλ Ουάσιγκτον κερδίζει το Τόνι για την
       καλύτερη ανδρική ερμηνεία στην παράσταση Fences και η Βάιολα Ντέιβις
       για την καλύτερη γυναικεία ερμηνεία στο ίδιο έργο. (in.gr)

[Επεξεργασία] 14 Ιουνίου

     • Ο Γάλλος υπουργός άμυνας, Ερβέ Μορέν, ανακοινώνει περικοπές στις
       αμυντικές δαπάνες για την επόμενη τριετία, ύψους 5 δισ. ευρώ.
       (Ελευθεροτυπία)
     • Συνέρχεται το κοινοβούλιο του Ιράκ, για πρώτη φορά μετά την εκλογή των
       μελών του, το Μάρτιο του 2010. (Xinhua)
     • Αποστέλλεται επείγουσα ανθρωπιστική βοήθεια προς τη νότια Κιργιζία,
       όπου σοβούν πολύνεκρες συγκρούσεις ανάμεσα σε Ουζμπέκους και
       Κιργίσιους.(Καθημερινή)

[Επεξεργασία] 15 Ιουνίου

     • Αρχίζει η δίκη της "Εργκένεκον", τα μέλη της οποίας κατηγορούνται για
       συνωμοσία με σκοπό την ανατροπή της τουρκικής κυβέρνησης. (Aljazeera)
     • Σε επίσημο πόρισμα για την Ματωμένη Κυριακή (1972) στην Βόρεια
       Ιρλανδία θεωρείται υπεύθυνος ο στρατός , ο οποίος "απώλεσε τον έλεγχο"
       και έριξε τον πρώτο πυροβολισμό χωρίς προειδοποίηση, ενώ άνοιξε πυρ
       εναντίον πολιτών και μηχανεύτηκε ψέματα για να αποκρύψει τις πράξεις.
       Η βρετανική κυβέρνηση μέσω του ίδιου του πρωθυπουργού Ντέιβιντ Κάμερον
       ζητά επίσημα συγνώμη για το γεγονός. (The Irish Times)
     • Ο πρόεδρος του Ναουρού Μάρκους Στίβεν προκηρύσσει επίσημα βουλευτικές
       εκλογές για τις 19 Ιουνίου, εξαιτίας του συνεχιζόμενου πολιτικού
       αδιεξόδου έπειτα από τις προηγούμενες εκλογές, που διεξήχθησαν μόλις
       πριν από δύο μήνες. (RNZI)
     • Η Βαρκελόνη γίνεται η πρώτη πόλη στην Ισπανία που απαγορεύει τη χρήση
       της μπούρκας και άλλων παρόμοιων ρούχων για κάλυψη των εξωτερικών
       χαρακτηριστικών σε δημόσιους χώρους. (Gulf News)
     • Συλλαμβάνεται ένας Αμερικανός πολίτης στο βορειοδυτικό Πακιστάν,
       οπλισμένος με ένα σπαθί, ένα πιστόλι και νυχτερινές διόπτρες, ο οποίος
       σκόπευε να σκοτώσει τον Οσάμα Μπιν Λάντεν, όπως ισχυρίστηκε. (Wall St.
       Journal)

[Επεξεργασία] 16 Ιουνίου

     • Στο Μπανγκλαντές τουλάχιστον 49 άνθρωποι χάνουν τη ζωή τους σε
       κατολισθήσεις στο Κοξς Μπαζάρ.(Aljazeera)
     • Από σεισμό μεγέθους 7,1 βαθμών της κλίμακας Ρίχτερ στην Επαρχία Παπούα
       της Ινδονησίας σκοτώνονται 3 άνθρωποι και γίνονται σοβαρές υλικές
       ζημιές. (Xinhua)
     • Το Παγκόσμιο Ταμείο ανακοινώνει ότι αναστέλλει τη χρηματοδότηση ύψους
       περισσότερων από 300 εκατ. δολαρίων για την καταπολέμηση του AIDS, της
       φυματίωσης και της ελονοσίας στο υπουργείο Υγείας της Ζάμπια. (BBC)
     • Ιταλοί επιστήμονες ανακοινώνουν ότι ανακάλυψαν σε κρύπτη στην Τοσκάνη,
       οστά που πιθανότατα ανήκουν στον διάσημο ζωγράφο της Αναγέννησης,
       Καραβάτζιο. (Τα Νέα)

[Επεξεργασία] 17 Ιουνίου

     • Έπειτα από την απόφαση του Ισραήλ να χαλαρώσει τον αποκλεισμό στη
       Λωρίδα της Γάζας, οι ΗΠΑ εκφράζουν την ικανοποίησή τους, χαιρετίζοντας
       το γεγονός. (Καθημερινή)
     • Στην πρώτη δίκη για πειρατεία, ολλανδικό δικαστήριο καταδικάζει πέντε
       Σομαλούς σε κάθειρξη πέντε ετών. (in.gr)
     • Εγκρίνεται από τους ηγέτες της ΕΕ η ένταξη της Εσθονίας στη ζώνη του
       ευρώ από την 1η Ιανουαρίου 2011. Πρόκειται για την πρώτη βαλτική χώρα
       που εντάσσεται στο κοινό νόμισμα και την τρίτη πρώην κομμουνιστική
       μετά την ένταξη της Σλοβακίας και της Σλοβενίας. (Εξπρές)
     • Από τις σφοδρές βροχοπτώσεις που έπληξαν την νοτιοανατολική Γαλλία
       έχουν χάσει τη ζωή τους τουλάχιστον 22 άνθρωποι και πολλοί αγνοούνται.
       Είναι οι χειρότερες πλημμύρες που πλήττουν τη χώρα τα τελευταία 180
       χρόνια. (Έθνος)
     • Ο Ολλανδός μυθιστοριογράφος Γκέρμπραντ Μπάκερ κερδίζει το Διεθνές
       Λογοτεχνικό Βραβείο IMPAC Dublin του 2010 για το μυθιστόρημά του The
       Twin. (The Irish Times)

[Επεξεργασία] 18 Ιουνίου

     • Την παραίτησή του για λόγους υγείας υποβάλλει ο πρωθυπουργός της
       Φιλανδίας, Μάτι Βάνχανεν. (Ελευθεροτυπία)
     • Η προσωρινή ηγέτιδα της Κιργιζίας Ρόζα Οτουνμπάγεβα επισκέπτεται την
       πόλη Ος όπου ο αριθμός των νεκρών στις χειρότερες εθνοτικές ταραχές
       στη χώρα εδώ και 2 δεκαετίες αυξάνεται συνεχώς και υπάρχουν φόβοι ότι
       πλησιάζει τις 2.000. (Aljazeera)
     • Δύο πρώην αξιωματικοί του στρατού στην Γκάμπια κατηγορούνται για
       απόπειρα ανατροπής του προέδρου Γιαγιά Τζαμέ το 2006, σύμφωνα με τους
       ισχυρισμούς της κυβέρνησης. Οι επικριτές του προέδρου κάνουν λόγο για
       χάλκευση ισχυρισμών περί πραξικοπήματος με σκοπό το ίδιον όφελος.
       (BBC)

[Επεξεργασία] 19 Ιουνίου

     • Η Πριγκίπισσα Βικτωρία της Σουηδίας νυμφεύεται τον Ντάνιελ Βέστλινγκ,
       δούκα του Βέστεργκετλαντ.[1]
     • Η Νότια Κίνα πλήττεται από πλημμύρες, με απολογισμό τουλάχιστον 88
       νεκρούς, ενώ σχεδόν 750.000 άνθρωποι να αναγκάζονται να εγκαταλείψουν
       τις εστίες τους. (Le Monde) (nzherald)
     • Σε συγκρούσεις ανάμεσα στον τουρκικό στρατό και αντάρτες , σκοτώνονται
       10 Τούρκοι στρατιώτες στη μεθόριο με το Ιράκ. (TRT)
     • Διεξάγονται πρόωρες βουλευτικές εκλογές στο Ναουρού, οι δεύτερες μέσα
       στον ίδιο χρόνο. Σύμφωνα με τα πρώτα αποτελέσματα, δεν διαφαίνονται
       προοπτικές για να ξεπεραστεί το πολιτικό αδιέξοδο. (Radio New Zealand
       International)
     • Από συντριβή στρατιωτικού αεροσκάφους Bell 412 στο κρατίδιο Ντουράγο
       στο Μεξικό σκοτώνονται και οι 11 επιβαίνοντες σε αυτό. (People)

[Επεξεργασία] 20 Ιουνίου

     • Στην Πολωνία διεξάγεται ο πρώτος γύρος των πρόωρων προεδρικών εκλογών.
       Οι δύο κύριοι υποψήφιοι είναι ο αδερφός του αποθανόντα προέδρου, Λεχ
       Καζίνσκι, Γιαροσλάβ, και ο υπηρεσιακός πρόεδρος Μπρονισλάβ Κομορόβσκι.
       Οι δυο τους θα αναμετρηθούν σε δεύτερο γύρο, καθώς απέσπασαν ποσοστό
       45,7% ο Κομορόβσκι και 33,2% των ψήφων ο Καζίνσκι.(AP).
     • Το Ισραήλ ανακοινώνει ότι αίρει μερικώς τον αποκλεισμό στην Λωρίδα της
       Γάζας. (Ελευθεροτυπία)
     • Στον δεύτερο γύρο των προεδρικών εκλογών στην Κολομβία, προηγείται με
       ποσοστό γύρω στο 69% των ψήφων ο πρώην υπουργός άμυνας, Χουάν Μανουέλ
       Σάντος έναντι 27,5% για τον Αντάνας Μόκους, πρώην δήμαρχο της
       Μποκοτά.(Καθημερινή)

[Επεξεργασία] 21 Iουνίου

     • Έπειτα από τις εξελίξεις στην ισοτιμία του γουάν με το Δολάριο ΗΠΑ η
       ισοτιμία χρυσού – δολαρίου με την ουγκιά αποτιμάται στα 1.266,50
       δολάρια , που αποτελεί την υψηλότερη τιμή που έχει καταγραφεί ποτέ για
       το πολύτιμο μέταλλο. (Ελευθεροτυπία)
     • Σε 70 ανέρχεται ο αριθμός των νεκρών από την πρόσφατη έκρηξη σε
       ανθρακωρυχείο στην Κολομβία. (The Sydney Morning Herald)
     • Ο Παγκόσμιος Οργανισμός Υγείας προχωρεί στη σύσταση βάσης δεδομένων,
       για τη χρήση των φαρμάκων που προορίζονται για τα παιδιά. (AP μέσω The
       Guardian)
     • Σε τοπικό δημοψήφισμα στο Φρέμοντ της Νεμπράσκα των ΗΠΑ, οι κάτοικοι
       εγκρίνουν σε ποσοστό 57% νόμο που απαγορεύει σε παράνομους μετανάστες
       να εργάζονται και να διαμένουν στην πόλη τους. (in.gr)
     • Τουλάχιστον 76 άνθρωποι σκοτώνονται σε εκτροχιασμό τρένου στο νότιο
       Κονγκό. (Τα Νέα)
     • Σε ανακοίνωσή του, ο πρόεδρος της Gazprom Αλεξέι Μίλερ αναφέρει ότι η
       παροχή φυσικού αερίου προς τη Λευκορωσία θα μειωθεί σταδιακά στο 15% ,
       έπειτα από εντολή του Ρώσου προέδρου Ντμίτρι Μεντβέντεφ. (Η Αυγή)

[Επεξεργασία] 22 Ιουνίου

     • Η Μάρι Κιβίνιεμι ορίζεται από το κοινοβούλιο της Φιλανδίας ως
       πρωθυπουργός, με 115 υπέρ, 56 κατά και 4 λευκά.

   (Ελευθεροτυπία)

     • Παρουσιάζεται από τον Βρετανό υπουργό οικονομικών ο νέος
       προϋπολογισμός λιτότητας. Μεταξύ άλλων, το πάγωμα στους μισθούς
       επεκτείνεται και για μετά τα έτη 2011-12. (Το Βήμα)
     • Σε βομβιστική επίθεση στην Κωνσταντινούπολη χάνουν τη ζωή τους 3 άτομα
       και άλλα 6 τραυματίζονται στη συνοικία Χαλκαλί. (Hellenic Business)
     • Συλλαμβάνεται στην Τζαμάικα ο καταζητούμενος (από τις ΗΠΑ) βαρόνος των
       ναρκωτικών Κρίστοφερ Κόουκ. (Φωνή της Αμερικής)

[Επεξεργασία] 23 Ιουνίου

     • Εντολή σχηματισμού κυβέρνησης από τον πρόεδρο Ιβάν Γκασπάροβιτς
       λαμβάνει η επικεφαλής του σλοβακικού συντηρητικού κόμματος, Ιβέτα
       Ραντιτσόβα. Πρόκειται για την πρώτη γυναίκα πρωθυπουργό στην ιστορία
       της Σλοβακίας. (Καθημερινή)
     • H κυβέρνηση του Κονγκό κηρύσσει εθνικό πένθος, έπειτα από το
       σιδηροδρομικό δυστύχημα με απολογισμό τουλάχιστον 76 νεκρούς που έγινε
       στις 21 Ιουνίου. (Al Jazeera)
     • Από συντριβή δικινητήριου αεροσκάφους Beechcraft King Air που ανήκε σε
       τοπική εταιρεία, στο Κεμπέκ του Καναδά σκοτώνονται όλοι οι επιβάτες,
       συνολικά 7 άτομα. (Hellenic Business)
     • Ανακοινώνεται από το Παλάτι του Μονακό οι αρραβώνες του 52χρονου
       Πρίγκιπα Αλβέρτου με την 32χρονη Νοτιοαφρικανή κολυμβήτρια, Σαρλίν
       Γουίτστοκ. (Πρώτο Θέμα)
     • Απομακρύνεται ο ανώτατος διοικητής των αμερικανικών δυνάμεων στο
       Αφγανιστάν, στρατηγός Στάνλεϊ Μακρίσταλ έπειτα από τη δημόσια κριτική
       που άσκησε εναντίον του προέδρου Μπαράκ Ομπάμα, τονίζοντας ότι ο
       τελευταίος είχε μικρή εμπλοκή στον πόλεμο και ήταν "κολλημένος με τις
       κάμερες". Επίσης, είχε καταφερθεί εναντίον του αντιπροέδρου Τζο
       Μπάιντεν, χαρακτηρίζοντάς τον |κλόουν κολλημένο στο 1985".
       Αντικαταστάτης του Μακρίσταλ ορίζεται ο στρατηγός Ντέιβιντ Πετρέους.
       (Έθνος)

[Επεξεργασία] 24 Ιουνίου

     • Η Τζούλιαν Τζίλαρντ γίνεται η πρώτη γυναίκα πρωθυπουργός στην
       Αυστραλία, μετά την παραίτηση του Κέβιν Ραντ προτού διεξαχθεί
       ψηφοφορία για τον αρχηγό του Εργατικού Κόμματος. (Εξπρές)
     • Από έκρηξη βόμβας σε πακέτο ελάχιστα μέτρα από το γραφείο του Έλληνα
       υπουργού Προστασίας του Πολίτη, Μιχάλη Χρυσοχοΐδη, σκοτώνεται ο
       υπασπιστής του. Όλα τα πολιτικά κόμματα καταδικάζουν την τρομοκρατική
       ενέργεια. (Πρώτο Θέμα)
     • Σε 44 ανέρχεται ο αριθμός των νεκρών ενώ 1000 αγνοούνται από τις
       πλημμύρες που πλήττουν τις τελευταίες ημέρες τη Βραζιλία.(Al Jazeera)
     • Τουλάχιστον 12 άνθρωποι σκοτώνονται και 17 τραυματίζονται στο Σαν
       Χουάν της Ισπανίας, όταν παρέα νεαρών χτυπήθηκε από υπερταχεία. (Alpha
       TV)

[Επεξεργασία] 25 Ιουνίου

     • Από κατολισθήσεις στην Ακτή Ελεφαντοστού σκοτώνονται τουλάχιστον 11
       άνθρωποι. (Ελευθεροτυπία)
     • Ανοίγει στο Χάντσβιλ του Καναδά η διάσκεψη κορυφής των ηγετών των G8
       (οι 7 πιο ανεπτυγμένες βιομηχανικά χώρες στον κόσμο και η Ρωσία). [2]
       (Εξπρές)]
     • Στη Γερμανία το Ανώτατο Δικαστήριο με απόφασή του νομιμοποιεί την
       παθητική ευθανασία με τη συγκατάθεση από τον ασθενή. (in.gr)
     • Σε επιδημία δάγκειου πυρετού έχασαν τη ζωή τους 13 άνθρωποι στην
       Ονδούρα το 2010 και άλλοι 10.200 επλήγησαν από τη νόσο. (Xinhua)
     • Εκατομμύρια άνθρωποι διαδηλώνουν στη Ρώμη, στη Νάπολι και στο Μιλάνο,
       καθώς επίσης και σε άλλες πόλεις, για να διαμαρτυρηθούν εναντίον των
       σκληρών κυβερνητικών μέτρων λιτότητας και της κυβέρνησης του Σίλβιο
       Μπερλουσκόνι. (Aljazeera)
     • Στη Ρουμανία το Συνταγματικό Δικαστήριο αποφαίνεται ότι τα κυβερνητικά
       σχέδια για περικοπές σε συντάξεις και μισθούς είναι
       "αντισυνταγματικά".(France24)

[Επεξεργασία] 26 Ιουνίου

     • Σε 275 ανέρχεται ο αριθμός των νεκρών από τις εθνοτικές ταραχές στην
       Κιργιζία, όπου αύριο διεξάγεται ιστορικό δημοψήφισμα. (Central Asian
       News)
     • Αρχίζει στο Τορόντο η σύνοδος κορυφής των ηγετών της ομάδας G-20.
       Πρόκειται για τις 20 ισχυρότερες οικονομίες του πλανήτη.

   Πραγματοποιούνται εκατοντάδες συλλήψεις από την αστυνομία. (CBC)

     • 
          • Πραγματοποιούνται κυρίως ειρηνικές πορείες στο Τορόντο την στιγμή
            που αναρχικοί προβαίνουν σε βανδαλισμούς σε καταστήματα και σε
            πυρπολήσεις οχημάτων. (Reuters via ABC Australia)

     • Διεξάγονται προεδρικές εκλογές στη Σομαλιλάνδη. (Arab News)

[Επεξεργασία] 27 Ιουνίου

     • Διεξάγονται οι πρώτες δημοκρατικές εκλογές στην ιστορία της Γουινέας.
       Είκοσι τέσσερις υποψήφιοι διεκδικούν το αξίωμα του προέδρου, ανάμεσά
       τους πολλοί πρώην πρωθυπουργοί. Ο δεύτερος γύρος των προεδρικών
       εκλογών θα διεξαχθεί τον Ιούλιο. (The Sydney Morning Herald)
     • Δημοψήφισμα για ένα νέο Σύνταγμα διενεργείται στην Κιργιζία.
       (Aljazeera)

          • Σύμφωνα με τα αποτελέσματα, το 89,65% των πολιτών υπερψήφισαν το
            νέο Σύνταγμα για την εγκαθίδρυση κοινοβουλευτικής δημοκρατίας.
            (Καθημερινή)

     • Τίθεται σε ισχύ ο νόμος που νομιμοποιεί τους γάμους μεταξύ ατόμων του
       ιδίου φύλου στην Ισλανδία. Την ίδια ημέρα και συνακόλουθα παντρεύεται
       τη σύντροφό της η πρωθυπουργός Γιόχανα Σιγκουρδαντότιρ. Πρόκειται για
       την 9η χώρα στον κόσμο που προβαίνει σε αυτήν την ενέργεια.
       (Ελευθεροτυπία)
     • Τα στελέχη της «Ανανεωτικής Πτέρυγας» του Συνασπισμός της Αριστεράς
       των Κινημάτων και της Οικολογίας, που αποχώρησαν από τον ΣΥΡΙΖΑ,
       ανακοινώνουν την δημιουργία νέου πολιτικού κόμματος με το όνομα
       Δημοκρατική Αριστερά. (To Βήμα)

[Επεξεργασία] 28 Ιουνίου

     • Αρχίζει στο Παρίσι η δίκη του πρώην δικτάτορα του Παναμά, Μανουέλ
       Αντόνιο Νοριέγκα.(Arab News)
     • Οι ηγέτες στη σύνοδο κορυφής των G20 στο Τορόντο συμφωνούν στην μείωση
       κατά το ήμισυ των ελλειμμάτων τους ως το 2013. (Voice of America)
     • Ανοίγουν οι κάλπες στο Μπουρούντι για τις προεδρικές εκλογές, στις
       οποίες μοναδικός υποψήφιος είναι ο σημερινός πρόεδρος, Πιερ
       Νκουρουνζίζα. Δύο άτομα σκοτώνονται σε επιθέσεις με χειροβομβίδες την
       ημέρα των εκλογών.(The Guardian)
     • Η Τουρκία κλείνει τον εναέριο χώρο της για ορισμένες πτήσεις του
       Ισραήλ, σε απάντηση για την επίθεση κατά στολίσκου, με 9 νεκρούς, στις
       31 Μαΐου.(The Jerusalem Post)
     • Το αμερικανικό Στέιτ Ντιπάρτμεντ ανακοινώνει τη σύλληψη 10 ατόμων, τα
       οποία κατηγορούνται για κατασκοπεία υπέρ της Ρωσίας.(Al Jazeera)

[Επεξεργασία] 29 Ιουνίου

     • Τερματίζονται οι έρευνες από τα σωστικά συνεργεία σε χρυσωρυχείο της
       κεντρικής επαρχίας στην Γκάνα, όπου εκφράζονται φόβοι ότι 70 άνθρωποι
       σκοτώθηκαν προχθές. (My Joy On Line)
     • Στην Ελλάδα χιλιάδες εργαζόμενοι λαμβάνουν μέρος στην γενική απεργία
       για να διαμαρτυρηθούν στα μέτρα λιτότητας από την κυβέρνηση. Παρόμοιες
       κινητοποιήσεις γίνονται και στην Ισπανία. (Reuters Africa)
     • Σφοδρές πλημμύρες πλήττουν τα νοτιοανατολικά της Ρουμανίας, με
       απολογισμό 21 νεκρούς. (Hindustan Times)
     • Παραιτείται σύσσωμο το 13μελές υπουργικό συμβούλιο στις Μαλδίβες,
       έπειτα από την απειλή της αντιπολίτευσης να καταθέσει πρόταση μομφής
       για κάθε υπουργό.(Calcutta Tube)

[Επεξεργασία] 30 Ιουνίου

     • Η Ιρλανδία εξέρχεται επίσημα από την ύφεση. (RTE)
     • Ο εκ των πρωταγωνιστών της πρόσφατης ανταρσίας του στρατού στην
       Γουινέα Μπισσάου, Αντόνιο Ιντζάι αναλαμβάνει αρχηγός του στρατού με
       απόφαση του προέδρου Μαλάμ Μπακάι Σανιά. Οι ΗΠΑ εκφράζουν τη
       δυσαρέσκειά τους για την απόφαση αυτή.(BBC News)
     • Ορκίζεται και αναλαμβάνει καθήκοντα ο νέος πρόεδρος στις Φιλιππίνες,
       Μπενίνιο Ακίνο ο Τρίτος.(Ελευθεροτυπία)
     • Παραιτείται ο πρωθυπουργός του Νεπάλ, Μαντχάβ Κουμάρ Νεπάλ, με
       ανακοίνωση η οποία μεταδίδεται από τους τηλεοπτικούς
       δέκτες.(Καθημερινή)

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%99%CE%BF%CF%85%CE%BD%CE%AF%CE%BF%CF%85_2010"
   Κατηγορία: 2010

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Català
     • Česky
     • Deutsch
     • English
     • Esperanto
     • Eesti
     • فارسی
     • Français
     • हिन्दी
     • Bahasa Indonesia
     • 日本語
     • Basa Jawa
     • ქართული
     • 한국어
     • Bahasa Melayu
     • नेपाली
     • Nederlands
     • Polski
     • Русский
     • Sicilianu
     • Svenska
     • தமிழ்
     • ไทย
     • Tagalog
     • Українська
     • 中文
     • Bân-lâm-gú

     • Τελευταία τροποποίηση 20:20, 12 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
