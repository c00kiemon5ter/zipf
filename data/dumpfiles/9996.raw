   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Σιριτόρι

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Παράδειγμα παιχνιδιού

   Το σιριτόρι (しりとり, shiritori) είναι ιαπωνικό παιχνίδι λέξεων. Οι
   παίκτες πρέπει με τη σειρά τους να πουν μια λέξη που να ξεκινά με την
   τελευταία συλλαβή (ακριβέστερα: τον ίδιο συλλαβικό χαρακτήρα κάνα) της
   λέξης του προηγούμενου παίκτη. Δεν υπάρχει διάκριση μεταξύ των δυο σετ
   συλλαβικών χαρακτήρων κάνα:Χιραγκάνα και Κατακάνα. Η λέξη σιριτόρι
   σημαίνει κυριολεκτικά "παίρνοντας από πίσω". Παραδοσιακά η Ιαπωνική γλώσσα
   γράφεται από πάνω προς τα κάτω και από τα δεξιά προς τα αριστερά, επομένως
   η τελευταία συλλαβή μιας λέξης βρίσκεται κάτω και δεξιότερα σε σχέση με
   την πρώτη συλλαβή της νέας λέξης.

   Πίνακας περιεχομένων

     • 1 Βασικοί κανόνες
     • 2 Συμπληρωματικοί κανόνες
     • 3 Άλλοι κανόνες
     • 4 Παρόμοια παιχνίδια

[Επεξεργασία] Βασικοί κανόνες

     • Δυο ή περισσότερα άτομα παίζουν σε σειρά.
     • Επιτρέπεται η χρήση μόνο ουσιαστικών
     • Δεν επιτρέπονται λέξεις που τελειώνουν στο συλλαβικό "ν" (ん/ン, n'),
       καθώς καμιά ιαπωνική λέξη δεν περιέχει τον χαρακτήρα αυτό σε αρχική
       θέση.
     • Οι λέξεις δεν μπορούν να χρησιμοποιηθούν πάνω από μια φορά.
     • Φράσεις που συνδέονται με το κτητικό μόριο "νο" (の, no) γίνονται
       αποδεκτές μόνο αν έχουν παγιωθεί και θεωρούνται μια λέξη.

   Για παράδειγμα: sakura (さくら)-> rajio (ラジオ)-> onigiri (おにぎり)->
   risu (りす)-> suiyou (すいよう) -> udon (うどん)

   Το παιχνίδι τελειώνει με αυτόν που έχει χρησιμοποιήσει τη λέξη "udon" να
   είναι ο χαμένος.

[Επεξεργασία] Συμπληρωματικοί κανόνες

   Υπάρχουν συμπληρωματικοί κανόνες τους οποίους οι παίχτες πρέπει να
   αποφασίσουν πριν την έναρξη του παιχνιδιού.

     • Τα σύμβολα που δηλώνουν αλλαγή προφοράς των συμφώνων (Dakuten και
       Handakuten) μπορούν να αγνοηθούν. Για παράδειγμα, μετά το το suupu (ス
       ープ) μπορεί να ακολουθήσει το furo (フロ -κανονικά σε κάντζι· 風呂),
       καθώς η συλλαβή "pu" γράφεται με τον χαρακτήρα "fu" και το σύμβολο
       handakuten που δηλώνει την τροπή του /h/ σε /p/.
     • Τα μακρά φωνήεντα μπορούν να αγνοηθούν ή να θεωρηθούν ξεχωριστά
       φωνήεντα. Για παράδειγμα το Mikisaa (ミキサー) μπορεί να ακολουθηθεί
       είτε από λέξη που ξεκινά με τον χαρακτήρα "sa" ή τον χαρακτήρα "a".
       Στις περιπτώσεις των μακρών "o" και "e" για τα οποία υπάρχουν δυο
       τρόποι αναπαράστασης (oo/ou και ee/ei) ανάλογα με την ετυμολογία της
       λέξης, ισχύουν οι ίδιοι κανόνες. Για παράδειγμα η λέξη sensei (η
       τελευταία συλλαβή περιέχει μακρό "e" που συμβολίζεται ως "ei") μπορεί
       να ακολουθηθεί είτε από μια λέξη που ξεκινά με "se" ή "i" (που εδώ θα
       έχει την πραγματική του φωνητική αξία, "ι").
     • Στην περίπτωση που η λέξη τελειώνει σε συνιζημένη συλλαβή, μπορεί είτε
       να αναλυθεί σε δυο συλλαβές και να γίνει η χρήση της τελευταίας
       (συνήθως ya, yu, yo) είτε να θεωρηθεί ως μια συλλαβή. Για παράδειγμα:
       Το untensha (sha=shi+ya) μπορεί να ακολουθηθεί από λέξη που ξεκινά με
       τον ήχο sha ή ya.
     • Επιτρέπεται η χρήση συχνών τοπωνυμίων.
     • Επιτρέπεται η χρήση ομόηχων λέξεων (η διάκριση γίνεται με την γραφή
       των λέξεων σε κάντζι).

[Επεξεργασία] Άλλοι κανόνες

   Οι ακόλουθοι κανόνες προσθέτουν μεγαλύτερη δυσκολία στο παιχνίδι. Όπως και
   οι συμπληρωματικοί κανόνες, πρέπει να συμφωνηθούν από τους παίχτες.

     • Οι λέξεις πρέπει να ανήκουν σε συγκεκριμένη θεματική κατηγορία
     • Αντί για τον τελευταίο συλλαβικό χαρακτήρα, πρέπει να επαναληφθούν οι
       δύο τελευταίοι. Σε αυτή την περίπτωση ο τελευταίος χαρακτήρας μιας
       λέξης μπορεί να είναι το συλλαβικό "ν" αφού θα βρεθεί στη δεύτερη θέση
       της νέας λέξης.
     • Οι λέξεις πρέπει να είναι τουλάχιστον τρισύλλαβες.
     • Οι λέξεις πρέπει να ξεκινούν και να τελειώνουν σε χαρακτήρα που
       χρησιμοποιεί σύμβολο αλλαγής προφοράς.

[Επεξεργασία] Παρόμοια παιχνίδια

   Παρόμοια παιχνίδια υπάρχουν στις περισσότερες γλώσσες. Στα Ελληνικά
   ονομάζεται συνήθως "αλυσίδα" λέξεων" και επαναλαμβάνεται ο τελευταίος
   χαρακτήρας της λέξης. Λόγω της αλφαβητικής γραφής της Ελληνικής και των
   πιο χαλαρών φωνοτακτικών περιορισμών, χωρίς ειδικούς κανόνες, το παιχνίδι
   στα Ελληνικά θεωρητικά δεν τελειώνει ποτέ.

   Ανακτήθηκε από
   "http://el.wikipedia.org/wiki/%CE%A3%CE%B9%CF%81%CE%B9%CF%84%CF%8C%CF%81%CE%B9"
   Κατηγορίες: Ιαπωνία | Ιαπωνική γλώσσα | Παιχνίδια

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Español
     • Français
     • English
     • 한국어
     • Italiano
     • 日本語
     • Русский
     • 中文

     • Τελευταία τροποποίηση 18:29, 4 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
