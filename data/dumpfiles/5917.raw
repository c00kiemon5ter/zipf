   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Γιάννης Χανδράκης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Γιάννης Χανδράκης (γεν. 1957) είναι παλαίμαχος Έλληνας ποδοσφαιριστής
   που αγωνίστηκε στον Πανιώνιο, στον Αγροτικό Αστέρα και σε άλλες ομάδες.
   Αγωνιζόταν ως επιθετικός χαφ και φορ.

[Επεξεργασία] Βιογραφικό

   Ο Γιάννης Χανδράκης γεννήθηκε το 1957 και είναι γέννημα θρέμμα
   Νεοσμυρνιώτης. Από μικρό παιδί εντάχθηκε στις ποδοσφαιρικές ακαδημίες του
   Πανιωνίου, αλλά παράλληλα κατάφερε να συνδυάσει τις σπουδές του στην
   Ευαγγελική Σχολή. Το 1975 κι ενώ είχε πιθανότητες να προωθηθεί στην πρώτη
   ομάδα του συλλόγου, μετακόμισε στη Θεσσαλονίκη αφού πέρασε στην
   Πολυτεχνική Σχολή του Αριστοτελείου Πανεπιστημίου. Εκ των πραγμάτων
   αναζήτησε μια ομάδα στη συμπρωτεύουσα κι αυτή ήταν ο Αγροτικός Αστέρας
   Ευόσμου, ομάδα της Α΄ κατηγορίας της Ε.Π.Σ. Μακεδονίας, στην οποία δόθηκε
   δανεικός.

   Στον Αγροτικό Αστέρα αγωνίστηκε τέσσερις σεζόν, από το 1975 ως το 1979,
   στην Α΄ τοπική και στην Εθνική Ερασιτεχνική κατηγορία (τότε Γ΄ Εθνική).
   Στα τέσσερα αυτά χρόνια ήταν βασικό στέλεχος του συλλόγου και κέρδισε την
   εκτίμηση φιλάθλων και συμπαικτών.

   Το 1979-80 υπέγραψε επαγγελματικό συμβόλαιο στην ομάδα που αναδείχθηκε,
   στον τότε κυπελλούχο Ελλάδος Πανιώνιο, ο οποίος μετείχε στο Κύπελλο
   Κυπελλούχων. Όμως, δεν κατάφερε να κερδίσει θέση βασικού έχοντας να
   συναγωνιστεί τους Αναστόπουλο, Παθιακάκη, Μαυρίκη, Νόνι Λίμα, Λιόλιο αλλά
   και τους νεοαποκτηθέντες Οχέδα και Νούνιες από το Περού. Αξιομνημόνευτη
   στιγμή του ήταν το γκολ που πέτυχε την 8η αγωνιστική επί της πρωταθλήτριας
   ΑΕΚ στο γήπεδο Νέας Φιλαδέλφειας στο 19΄, ισοφαρίζοντας προσωρινά το σκορ
   σε 1-1, αν και τελικά η ομάδα του ηττήθηκε με 2-5.

   Τις επόμενες σεζόν αγωνίστηκε σε ομάδες μικρότερων κατηγοριών. Παράλληλα
   πήρε το πτυχίο του πολιτικού μηχανικού και άσκησε ελεύθερο επάγγελμα ως
   μηχανικός. Είναι μέλος του Συνδέσμου Παλαιμάχων Πανιωνίου και αγωνίζεται
   στους αγώνες που δίνει η ομάδα του συνδέσμου, όπως στον αγώνα εναντίον των
   παλαιμάχων του ΠΑΟ, που έγινε στις 18/5/2009 στη μνήμη των Θανάση
   Σαραβάκου, Στάθη Μαυρίδη και Γιώργου Ρουσόπουλου, στον οποίο σκόραρε.

[Επεξεργασία] Καριέρα

    Χρονιές          Σύλλογος         Συμμετοχές Γκολ
   ως το 1975 Πανιώνιος (ερασιτέχνης)
   1975-1979  Αγροτικός Αστέρας
   1979-80    Πανιώνιος               3          1
   1980-;     Οδυσσέας Κορδελιού

[Επεξεργασία] Πηγή

     • "Ματιές στα Σπορ", τ. 18 (Ιανουάριος 1981).

   Ανακτήθηκε από
   "http://el.wikipedia.org/wiki/%CE%93%CE%B9%CE%AC%CE%BD%CE%BD%CE%B7%CF%82_%CE%A7%CE%B1%CE%BD%CE%B4%CF%81%CE%AC%CE%BA%CE%B7%CF%82"
   Κατηγορίες: Έλληνες ποδοσφαιριστές | Ποδοσφαιριστές Πανιωνίου |
   Ποδοσφαιριστές Αγροτικού Αστέρα | Γεννήσεις το 1957

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 04:39, 7 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
