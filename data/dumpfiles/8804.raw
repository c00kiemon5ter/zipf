   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Μισέλ Τραμπλαί

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Μισέλ Τραμπλαί (Michel Tremblay: Μόντρεαλ, Καναδάς, 25 Ιουνίου 1942 – )
   είναι διακεκριμένος γαλλοκαναδός θεατρικός συγγραφέας και
   μυθιστοριογράφος.

   Ο Τραμπλαί (το ονομά του προφέρεται: Τραμ-μπλαί) πέρασε τα παιδικά και
   νεανικά του χρόνια στο Πλατώ Μον-Ρουαγιάλ (Plateau Mont-Royal), που ήταν
   τότε μία φτωχική γειτονιά κεμπεκιωτών εργατών του Μόντρεαλ. Οι εμπειρίες
   του σ' αυτήν την γειτονιά έγιναν το κεντρικό θέμα των πρώτων του θεατρικών
   έργων, αλλά και των πρώτων του μυθιστορημάτων.

   Το πρώτο του θεατρικό έργο ήταν Οι κουνιάδες (Les Belles-Sœurs), που το
   έγραψε το 1965 και παρουσιάστηκε για πρώτη φορά στο Μόντρεαλ στις 28
   Αυγούστου του 1968. Με το έργο αυτό, ο Τραμπλαί ανέδειξε την διάλεκτο
   Ζουάλ των κατώτερων κοινωνικών στρωμάτων του Κεμπέκ, από παραπαίδι της
   γαλλικής γλώσσας, σε δυναμικό εκφραστικό μέσο της κεμπεκιώτικης
   λογοτεχνίας.

   Ακολούθησαν τα θεατρικά έργα Ωσαννά (Hosanna) και Η δούκισσα του Λανζαί
   ('La Duchesse de Langeais), τα οποία απηχούν τις έντονες κοινωνικές
   αλλαγές στο Κεμπέκ κατά τις δεκαετίες του 1960 και του 1970, καθώς και το
   εθνικό αίσθημα των γαλλόφωνων Κεμπεκιωτών, που θα εκφραστεί τελικά με την
   άνοδο στην εξουσία του εθνικιστικού Κεμπεκιώτικου Κόμματος (Parti
   Québecois) το 1976 και τα δημοψηφίσματα για ανεξαρτητοποίηση της επαρχίας
   το 1980 και το 1995.

   Κατά την δεκαετία του 1970, ο Τραμπλαί στράφηκε προς το μυθιστόρημα
   γράφοντας έξι τόμους με τα «χρονικά» του Πλατώ Μον-Ρουαγιάλ, μεταξύ των
   οποίων Η χοντρή από δίπλα είναι έγκυος (La grosse femme d'à côté est
   enceinte, 1978) και Η δούκισσα και ο πληβείος (La duchesse et le roturier,
   1982).

   Δεδηλωμένος ομοφυλόφιλος, έγραψε το σενάριο για μία τηλεοπτική σειρά με
   τίτλο Η καρδιά ξεσκέπαστη (Le cœur découvert) και θέμα την ζωή ενός
   ζευγαριού ομοφυλοφίλων στο Κεμπέκ.

   Τα πιο πρόσφατα έργα του είναι Το μαύρο τετράδιο (Le cahier noir, 2003)
   και Το κόκκινο τετράδιο (Le cahier rouge, 2004).

   Το 2005 ανακοίνωσε ότι πάσχει από καρκίνο του φάρυγγα και διέκοψε τις
   δημόσιες εμφανίσεις του. Παρότι στο παρελθόν ήταν φανατικός υποστηρικτής
   της ανεξαρτησίας του Κεμπέκ και γι' αυτόν τον λόγο είχε αρνηθεί να γίνει
   μέλος του τιμητικού Τάγματος του Καναδά, εντούτοις τον Απρίλιο του 2006,
   δήλωσε πως δεν πιστεύει πλέον σε ένα ανεξάρτητο Κεμπέκ.

   Δυστυχώς δεν είναι ιδιαιτέρως γνωστός πέρα από τα σύνορα της πατρίδας του
   και έργα του δεν έχουν μεταφραστεί στα ελληνικά.

                               Στοιχεία προσώπου
   ΟΝΟΜΑ               Μισέλ Τραμπλαί
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ     γαλλοκαναδός θεατρικός συγγραφέας και μυθιστοριογράφος
   ΗΜΕΡΟΜΗΝΙΑ ΓΕΝΝΗΣΗΣ 25 Ιουνίου
   ΕΤΟΣ ΓΕΝΝΗΣΗΣ       1942
   ΤΟΠΟΣ ΓΕΝΝΗΣΗΣ      Μόντρεαλ
   ΗΜΕΡΟΜΗΝΙΑ ΘΑΝΑΤΟΥ
   ΕΤΟΣ ΘΑΝΑΤΟΥ
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%9C%CE%B9%CF%83%CE%AD%CE%BB_%CE%A4%CF%81%CE%B1%CE%BC%CF%80%CE%BB%CE%B1%CE%AF"
   Κατηγορίες: Γεννήσεις το 1942 | Καναδοί συγγραφείς | Καναδοί θεατρικοί
   συγγραφείς

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Deutsch
     • English
     • Esperanto
     • Suomi
     • Français
     • Gaeilge
     • Polski
     • Română
     • Srpskohrvatski / Српскохрватски
     • Svenska

     • Τελευταία τροποποίηση 16:16, 25 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
