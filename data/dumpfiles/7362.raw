   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Νότης Μαυρουδής

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Νότης Μαυρουδής (γενν. στις 15 Ιουλίου 1945 στην Αθήνα) είναι έλληνας
   κιθαριστής, μουσικοσυνθέτης και ραδιοφωνικός παραγωγός.

   Πίνακας περιεχομένων

     • 1 Βιογραφία
     • 2 Διακρίσεις
     • 3 Δισκογραφία

          • 3.1 Προσωπικοί δίσκοι
          • 3.2 Συμμετοχές
          • 3.3 Σειρά "Café de l' art"
          • 3.4 Ορχηστρικοί δίσκοι
          • 3.5 Δίσκοι από θεατρικές παραστάσεις
          • 3.6 Δίσκοι 45 στροφών
          • 3.7 Συλλογές

     • 4 Οι παραγωγές του (δισκογραφία)
     • 5 Ως ραδιοφωνικός παραγωγός
     • 6 Ως αρθρογράφος - συγγραφέας
     • 7 Ως Πολιτικός
     • 8 Πηγές
     • 9 Εξωτερικοί σύνδεσμοι
     • 10 Παραπομπές

[Επεξεργασία] Βιογραφία

   Το 1958 ξεκίνησε μαθήματα κιθάρας στο Εθνικό Ωδείο με καθηγητή τον Δημήτρη
   Φάμπα και πήρε το δίπλωμά το 1969 με Άριστα. Το 1970 εγκαταστάθηκε στην
   Ιταλία, όπου του ανατέθηκε η έδρα κλασικής κιθάρας στην Scuola Ciciva di
   Milano, στην οποία δίδαξε ώς το 1975. Το 1970 επίσης παρακολούθησε τα
   μαθήματα της Ακαδημίας Santiago de Compostella στην Ισπανία με τον Jose
   Tomas. Το 1975 εγκαταστάθηκε οριστικά στην Αθήνα και από αυτή τη χρονιά
   δίδαξε κλασική κιθάρα στο Εθνικό Ωδείο. Τα έτη 1975, 1977, 1979 έδωσε
   ρεσιτάλ στο Φεστιβάλ κλασικής κιθάρας του Esztergom της Ουγγαρίας. Το 1978
   πήρε μέρος στο διεθνές Φεστιβάλ Πολιτικού Τραγουδιού στο Ανατολικό
   Βερολίνο καθώς και στο 11ο Παγκόσμιο Φεστιβάλ Νεολαίας στην Αβάνα της
   Κούβας. Ως συνθέτης και σολίστ έχει δώσει πολλά ρεσιτάλ σε πολλές χώρες
   (Ελλάδα, Ιταλία, Φινλανδία, Ελβετία, Γερμανία, Ουγγαρία, Αυστρία, Κούβα).
   Σαν καθηγητής στο Εθνικό Ωδείο Αθήνας, είχε μαθητές αρκετούς δημοφιλείς
   καλλιτέχνες όπως οι Μανώλης Ανδρουλιδάκης, Σωκράτης Μάλαμας, Παναγιώτης
   Μάργαρης, Γιώργος Μελάς, Λάμπρος Ντούσικος, Δημήτρης Σωτηρόπουλος, κ.ά.
   Από το 1994 ανέλαβε καθήκοντα προέδρου στη Στέγη Γραμμάτων και Τεχνών του
   Υπουργείου Πολιτισμού και από το 1995 ανέλαβε καλλιτεχνικός διευθυντής στο
   διεθνές Φεστιβάλ της Πάτρας (από το 1999 τη θέση κατέχει ο Αλέξανδρος
   Μυράτ)

[Επεξεργασία] Διακρίσεις

   Το 1965 κατέκτησε το Α' βραβείο στο 4ο Φεστιβάλ Τραγουδιού Θεσσαλονίκης,
   με το τραγούδι "Ήταν μεγάλη η νύχτα" (στίχοι: Γιάννης Κακουλίδης,
   ερμηνεία: Κλειώ Δενάρδου).

   Το 1969 τιμήθηκε με το Α’ βραβείο στο διεθνή διαγωνισμό κιθάρας στο
   Μιλάνο, και το βραβείο του ιταλικού μουσικού Τύπου "Mario de Luigi".

   Το 1990 βραβεύεται στο διεθνή διαγωνισμό παιδικού τραγουδιού στη
   Λισσαβόνα. Την ίδια χρονιά η Πρεσβεία της Βραζιλίας στην Ελλάδα του
   απένειμε το βραβείο «Heitor Villa-Lobos» για την προσφορά του στη διάδοση
   του έργου του Βραζιλιάνου συνθέτη στην Ελλάδα.

   Την ίδια χρονιά, το τραγούδι του "Ο παλιάτσος" με την παιδική Χορωδία του
   Δημήτρη Τυπάλδου, πήρε το Α' βραβείο στον 12ο διεθνή Διαγωνισμό Παιδικών
   Χορωδιών στη Λισαβόνα.

   Το 2005 και 2006 του απονέμεται το βραβείο "Αρίων" για τους δίσκους "Cafe
   de l' art - Cinema" και "Cafe de l' art - Τσιτσάνης - Βαμβακάρης".

[Επεξεργασία] Δισκογραφία

   Ο Νότης Μαυρουδής μπήκε στη δισκογραφία το 1964 με τα τραγούδια "Άκρη δεν
   έχει ο ουρανός" και "Τα γιορτινά σου φόρεσε", σε στίχους του Γιάννη
   Κακουλίδη με ερμηνευτή τον Γιώργο Ζωγράφο. Το 1966 έγραψε μουσική για
   θέατρο και κινηματογράφο.

   Μερικοί δίσκοι-σταθμοί στη δισκογραφία του:

   Το 1968 μελοποίησε το έργο του του Οδυσσέα Ελύτη "Άσμα ηρωϊκό και πένθιμο
   για τον χαμένο Ανθυπολοχαγό της Αλβανίας", που είναι ένα λαϊκό ορατόριο
   για φωνή-χορωδία και ορχήστρα. Το 1976 κυκλοφορεί ο δίσκος "Ζωγραφιές απ'
   τον Θεόφιλο" σε στίχους του Άκου Δασκαλόπουλου, εμπνευσμένους από τις
   ζωγραφιές του Θεόφιλου. Το 1977, μελοποιεί ποιήματα του Μάνου Χατζιδάκι
   στον δίσκο "Παιδί της Γης". Το 1985 κυκλοφορεί δίσκος "Έρως ανίκατε μάχαν"
   σε ποίηση του Ηλία Πετρόπουλου. Από το 1990 έχει γράψει τραγούδια για
   Παιδική Χορωδία, και συνεργάζεται με την Παιδική Χορωδία Δημήτρη Τυπάλδου.
   Το 1998 κυκλοφόρησαν οι δίσκοι με μουσική για θεατρικές παραστάσεις
   "Όλιβερ Τουίστ" (με μουσική και τραγούδια του για την παράσταση του Θιάσου
   81", και "Ιφιγένεια εν Αυλίδι" (με μουσική και 3 τραγούδια, για την
   παράσταση της ομώνυμης τραγωδίας από τον Θίασο «Θυμέλη») Από το 1999
   ξεκίνησε μαζί με τον μαθητή του Παναγιώτη Μάργαρη τη σειρά "Cafe de l'
   art" στην οποία διασκευάζουν γνωστά τραγούδια από το ελληνικό και διεθνές
   ρεπερτόριο, για δύο κιθάρες. Την ίδια χρονιά κυκλοφορεί ο δίσκος "Λούνα
   Πάρκ", με την Παιδική Χορωδία του Δημήτρη Τυπάλδου και συμμετοχή του
   Γιώργου Νταλάρα. Το 2002 γράφει τραγούδια για γυναικείες φωνές, στον δίσκο
   "Στην ηχώ του έρωτα", στον οποίον συμμετέχουν μεγάλα ονόματα όπως η Χάρις
   Αλεξίου, η Γλυκερία, η Ελευθερία Αρβανιτάκη, η Έλλη Πασπαλά. Το 2006
   γράφουν με τον Ηλία Κατσούλη τραγούδια που "αφηγούνται" τις ιστορίες
   μεγάλων ελλήνων καλλιτεχνών (Γρ. Μπιθικώτσης, Στ. Χασκήλ, Ρόζα Εσκενάζυ,
   Μαρίνα Νίνου, Φλέρυ Νταντωνάκη, Σωτηρία Μπέλλου κ.ά.) και κυκλοφορούν στον
   δίσκο "Carte Postale".

   Ο Νότης Μαυρουδής συνεργαστεί με σπουδαίους ποιητές όπως ο Οδυσσέας
   Ελύτης, ο Γιάννης Κακουλίδης, ο Ηλίας Πετρόπουλος, ο Άκος Δασκαλόπουλος,
   Μάνο Χατζιδάκι, και τραγουδιστές όπως τον Γιώργο Ζωγράφο, Αρλέτα, Ελένη
   Βιτάλη, Γιώργο Μουφλουζέλη, Γιάννη Σαμσιάρη, Νένα Βενετσάνου, Πέτρο Πανδή,
   Κώστα Θωμαΐδη, Σταμάτη Κραουνάκη, Τάνια Τσανακλίδου, Μανώλη Μητσιά, Χάρις
   Αλεξίου, Γιώργο Νταλάρα, Γλυκερία, Παντελή Θαλασσινό, Έλλη Πασπαλά,
   Αναστασία Μουτσάτσου κ.ά.

   Ως ερμηνευτή τον συναντάμε σε ένα μόνο τραγούδι, στο "Πόλη
   Κωνσταντινούπολη" από τον δίσκο "Εάλω η Πόλις" όπου οι συνθέτες ερμηνεύουν
   τα τραγούδια τους, καθώς επίσης και με δεύτερες φωνές σε πέντε (5)
   τραγούδια στον δίσκο "Μικρές νυχτερινές μουσικές".

   Αναλυτική δισκογραφία:

  [Επεξεργασία] Προσωπικοί δίσκοι

   Έτος              Τίτλος                Εταιρεία     Κωδικός      LP/CD
   1968 Άσμα ηρωικό και πένθιμο για τον  LYRA          3506       LP & CD
        χαμένο ανθυπολοχαγό της Αλβανίας
   1967 Τραγουδά ο Νίκος Χουλιαράς       ZODIAC        88002      LP & CD
   1974 Το νέο κύμα - Τα 14 ωραιότερα    LYRA          3269       LP & CD
        τραγούδια
   1976 Ζωγραφιές από τον Θεόφιλο        ZODIAC        88702      LP & CD
   1977 Παιδί της γης                    LYRA          3727       LP & CD
   1984 Στην όχθη της καρδιάς μου        ΑΚΤΗ          469439     LP & CD
   1985 Έρως ανίκατε μάχαν               PHILIPS       826652     LP & CD
   1987 Το παλιό μας σπίτι (14 λαϊκά     MOTIVO        N.M1028    LP & CD
        τραγούδια)
   1988 Νότης Μαυρουδής - Τα τραγούδια   LYRA          3488       LP & CD
        μου
   1989 Κάπου ανατολοκοδυτικά            LYRA          4511       LP & CD
   1990 Ίσως φταίνε τα φεγγάρια          ΑΚΤΗ          467412     LP & CD
   1993 Τοπίο μυστικό                    ΑΚΤΗ          473906     LP & CD
   1995 Χάρτινο καράβι                   EROS          0028       LP & CD
   1997 Ζωές από μετάξι - 12 τραγούδια   FM Records    910        LP & CD
        για την Μαίρη Έσπερ
   1998 Λούνα παρκ                       EROS          2842       CD
   2002 Στην ηχώ του έρωτα               CORIFEO       02882      CD
   2003 Μουσικό ανθολόγιο                EROS          80012      Βιβλίο + CD
   2004 Live at the Odeon of Herod       CORIFEO       8022       CD
        Atticus
   2006 Carte Postale                    EROS          80032      CD
   2006 Εθελουσία οδός                   Ανεξάρτ. παρ. -          CD
   2008 Μια νύχτα στους αιώνες           LYRA          3401176275 CD
   2009 Κλόουν                           LYRA          3401376833 CD

  [Επεξεργασία] Συμμετοχές

   Έτος                Τίτλος                  Εταιρεία    Κωδικός     LP/CD
   1966 Αρλέτα                                LYRA       3223         LP & CD
   1967 Τραγουδά ο Γιώργος Ζωγράφος           LYRA       3226         LP & CD
   1968 Γιώργος Ζωγράφος 2                    LYRA       3237         LP & CD
   1976 Η Σούλα Μπιρμπίλη τραγουδά Σπανό -    LYRA       3015         LP & CD
        Μαυρουδή
   1985 Στο Σείριο υπάρχουνε παιδιά           ΣΕΙΡΙΟΣ    8802         LP & CD
   1990 Η ΛΥΡΑ σας θυμίζει                    LYRA       3025         LP & CD
   1993 Εάλω η Πόλις                          PELLA      610          3CDs
   1998 Πόλη Κωνσταντινούπολη                 FM Records 798          CD
   2000 Προσκήνιο - Ελένη Βιτάλη              WARNER     8573 - 83600 2 CDs
   2001 5 ερωτικές μπαλάντες με τη Θεοδοσία   EROS       02872        CD
        Στίγκα
   2002 Γιώργος Ζωγράφος                      LYRA       4845         CD
   2003 Ανιχνεύοντας μουσικούς δρόμους        CORIFEO    85012        CD

  [Επεξεργασία] Σειρά "Café de l' art"

   Διασκευές για 2 κιθάρες, με τον Νότη Μαυρουδή και τον Παναγιώτη Μάργαρη

   Έτος                 Τίτλος                   Εταιρεία     Κωδικός   LP/CD
   1999 Café de l' art                         EROS          02852      CD
   2000 Café de l' art II                      EROS          02862      CD
   2002 Café de l' art III - Μάνος Χατζιδάκις  EROS          02892      CD
        - Μίκης Θεοδωράκης
   2003 Café de l' art IV - Cinema             EROS          02932      CD
   2005 Café de l' art V - Τσιτσάνης -         EROS          02952      CD
        Βαμαβκάρης
   2008 Café de l' art VI - Passion            EROS - LEGEND 3901167008 CD

  [Επεξεργασία] Ορχηστρικοί δίσκοι

   Έτος              Τίτλος                 Εταιρεία       Κωδικός      LP/CD
        La chitarra classica / Vedette
   1972 Classica - Ars nova vst 6022 / Η  MOTIVO       262              LP
        κλασσική κιθάρα
   1973 Chants de la resistance Greque -  MOTIVO       ESP155531 / 1057 LP
        Τραγούδια μιας εποχής
   1973 Plays (solo)                      MOTIVO       1001             LP
   1977 Πριν το χάραμα                    MOTIVO       1004             LP
   1978 Fernando Sor: 20 etudes pour      MOTIVO       1006             LP
        guitare (solo)
   1978 Beatles for classical guitar      MOTIVO       1007             LP
        (solo)
   1978 Fernando Sor: 20 etudes pour      MOTIVO       1012             LP
        guitare (solo)
   2000 Works of classical guitar from    MOTIVO       1059             CD
        Latin America (solo)
   2003 Manos Hadjidakis Ballads          EROS         2912             CD
   2005 Master Class - Μισός αιώνας       CORIFEO      85022            CD
        Έλληνες κιθαριστές
   2009 Έλληνες κιθαριστές ερμηνεύουν     TaR / Timbro TIMB 04-02       CD
        Έλληνες συνθέτες

  [Επεξεργασία] Δίσκοι από θεατρικές παραστάσεις

   Έτος                     Τίτλος                     Εταιρεία Κωδικός LP/CD
   1995 Ο χιονάνθρωπος και το κορίτσι, του Ευγένιου                     LP
        Τριβιζά
   1997 Όλιβερ Τουΐστ                                  EROS     2822    CD
   2003 Ευριπίδη, Ιφιγένεια εν Αυλίδι                  EROS     2832    CD
   2002 Οι περιπέτειες του Βαρώνου Μινχάουζεν                           CD

  [Επεξεργασία] Δίσκοι 45 στροφών

   Έτος                     Περιεχόμενα                      Εταιρεία Κωδικός
   1964   • Άκρη δεν έχει ο ουρανός                          LYRA     LS1026
          • Τα γιορτινά σου φόρεσε
   1965   • Θυμάσαι                                          LYRA     LS1047
          • Το βράδυ το αποψινό
   1965   • Λαβωμένο παληκάρι                                LYRA     LS1088
          • Πικρός καημός
   1965   • Ήταν μεγάλη η νύχτα                              LYRA     LS1098
   1965   • Σ' αυτή τη γη                                    LYRA     LS1141
          • Φέρτε γλυκό κρασί
          • Δάφνις και χλόη
   1966     Ο μύθος / Ο ερχομός / Νυχτερινό / Χορός /        LYRA     LE2047
            Καλπασμός
   1967   • Αποχωρισμός                                      LYRA     LS1256
          • Όταν θαρθή η άνοιξη
   1968   • Μια μέρα                                         ZODIAC   ZS8131

  [Επεξεργασία] Συλλογές

   Έτος                   Τίτλος                     Εταιρεία   Κωδικός LP/CD
   1981 Γιώργος Ζωγράφος - Τα ωραιότερα τραγούδια   LYRA        3337    LP
        του
   1995 Οι μεγάλοι συνθέτες και τα τραγούδια τους:  PHILIPS     528842  CD
        Νότης Μαυρουδής
   2003 Θα βρεθούμε ξανά                            SONY - EROS 514854  2CDs
   2003 Corifeo                                     EROS        85012   CD

[Επεξεργασία] Οι παραγωγές του (δισκογραφία)

   Το 2002 ο Νότης Μαυρουδής ιδρύει το δισκογραφικό Label "Corifeo" στην
   "Eros music", στο οποίο γίνεται καλλιτεχνικός διευθυντής και κάνει
   δισκογραφικές παραγωγές, με κορυφαία τον δίσκο "Master Class - Μισός
   αιώνας έλληνες κιθαριστές" (2005).

   Μερικές ακόμα δικές του παραγωγές είναι:

     • 2001 - Δίχως πυξίδα (Παναγιώτης Μάργαρης)
     • 2001 - The sound of time (Χρήστος Ζερμπίνος)
     • 2001 - Cartoon (Ομαδική Απόδραση)
     • 2002 - Το φιλί μου ταξιδεύει (Ηλίας Λιούγκος)
     • 2003 - Στο άγγιγμα μιας χορδής (Οκτάβα)
     • 2003 - J.S.Bach: Lute suites (Ιάκωβος Κολανιάν)
     • 2004 - 100 Guitars (Ευάγγελος Μπουντούνης)
     • 2005 - Ώρες μου χρωματιστές (Γιώργος Σταυριανός)
     • 2006 - Magenta (Magenta)

[Επεξεργασία] Ως ραδιοφωνικός παραγωγός

   Ο Νότης Μαυρουδής ξεκίνησε να κάνει ραδιοφωνικές εκπομπές στις αρχές της
   δεκαετίας του '80. Από το 1984 μέχρι το 1988 ήταν ραδιοφωνικος παραγωγός
   στο "Δεύτερο Πρόγραμμα" της ΕΡΑ, από το 1989 και μετά έχει συνεργαστεί με
   τους ραδιοφωνικούς σταθμούς "902 Αριστερά στα FM", "Κανάλι 15", "ΣΚΑΪ",
   "Αθήνα 9.84", και σήμερα είναι ραδιοφωνικός παραγωγός στο "Τρίτο
   Πρόγραμμα" της ΕΡΑ, με την εκπομπή "Τοπίο μυστικό".

[Επεξεργασία] Ως αρθρογράφος - συγγραφέας

   Από το 1982 μέχρι το 1986 έγινε εκδότης και διευθυντής του μοναδικού τότε
   περιοδικού για την κιθάρα, του TaR και οργάνωσε σημαντικές συναυλίες με
   κιθαριστές παγκόσμιας φήμης. Από τον Οκτώβριο του 2006 το TaR
   επαναλειτουργεί υπό τη διεύθυνσή του σε διαδικτυακή μορφή.

   Ο Νότης Μαυρουδής υπήρξε επίσης αρθρογράφος στις εφημερίδες "Τα Νέα", "24
   ώρες", "Ριζοσπάστης", "Ελευθεροτυπία", "Πρώτη", "Δέντρο", "Γράμματα και
   Τέχνες", "Αντί", "Σχολιαστής", "Έθνος" και "ΦΛΥΑρία του Χαλανδρίου".

   Τον Φεβρουάριο του 2008 κυκλοφόρησε το βιβλίο "Ηχολογήματα" που
   περιλαμβάνει άρθρα του Νότη Μαυρουδή από τις παραπάνω εφημερίδες,
   αποσπάσματα από τις εκπομπές του, απόψεις, συνεντεύξεις κ.ά.

[Επεξεργασία] Ως Πολιτικός

   Στις Ευρωεκλογές του 2009 ο Νότης Μαυρουδής κατέβηκε υποψήφιος με τους
   Οικολόγους Πράσινους.

   Το 2010 συμμετείχε στην ίδρυση του κόμματος της Δημοκρατικής Αριστεράς,
   της οποίας εκλέχθηκε μέλος της Πανελλαδικής Πολιτικής Επιτροπής.^[1]

[Επεξεργασία] Πηγές

   Επίσημη ιστοσελίδα του Νότη Μαυρουδή: www.mavroudis.eu

   Οδηγός Ελληνικής Δισκογραφίας, του Πέτρου Δραγουμάνου

   Βιβλίο του Νότη Μαυρουδή "Ηχολογήματα".

   "Λεξικό της Ελληνικής Μουσικής", του Τ. Καλογερόπουλου

[Επεξεργασία] Εξωτερικοί σύνδεσμοι

   Επίσημη ιστοσελίδα του Νότη Μαυρουδή: www.mavroudis.eu

   TaR - Διαδικτυακό περιοδικό για την κιθάρα: www.tar.gr

[Επεξεργασία] Παραπομπές

    1. ↑ Η σύνθεση της Πανελλαδικής Πολιτικής Επιτροπής της Δημοκρατικής
       Αριστεράς

   Ανακτήθηκε από
   "http://el.wikipedia.org/wiki/%CE%9D%CF%8C%CF%84%CE%B7%CF%82_%CE%9C%CE%B1%CF%85%CF%81%CE%BF%CF%85%CE%B4%CE%AE%CF%82"
   Κατηγορίες: Έλληνες μουσικοί | Έλληνες συνθέτες | Κιθαρίστες | Γεννήσεις
   το 1945

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 10:18, 2 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
