   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

    Δημόσια Κεντρική Βιβλιοθήκη Λεβαδείας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   Liblivadia.jpg

   Η Δημόσια Κεντρική Βιβλιοθήκη Λεβαδείας
   ιδρύθηκε στη Λιβαδειά τον Ιούλιο του 1954
   ως Δημοτική, μερίμνη του τότε Δημάρχου
   Λουκά Νίκαινα και του Εισαγγελέως
   Πρωτοδικών Γεωρ. Γιανακοπούλου.

   Την 1η Φεβρουαρίου 1956 έγινε Δημόσια, με
   πρωτοβουλία του Επιθεωρητού
   Βιβλιοθηκών Κωνσταντίνου Σολδάτου.
   Έκτοτε, υπάγεται και επιχορηγείται από
   το Υπουργείο Εθνικής Παιδείας και
   Θρησκευμάτων (εκτός από ένα σύντομο
   χρονικό διάστημα, κατά το οποίο όλες οι
   Δημόσιες Βιβλιοθήκες υπάγονταν στο
   Υπουργείο Πολιτισμού και Επιστημών).

   Στις 13 Αυγούστου 1980 διευρύνθηκε και
   έλαβε την ονομασία Κεντρική,
   εντάσσοντας στη δύναμή της Κινητή
   Μονάδα, δηλαδή Βιβλιοαυτοκίνητο το
   οποίο της παραχωρήθηκε από το Υπουργείο
   Προεδρίας το 1981.

   Έως τις αρχές του 1980 στεγαζόταν στο
   οίκημα της Βασιλικής Ανδ. Καζάζη στην
   Πλατεία Αθ. Διάκου, απέναντι από τον
   Μητροπολιτικό Ναό. Το 1980 μεταφέρθηκε στο
   τότε νεόκτιστο κτίριο του Πνευματικού
   Κέντρου του Δήμου Λεβαδέων. Τέλος, τον
   Ιούνιο του 2003 μεταστεγάστηκε σε
   τριόροφο κτήριο, ιδιοκτησίας Ν.
   Καλογρηά, σε κεντρικό σημείο της πόλης,
   στην περιοχή του παλαιού κινηματογράφου
   «Έρκυνα».

   Πίνακας περιεχομένων

     * 1 Διοίκηση
     * 2 Συλλογές - Δωρεές
     * 3 Οργάνωση και επεξεργασία του υλικού
     * 4 Σύνδεσμοι

[Επεξεργασία] Διοίκηση

   Η Βιβλιοθήκη είναι Νομικό Πρόσωπο
   Δημοσίου Δικαίου και υπάγεται απευθείας
   στο Υπουργείο Εθνικής Παιδείας και
   Θρησκευμάτων, Διεύθυνση Βιβλιοθηκών και
   Αρχείων. Διοικείται από πενταμελές
   Εφορευτικό Συμβούλιο και τον Διευθυντή
   της.

[Επεξεργασία] Συλλογές - Δωρεές

   Την 1η Φεβρουαρίου 1956 η Βιβλιοθήκη
   διέθετε 650 βιβλία και στο τέλος του έτους
   έφθασε τα 1200.

   Τα πρώτα χρόνια εμπλουτιζόταν κυρίως με
   δωρεές ιδιωτών φίλων της Βιβλιοθήκης,
   ενώ τα τελευταία χρόνια κυρίως με
   αγορές. Οι δωρεές αυτές είναι αξιόλογες
   και σε ποσότητα αλλά και σε ποιότητα.
   Λόγω του μεγέθους των δωρεών ξεχωρίζουν:

     * Η Δωρεά του Δημητρίου Παπασπύρου, το
       1980 σε μνήμη του αδελφού του Τάσου
       Παπασπύρου, και το 1987 (λίγο πριν τον
       θάνατό του) της προσωπικής του
       βιβλιοθήκης και αντικειμένων
       (μετάλλια, έπιπλα κλπ.)
     * Η Δωρεά του συγγραφέα Τάκη Λάππα με
       δικά του έργα, αλλά και έργα άλλων
       συγγραφέων
     * Η Δωρεά του Επαμεινώνδα Καούρη
     * Η Δωρεά της Αθηνάς Λάππα-Παπαδάκη
     * Η Δωρεά της Λιλίκας Νάκου

   Σήμερα η Βιβλιοθήκη διαθέτει περίπου
   80.000 τόμους. Η καταγραφή, ταξινόμηση και
   καταλογογράφησή τους ξεκίνησε
   ουσιαστικά το 1986 και έκτοτε συνεχίζεται
   με σταθερό ρυθμό, ενώ από το 1993 ξεκίνησε
   η αυτοματοποίηση καταγραφής του υλικού
   με χρήση του ΑΒΕΚΤ 4.0 (περιβάλλον DOS), ενώ
   σήμερα χρησιμοποιεί το ΑΒΕΚΤ 5.5
   (περιβάλλον Windows NT).

[Επεξεργασία] Οργάνωση και επεξεργασία του
υλικού

   Η ταξινόμηση γίνεται σύμφωνα με το
   διεθνώς αποδεκτό σύστημα
   βιβλιοταξινόμησης "DEWEY DECIMAL CLASSIFICATION" (21η
   έκδοση), ενώ χρησιμοποιούνται τοπικά
   σύμβολα για ταξινόμησης για λόγους
   διευκόλυνσης κατά τημ καθημερινή
   αναζήτηση και χρήση.

   Οι δέκα κύριες κατηγορίες ταξινόμησης
   είναι:

     * 000-099 Γενικά
     * 100-199 Φιλοσοφία και συναφείς κλάδοι
     * 200-299 Θρησκεία
     * 300-399 [[Κοινωνικές επιστήμες]
     * 400-499 Γλώσσα
     * 500-599 Θετικές επιστήμες
     * 600-699 Εφαρμοσμένες επιστήμες
       (Τεχνολογία)
     * 700-799 Καλές Τέχνες
     * 800-899 Λογοτεχνία
     * 900-999 Γεωγραφία - Ιστορία

   Η καταλογογράφηση γίνεται σύμφωνα με
   τους Αγγλοαμερικανικούς Κανόνες
   Καταλογράφησης (ΑΑCR2) της ALA (American Library
   Association), ενώ η λημματογράφηση είναι
   συγκερασμός των Αρχείων Καθιερωμένου
   Τύπου του Συλλογικού Καταλόγου Δημοσίων
   Βιβλιοθηκών και του Θεματικού Καταλόγου
   της Εθνικής Βιβλιοθήκης (εκδ. CD 2003).

   Η αγορά των βιβλίων γίνεται ανά τακτά
   χρονικά διαστήματα, και ο εμπλουτισμός
   της Βιβλιοθήκης είναι συνεχής και
   ικανοποιητικός. Η επιλογή των προς αγορά
   βιβλίων γίνεται από το υπαλληλικό
   προσωπικό, έχοντας ως βασικό κριτήριο
   τις ανάγκες των αναγνωστών και τις
   ελλείψεις της Βιβλιοθήκης, ενώ η
   ενημέρωση γίνεται από την τρέχουσα
   Βιβλιογραφία, τον περιοδικό τύπο, το
   Διαδίκτυο, τους καταλόγους των
   εκδοτικών οίκων κτλ.

   Εκτός, όμως, του βιβλιακού υλικού, η
   βιβλιοθήκη διαθέτει πολλούς τίτλους
   περιοδικών και εφημερίδων και
   οπτικοακουστικού υλικού (CD, DVD, δίσκους
   βινυλίου, διαφάνειες, βιντεοταινίες
   κτλ.) Το υλικό, γενικά, που διαθέτει ως
   Δημόσια Βιβλιοθήκη, είναι ποικίλου
   περιεχομένου και καλύπτει όλους τους
   τομείς της ανθρώπινης γνώσης.

[Επεξεργασία] Σύνδεσμοι

   Δημόσια Κεντρική Βιβλιοθήκη Λεβαδείας

   Τα Νέα της Βιβλιοθήκης Λιβαδειάς

   OPAC Κατάλογοι της Βιβλιοθήκης Λιβαδειάς

   Ομάδες Ανάγνωσης της Βιβλιοθήκης
   Λιβαδειάς

   Βοιωτικά Γράμματα - Πολιτισμός

   Συλλογικός Κατάλογος Δημοσίων
   Βιβλιοθηκών

   Greek Public Libraries Google Group

   Ανακτήθηκε από
   "http://el.wikipedia.org/wiki/%CE%94%CE%B7%CE%BC%CF%8C%CF%83%CE%B9%CE%B1_%CE%9A%CE%B5%CE%BD%CF%84%CF%81%CE%B9%CE%BA%CE%AE_%CE%92%CE%B9%CE%B2%CE%BB%CE%B9%CE%BF%CE%B8%CE%AE%CE%BA%CE%B7_%CE%9B%CE%B5%CE%B2%CE%B1%CE%B4%CE%B5%CE%AF%CE%B1%CF%82"
   Κατηγορία: Λιβαδειά

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 23:40, 10 Νοεμβρίου
       2008.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
