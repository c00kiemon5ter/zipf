   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Αυτοματοποίηση επιχειρησιακών διεργασιών

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η αυτοματοποίηση επιχειρησιακών διεργασιών (Business Process
   Automation-BPA) είναι η διεργασία που χρησιμοποιεί μία επιχείρηση για να
   περιορίσει τα κόστη. Αποτελείται από την ολοκλήρωση εφαρμογών, την
   αναδιάρθρωση των εργατικών πόρων και τη χρήση εφαρμογών λογισμικού σε κάθε
   σημείο του οργανισμού.

   Πίνακας περιεχομένων

     • 1 Παράδοση

          • 1.1 Επέκταση των υφισταμένων συστημάτων ΙΤ (information
            tecnologies-τεχνολογίες πληροφοριών)
          • 1.2 Αγορά εξειδικευμένου εργαλείου ΒΡΑ
          • 1.3 Αγορά λύσης Διαχείρισης Επιχειρηματικών Διεργασιών (Business
            Process Management) με επεκτάσεις Αυτοματοποίησης Επιχειρησιακής
            Διεργασίας
          • 1.4 Αγορά λύσης Middleware

     • 2 Αυτοματοποίηση Επιχειρηματικών Διεργασιών (BPA) vs Διαχείριση
       Επιχειρηματικών Διεργασιών (BPM)
     • 3 Ο ρόλος της υπηρεσιοστραφούς αρχιτεκτονικής (Service-Oriented
       Architecture - SOA) σε σχέση με την BPA
     • 4 Δείτε επίσης

          • 4.1 Αναλυτές βιομηχανίας

[Επεξεργασία] Παράδοση

   Υπάρχουν 4 κύριες τεχνικές για να παραδοθεί η αυτοματοποίηση μιας
   διεργασίας.

  [Επεξεργασία] Επέκταση των υφισταμένων συστημάτων ΙΤ (information
  tecnologies-τεχνολογίες πληροφοριών)

   Καθώς τα περισσότερα συστήματα ΙΤ είναι από τη φύση τους μηχανές
   αυτοματοποίησης, μία έγκυρη επιλογή είναι να εκτείνουμε τη λειτουργικότητα
   τους για να διευκολύνουμε την επιθυμητή αυτοματοποίηση, δημιουργώντας
   προσαρμοσμένες διασυνδέσεις μεταξύ των ανόμοιων συστημάτων εφαρμογής, όπου
   αυτό είναι απαραίτητο. Αυτή η προσέγγιση σημαίνει ότι η αυτοματοποίηση
   μπορεί να είναι ειδικά προσαρμοσμένη στο ακριβές περιβάλλον του
   οργανισμού. Από την άλλη, μπορεί να είναι χρονοβόρο να βρεθούν οι
   απαραίτητες ικανότητες είτε εσωτερικά είτε στην αγορά.

  [Επεξεργασία] Αγορά εξειδικευμένου εργαλείου ΒΡΑ

   Εξειδικευμένες εταιρίες (εταιρίες ειδικών) φέρνουν τώρα στην αγορά σετ
   εργαλείων τα οποία κατασκευάζονται με σκοπό να χρησιμοποιηθούν στη
   λειτουργία της αυτοματοποίησης. Αυτές οι εταιρίες τείνουν να εστιάζουν σε
   διαφορετικούς βιομηχανικούς τομείς αλλά η υποκείμενη προσέγγιση τείνει να
   είναι παρεμφερής με την έννοια ότι θα προσπαθήσουν να προσφέρουν τη
   συντομότερη διαδρομή για την αυτοματοποίηση μέσω της εκμετάλλευσης του
   επιπέδου της διεπιφάνειας χρήστη αντί να προχωρήσουν βαθιά μέσα στον
   κώδικα της εφαρμογής ή στις βάσεις δεδομένων που βρίσκονται από πίσω.
   Επίσης, απλοποιούν τη δική τους διεπιφάνεια σε τέτοιο βαθμό που τα
   εργαλεία θα μπορούν να χρησιμοποιηθούν απευθείας από το προσωπικό που δεν
   διαθέτει τεχνική εξειδίκευση. Επομένως, το κύριο πλεονέκτημα αυτών των σετ
   εργαλείων είναι η ταχύτητα ανάπτυξής τους. Το μειονέκτημα είναι ότι φέρνει
   έναν ακόμα προμηθευτή IT στον οργανισμό.

  [Επεξεργασία] Αγορά λύσης Διαχείρισης Επιχειρηματικών Διεργασιών (Business
  Process Management) με επεκτάσεις Αυτοματοποίησης Επιχειρησιακής Διεργασίας

   Από τα παραπάνω γίνεται φανερό ότι ένα σύστημα Διαχείρισης Επιχειρηματικών
   Διεργασιών είναι εντελώς διαφορετικό από την Αυτοματοποίηση Επιχειρησιακών
   Διεργασιών, εν τούτοις είναι δυνατή η αξιοποίηση αυτοματισμών στηριγμένων
   σε μία εφαρμογή BPM. Τα πραγματικά εργαλεία για την επίτευξη αυτού του
   στόχου θα ποικίλουν, από την κατά παραγγελία σύνταξη κώδικα μιας εφαρμογής
   έως τη χρήση εξειδικευμένων εργαλείων αυτοματοποίησης, όπως περιγράφηκαν
   παραπάνω. Τα πλεονεκτήματα και τα μειονεκτήματα αυτής της προσέγγισης
   είναι συνδέονται άρρηκτα – η εφαρμογή BPM παρέχει μία αρχιτεκτονική για τη
   χαρτογράφηση όλων των διεργασιών μιας επιχείρησης, αλλά αυτό από μόνο του
   καθυστερεί την αυτοματοποίηση των επιμέρους διεργασιών και έτσι τα οφέλη
   μπορεί να χαθούν στο μεταξύ.

  [Επεξεργασία] Αγορά λύσης Middleware

[Επεξεργασία] Αυτοματοποίηση Επιχειρηματικών Διεργασιών (BPA) vs Διαχείριση
Επιχειρηματικών Διεργασιών (BPM)

   Μια περιοχή συζήτησης υπάρχει για το κατά πόσον το BPA είναι ένα διακριτό
   πεδίο δραστηριότητας ή απλά ένα υποσύνολο μίας ευρύτερης δραστηριότητας
   γνωστής ως BPM. Δεδομένης της ομοιότητας στην ορολογία, δεν προκαλεί
   έκπληξη το γεγονός ότι οι περισσότεροι περιστασιακοί παρατηρητές θα
   πίστευαν ότι είναι στενά συνδεδεμένες, αν όχι ταυτόσημες. Ωστόσο, για τους
   ειδικούς σε αυτά τα πεδία οι όροι αυτοί έχουν ευδιάκριτες έννοιες, ακόμα
   και αν είναι τελικώς συμπληρωματικές έννοιες. Για να το εξηγήσουμε αυτό
   περαιτέρω είναι απαραίτητο να συνοψίσουμε τις απόψεις κάθε στρατοπέδου:

   Το στρατόπεδο BPM ισχυρίζεται ότι προτού να μπορέσει μια διεργασία να
   αυτοματοποιηθεί, είναι απαραίτητο να καθορίσουμε (συχνά σε ένα πολύ
   στρατηγικό επίπεδο ή σε επίπεδο επιχείρησης) όλες τις επιχειρηματικές
   διεργασίες που εκτελούνται στο εσωτερικό ενός οργανισμού. Με αυτόν τον
   τρόπο οι διεργασίες μπορούν να επαναπροσδιοριστούν και όπου είναι
   απαραίτητο να βελτιστοποιηθούν, συμπεριλαμβανομένης της αυτοματοποίησης.

   Το στρατόπεδο BPA δηλώνει ότι μέχρις ότου μια διεργασία να
   αυτοματοποιηθεί, δεν υπάρχει καμία πραγματική αξία στην ανάλυση και τον
   προσδιορισμό της, και ότι ο κύκλος της επιχειρηματικής αλλαγής είναι τόσο
   ταχύς που απλώς δεν υπάρχει χρόνος να προσδιορίσουμε κάθε διεργασία πριν
   επιλέξουμε ποιες να αυτοματοποιήσουμε, και ότι η απόδοση άμεσων ωφελειών
   δημιουργεί περισσότερη αξία.

   Δεν υπάρχει ομοφωνία όσον αφορά το ποια άποψη θα επικρατήσει, ωστόσο
   φαίνεται πως και οι δύο οπτικές είναι τουλάχιστον συμπληρωματικές σε
   κάποιο βαθμό. Οι μεθοδολογίες βελτίωσης διεργασιών όπως το Lean
   Manufacturing και το Six Sigma φαίνεται να ευθυγραμμίζονται με την άποψη
   της πλευράς του BPA, καθώς αναζητούν συνεχώς στοιχειώδεις ευκαιρίες για να
   κάνουν τις διεργασίες περισσότερο αποδοτικές και να ελαχιστοποιήσουν τα
   ελαττώματα. Ωστόσο, αυτές οι μεθοδολογίες μπορούν επίσης να
   χρησιμοποιηθούν στην κατεύθυνση της ανάπτυξης του BPM.

[Επεξεργασία] Ο ρόλος της υπηρεσιοστραφούς αρχιτεκτονικής (Service-Oriented
Architecture - SOA) σε σχέση με την BPA

   Αν και δεν είναι ευρέως διαθέσιμες σήμερα, οι υπηρεσίοστραφείς
   αρχιτεκτονικές είναι ένας γενικός όρος για μια κίνηση σε IT συστήματα για
   την παροχή μεγαλύτερης πρόσβασης και ανταλλαγής των λειτουργιών μεταξύ των
   συστημάτων. Η ιδέα είναι ότι αμφότερα τα προηγούμενα και τα μελλοντικά IT
   συστήματα θα επανασχεδιαστούν για να παρέχουν τυποποιημένες διεπιφάνειες,
   ούτως ώστε να μπορούν να συνδεθούν ευκολότερα και ευέλικτα. Συνεπώς, η SOA
   θα μπορούσε να θεωρηθεί ως ένα μέσο διευκόλυνσης της αυτοματοποίησης
   μεταξύ ανόμοιων συστημάτων, αν και σε καμία περίπτωση αυτό δεν είναι το
   μόνο πρόγραμμα οδήγησης πίσω από τη SOA. Εντούτοις, καθώς αυτές οι
   πρότυπες διεπιφάνειες μπορούν μόνο να παραδοθούν σχετικά αργά, θα περάσει
   κάποιος χρόνος πριν η SOA μπορέσει να θεωρηθεί ως μία άμεση επιλογή
   παράδοσης της αυτοματοποίησης διεργασιών.

[Επεξεργασία] Δείτε επίσης

     • Business-driven development (BDD)
     • Comparison of business integration software
     • Job Scheduling
     • Real Time Enterprise (RTE)
     • Run Book Automation (RBA)
     • Trivaeo Methodology (PG)

  [Επεξεργασία] Αναλυτές βιομηχανίας

     • Forrester Research
     • International Data Corporation IDC

   Ανακτήθηκε από
   "http://el.wikipedia.org/wiki/%CE%91%CF%85%CF%84%CE%BF%CE%BC%CE%B1%CF%84%CE%BF%CF%80%CE%BF%CE%AF%CE%B7%CF%83%CE%B7_%CE%B5%CF%80%CE%B9%CF%87%CE%B5%CE%B9%CF%81%CE%B7%CF%83%CE%B9%CE%B1%CE%BA%CF%8E%CE%BD_%CE%B4%CE%B9%CE%B5%CF%81%CE%B3%CE%B1%CF%83%CE%B9%CF%8E%CE%BD"
   Κατηγορία: Μάρκετινγκ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English

     • Τελευταία τροποποίηση 11:35, 21 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
