   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Νίκος Κούρκουλος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν αναφέρει τις πηγές του ή
                       δεν περιέχει επαρκείς παραπομπές.

   Tango-nosources.svg Μπορείτε να βοηθήσετε την Βικιπαίδεια προσθέτοντας
                       κατάλληλες πηγές και παραπομπές που να υποστηρίζουν το
                       άρθρο.
                       Η σήμανση τοποθετήθηκε στις 13/05/2010.

                                Νίκος Κούρκουλος
     Πραγματικό όνομα   Νίκος Κούρκουλος
         Γέννηση        5 Δεκεμβρίου 1934 Αθήνα Country flag
         Θάνατος        30 Ιανουαρίου 2007 (72 ετών) Αθήνα Country flag
       Είδος Τέχνης     Θέατρο, Κινηματογράφος
   Καλλιτεχνικά ρεύματα Δράμα
      Σημαντικά έργα    Οι αδίστακτοι, Αστραπόγιαννος, Το χώμα βάφτηκε
                        κόκκινο, Κατάχρησις εξουσίας
                        Βραβείο Α' ανδρικού ρόλου Φεστιβάλ Κινηματογράφου
                        Θεσσαλονίκης 1965 για την ταινία Οι αδίστακτοι.
        Βραβεύσεις
                        Βραβείο Α' ανδρικού ρόλου Φεστιβάλ Κινηματογράφου
                        Θεσσαλονίκης 1970 για την ταινία Αστραπόγιαννος.


   Ο Νίκος Κούρκουλος (Αθήνα, 5 Δεκεμβρίου 1934- 30 Ιανουαρίου 2007) ήταν
   ηθοποιός, που υπηρέτησε το Εθνικό Θέατρο, το οποίο και τον γαλούχησε.
   Υπήρξε αθλητής του Παναθηναϊκού.^[1]

   Πίνακας περιεχομένων

     • 1 Θεατρική Προσφορά
     • 2 Κινηματογραφική και τηλεοπτική παρουσία
     • 3 Προσωπική ζωή
     • 4 Θάνατος
     • 5 Φιλμογραφία

          • 5.1 Ταινίες
          • 5.2 Τηλεόραση

     • 6 Παρπαπομπές

[Επεξεργασία] Θεατρική Προσφορά

   Στα νιάτα του υπήρξε ποδοσφαιριστής στον Παναθηναϊκό και από σύμπτωση
   έλαβε την απόφαση να γίνει ηθοποιός, όπως ο ίδιος έλεγε. Σπούδασε στη
   Δραματική Σχολή του Εθνικού Θεάτρου και στο πλευρό του Μάνου Κατράκη, από
   την οποία αποφοίτησε το 1958. Την πρώτη θεατρική του εμφάνιση έκανε στο
   έργο «H κυρία με τις καμέλιες» με τον θίασο Λαμπέτη-Xορν (1958-59). Η
   θεατρική του πορεία στη συνέχεια έχει ως εξής: 1959-60: Συμμετοχή στο
   θίασο Βεργή στο έργο «Nίκη χωρίς φτερά». 1964: «Πύργος» του Φραντς Kάφκα
   και «Iούλιος Kαίσαρ» του Oυίλλιαμ Σαίξπηρ. 1967: «Ποτέ την Kυριακή» («Iλια
   Nτάρλιγκ») στις H.Π.A., σε σκηνοθεσία Ζυλ Ντασέν με τη Μελίνα Μερκούρη,
   παράσταση για την οποία κέρδισε την υποψηφιότητα για το Βραβείο Tony.
   1971: «H Δίκη» του Φραντς Kάφκα. 1972: Συγκροτεί δικό του θίασο. Ανεβάζει
   το «Tάνγκο» του Σλ. Mρόζεκ. 1974: Δημιουργεί το θέατρο «KAΠΠA» όπου
   στεγάζει τον θίασό του. 1975: «Όπερα της πεντάρας» του Μπέρτολτ Μπρεχτ.
   1976: «O Γλάρος» του Άντον Tσέχοφ. 1982: «Oιδίποδας τύραννος» του Σοφοκλή.
   1983: «Aνταπόκριση» του Oύγκο Mπέτι. 1986: «Ψηλά από τη Γέφυρα» του Άρθουρ
   Mίλερ. 1987: «Στη Φωλιά του Kούκου» του Nτέιλ Bάσερμαν. 1988: Σκηνοθέτησε
   το «Φτωχέ μου φονιά» του Πάβελ Kόχοτ. 1992: Tελευταία εμφάνιση στο θέατρο,
   με τον «Φιλοκτήτη» του Σοφοκλή, στην Eπίδαυρο. 1993: Πρόεδρος του Δ.Σ. του
   Eθνικού Θεάτρου. 1994: Kαλλιτεχνικός διευθυντής του Εθνικού θεάτρου.
   Ίδρυσε την Πειραματική Σκηνή και το Εργαστήρι Ηθοποιών, έθεσε σε μόνιμη
   λειτουργία την παιδική Σκηνή του Θεάτρου, ενώ στις καινοτομίες του
   καταγράφηκε και η τεράστια επιτυχία του μιούζικαλ «Βίρα τις άγκυρες» των
   Β. Παπαθανασίου- Μ. Ρέππα, σε σκηνοθεσία Σταμάτη Φασουλή, ως το πρώτο
   μουσικό έργο στην ιστορία του Εθνικού Θεάτρου, αφιερωμένο στην ελληνική
   επιθεώρηση.

[Επεξεργασία] Κινηματογραφική και τηλεοπτική παρουσία

   Στον κινηματογράφο διακρίθηκε σε ρόλους "ζεν-πρεμιέ" και πρωταγωνίστησε σε
   κοινωνικά δράματα, όπως "Οργή", "Κατήφορος" (1961), "Ορατότης Μηδέν"
   (1970). Αξιόλογη ήταν και η ερμηνεία του σε πολεμικά δράματα, όπως "Το
   Χώμα Βάφτηκε Κόκκινο", ενώ από τη φιλμογραφία του δεν έλειψε και η
   παρουσία του σε ξενόγλωσσες ταινίες. Στο Φεστιβάλ Κινηματογράφου
   Θεσσαλονίκης πήρε δύο φορές το βραβείο α' ανδρικού ρόλου γιά την ερμηνεία
   του στις ταινίες "Οι Αδίστακτοι" (1965) και "Ο Αστραπόγιαννος" (1970). Η
   τελευταία του κινηματογραφική ήταν στην ταινία Το Φράγμα (1982). Στην
   τηλεόραση, πρωταγωνίστησε στη σειρά "Το 13ο κιβώτιο" στον ΑΝΤ-1.

[Επεξεργασία] Προσωπική ζωή

   Η Μελίτα Κουτσογιάννη - Κούρκουλου, με την οποία δούλεψαν μζί στο θέατρο -
   είναι βοηθός σκηνοθέτη - και δημιούργησαν το Θέατρο ΚΑΠΠΑ. Γνωρίστηκαν σε
   ένα πάρτι στις αρχές της δεκαετίας του '60. Εκείνη γόνος μεγάλης και
   ισχυρής οικογένειας με επιχειρηματικές δραστηριότητες στην Αθήνα. Ο έρωτας
   ήρθε 2 χρόνια αργότερα, όταν η γοητευτική κοπέλα χτύπησε την πόρτα του στο
   καμαρίνι του θεάτρου ΡΕΞ, για να τον συγχαρεί για την ερμηνεία του στην
   παράσταση «Η γειτονιά των Αγγέλων», όπου έπαιζε με την Τζένη Καρέζη. Ο
   έρωτας ήταν κεραυνοβόλος. Ο Νίκος Κούρκουλος και η Μελίτα παντρεύτηκαν το
   1966, την περίοδο που ξεκίνησε να γυρίζεται η ταινία «Το χώμα βάφτηκε
   κόκκινο». Κουμπάρος ήταν ο ηθοποιός και συγγραφέας Νότης Περγιάλης.

   Απέκτησαν δύο παιδιά, τον Αλκη Κούρκουλο(Αλκίνοος) ο οποίος ακολούθησε το
   δρόμο του πατέρα του και την Μελίτα Κούρκουλου - Κυριακοπούλου - ο μπαμπάς
   της επέμενε να πάρει το όνομα της γυναίκας που λάτρεψε, Μελίτα - η οποία
   ασχολείται με τη διαφήμιση και τις δημόσιες σχέσεις. Γι’ αυτές τις
   γυναίκες, τις γυναίκες της ζωής του, ο Νίκος Κούρκουλος τραγούδησε το 1984
   με τον Γιάννη Πάριο ένα τραγούδι όμως το οποίο δεν κυκλοφόρησε ποτέ στο
   εμπόριο.

   Σταθμός στη ζωή του Νίκου Κούρκουλου ήταν η γνωριμία του με τη Μαριάννα
   Λάτση (1963) το καλοκαίρι του 1986 κατά την διάρκεια παράστασης στο Αρχαίο
   Θέατρο της Επιδαύρου. Ο ίδιος σε συνέντευξή του το 1994 στον Νίκο
   Χατζηνικολάου περιέγραψε με το ίδιο πάθος και το ίδιο καρδιοχτύπι την
   πρώτη στιγμή που αντίκρισε τον μεγάλο και τελευταίο έρωτα της ζωής του,
   λέγοντας: «Κάνω έτσι και παγώνω… Ξαφνικά βλέπω ένα πλάσμα να ανεβαίνει τις
   κερκίδες και αυτό ήταν».

   Εκέινη την εποχή η Μαριάννα Λάτση ήταν παντρεμένη με τον δασκαλο του σκι
   και πρώην Δήμαρχο Βουλιαγμένης Γρηγόρη Κασιδόκωστα με τον οποίο απέκτησε
   έναν γιο τον Πάρη (1983)το διαζύγιο τους βγήκε το 1987. Παράλληλα ο Νικος
   Κούρκουλος ζητά αμέσως διαζύγιο από τη σύζυγο του Μελίτα. Διατήρησαν μια
   άψογη σχέση αγάπης και σεβασμού όλα τα μετέπειτα χρόνια.

   Ο Νίκος Κούρκουλος είχε τέσσερα παιδιά. Δύο από τον πρώτο γάμο του με την
   Μελίτα, τη Μελίτα και τον ηθοποιό Άλκη Κούρκουλο και άλλα δύο από τον γάμο
   του με την Μαριάννα Λάτση, την Εριέτα (1994) και τον Φίλιππο (1998).

   Η τελευταία γυναίκα που "μπήκε" στη ζωή του Νίκου Κούρκουλου είναι η
   εγγονή του Αμαλία (2004. Καρπός του γάμου της κόρης του Μελίτας (2003 -
   Σπέτσες)με τον επιχειρηματία Μενέλαο Κυριακόπουλο.

[Επεξεργασία] Θάνατος

   Το 2001 ο ηθοποιός διαγνώστηκε ότι έπασχε από καρκίνο στο ρινοφάρυγγα.
   Παρά τα προβλήματα υγείας, συνέχιζε να αγωνίζεται για το Εθνικό Θέατρο.
   Απεβίωσε στις 30 Ιανουαρίου 2007 και κηδεύτηκε στις 31 Ιανουαρίου 2007 από
   το νεκροταφείο του Ζωγράφου, στη γειτονιά όπου μεγάλωσε.

[Επεξεργασία] Φιλμογραφία

  [Επεξεργασία] Ταινίες

     • Ο μπαρμπα-Γιάννης o κανατάς (1957) .... Χρόνης
     • Το τελευταίο ψέμα (1957)
     • Aμαρυλλίς, το κορίτσι της αγάπης (1959)
     • Μπουμπουλίνα (1959)
     • Ερωτικές ιστορίες (1959) .... Πέτρος
     • Καλημέρα Αθήνα (1960) .... Μίμης Αποστολόπουλος
     • Η κυρία δήμαρχος (1960) .... Δημήτρης Προκόπης
     • Το χαμίνι (1960)
     • 2000 ναύτες και ένα κορίτσι (1960) .... Ρένος
     • Μάνα μου, τον αγάπησα (1961)
     • Για σένα Τίνα, αγάπη μου (1961) .... Άρης
     • Ο κατήφορος (1961) .... Kώστας Πετράκης
     • Οργή (1962)
     • Το ταξίδι (1962) .... Στέφανος
     • Δίψα για ζωή (1963) .... Στέφανος
     • Aμφιβολίες (1964) .... Γιάννης
     • Ένας μεγάλος έρωτας (1964) .... Aλέξης Βαλσάμης
     • Το χώμα βάφτηκε κόκκινο (1964) .... Οδυσσέας Χορμόβας
     • Λόλα (1964) ....Άρης
     • Συντρίμμια της ζωής (1964)
     • Lady, Die (1964)
     • Αδίστακτοι (1965) .... Στάθης Κούγιας. Bραβείο Α΄ Aνδρικού ρόλου στο
       Φεστιβάλ Kινηματογράφου Θεσσαλονίκης
     • Επιτάφιος για εχθρούς και φίλους (1965) .... Τζίμι Μέρφι
     • Κατηγορώ τους ανθρώπους (1965) .... Φίλιππος Γιαννάς
     • Κοινωνία, ώρα μηδέν (1966) .... Άγγελος Μουρούζης
     • Kατάσκοποι στο Σαρωνικό (1968) (ως Nicholas Kirk) .... Νταν Χόλαντ
     • Roma come Chicago (1968) .... Ενρίκο
     • Γυμνοί στο δρόμο (1969).... Ανδρέας
     • Ορατότης μηδέν (1970).... Άγγελος Κρεούζης
     • Ο Αστραπόγιαννος (1970) .... Γιάννος Ζαχαρής / Αστραπόγιαννος. Bραβείο
       Α΄ Aνδρικού ρόλου στο Φεστιβάλ Kινηματογράφου Θεσσαλονίκης
     • Κατάχρηση εξουσίας (1971) .... Χαρίδημος Σιώντης
     • Με φόβον και με πάθος (1972) .... Νίκος Φαναριώτης
     • Ο εχθρός του λαού (1972) .... Σταύρος Βουτσινάς
     • Θέμα συνειδήσεως (1973) .... Γεραλής
     • Η δίκη των δικαστών (1974) .... Αθανάσιος Πολυζωίδης
     • Ένα γελαστό απόγευμα (1979) .... Δημήτρης Βενιέρης
     • Έξοδος κινδύνου (1980) .... Νίκος
     • Το φράγμα (1982)

  [Επεξεργασία] Τηλεόραση

     • "H Ανταπόκριση" - Θέατρο της Δευτέρας (1984)
     • "Το 13o Κιβώτιο " (1992)

[Επεξεργασία] Παρπαπομπές

    1. ↑ Αθλητική Ηχώ 10/10/1999

   Ανακτήθηκε από
   "http://el.wikipedia.org/wiki/%CE%9D%CE%AF%CE%BA%CE%BF%CF%82_%CE%9A%CE%BF%CF%8D%CF%81%CE%BA%CE%BF%CF%85%CE%BB%CE%BF%CF%82"
   Κατηγορίες: Έλληνες ηθοποιοί | Γεννήσεις το 1934 | Θάνατοι το 2007 |
   Ποδοσφαιριστές ΠΑΟ
   Κρυμμένες κατηγορίες: Άρθρα που χρειάζονται παραπομπές από 05/2010 | Άρθρα
   που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Українська

     • Τελευταία τροποποίηση 09:11, 16 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
