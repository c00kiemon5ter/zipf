   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Νερό

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       13/05/2010.

                                         Ιδιότητες
                        +---------------------------------------------------+
                        |                  Γενικές                   |
                        |---------------------------------------------------|
                        |                       |Νερό, ύδωρ,        |
                        |                       |οξείδιο του      |
                        |Ονομασίες     |υδρογόνου,        |
                        |                       |οξάνιο               |
                        |                       |(επίσημο IUPAC)     |
                        |-----------------------+---------------------------|
                        |Μοριακή         |Διάγραμμα ενός|
                        |γεωμετρία     |μορίου νερού,   |
                        |(non-SI)               |με τις                |
                        |                       |διαστάσεις του|
                        |-----------------------+---------------------------|
                        |Χημικός         |H[2]O                      |
                        |τύπος             |                           |
                        |-----------------------+---------------------------|
                        |                       |Διαυγές,            |
                        |                       |σχεδόν άχρωμο  |
                        |εμφάνιση       |υγρό με έναν     |
                        |                       |ελαφρά μπλε      |
                        |                       |τόνο [1].              |
                        |---------------------------------------------------|
                        |                  Φυσικές                   |
                        |---------------------------------------------------|
                        |Ατομικό         |18.01528 amu               |
                        |βάρος             |                           |
                        |-----------------------+---------------------------|
                        |Σημείο           |273.15 K (0 °C)           |
                        |τήξεως           |                           |
                        |-----------------------+---------------------------|
                        |Σημείο           |373.15 K (100 °C)         |
                        |ζέσεως           |                           |
                        |-----------------------+---------------------------|
                        |Κρίσιμη         |647 K                      |
                        |θερμοκρασία |                           |
                        |-----------------------+---------------------------|
                        |Κρίσιμη         |22.1 MPa                   |
                        |πίεση             |                           |
                        |-----------------------+---------------------------|
                        |Πυκνότητα     |999.972 kg/m^3 στους  |
                        |(μεγ.)              |4 °C                      |
                        |-----------------------+---------------------------|
                        |Δείκτης         |1.333 (υγρό νερό,  |
                        |διάθλασης     |20 °C)                    |
                        |---------------------------------------------------|
                        |              Θερμοχημεία               |
                        |---------------------------------------------------|
                        |Δ[f]H^0[αέριο    |-241.83 kJ/mol             |
                        |-----------------------+---------------------------|
                        |]Δ[f]H^0[υγρό     |-285.83 kJ/mol             |
                        |-----------------------+---------------------------|
                        |]Δ[f]H^0[στερεό |-291.83 kJ/mol             |
                        |-----------------------+---------------------------|
                        |]S^0[αέριο, 1 bar |188.84 J/(mol·K)          |
                        |-----------------------+---------------------------|
                        |]S^0[υγρό, 1 bar   |69.95 J/(mol·K)           |
                        |-----------------------+---------------------------|
                        |]S^0[στερεό      |41 J/(mol·K)              |
                        |---------------------------------------------------|
                        |                 ]Ασφάλεια                 |
                        |---------------------------------------------------|
                        |                       |Απαραίτητο για|
                        |                       |τη συντήρηση    |
                        |                       |της ζωής.           |
                        |                       |Υπερβολική       |
                        |                       |κατανάλωση       |
                        |                       |μπορεί να          |
                        |                       |προκαλέσει       |
                        |                       |κράμπες, και     |
                        |                       |μπορεί να          |
                        |                       |οδηγήσει           |
                        |Κατάποση       |τελικά σε          |
                        |                       |ανισορροπία     |
                        |                       |ηλεκτρολυτών   |
                        |                       |εξαιτίας της    |
                        |                       |όσμωσης,            |
                        |                       |προκαλώντας     |
                        |                       |πονοκέφαλο,      |
                        |                       |σύγχυση και      |
                        |                       |πιθανόν κώμα ή |
                        |                       |θάνατο (μετά     |
                        |                       |από ώρες).          |
                        |-----------------------+---------------------------|
                        |                       |Μπορεί να          |
                        |                       |οδηγήσει σε      |
                        |                       |ασφυκτικά         |
                        |Εισπνοή         |συμπτώματα       |
                        |                       |παρ' όλιγον       |
                        |                       |πνιγμό ή            |
                        |                       |ημιπνιγμό και  |
                        |                       |πνιγμό.              |
                        |-----------------------+---------------------------|
                        |                       |Παρατεταμένη   |
                        |                       |εμβάπτιση         |
                        |                       |(παραμονή στο   |
                        |Επιδερμίδα   |νερό) μπορεί να|
                        |                       |προκαλέσει       |
                        |                       |ξεφλούδισμα     |
                        |                       |(απολέπιση).      |
                        |-----------------------+---------------------------|
                        |Μάτια             |Δεν ενέχει        |
                        |                       |κίνδυνο.            |
                        |---------------------------------------------------|
                        |Μονάδες SI χρησιμοποιήθηκαν |
                        |  όπου ήταν δυνατό. Εκτός αν  |
                        | αναφέρεται διαφορετικά, τα |
                        |     μεγέθη αναφέρονται σε      |
                        |       κανονικές συνθήκες.        |
                        +---------------------------------------------------+


   [IMG]
   [IMG]
   Το νερό σε στερεά (παγόβουνο), υγρή
   (θάλασσα) και αέρια (υδρατμοί στην
   ατμόσφαιρα) μορφή

   Το νερό είναι η περισσότερο διαδεδομένη
   χημική ένωση που είναι απαραίτητη σε
   όλες τις γνωστές μορφές ζωής στον
   πλανήτη^[1] μας . Οι άνθρωποι και τα ζώα
   έχουν στο σώμα τους 60-70% νερό (κατά βάρος),
   ενώ φθάνει μέχρι και το 90% εκείνου των
   κυττάρων. Το νερό αποτελείται από
   υδρογόνο(Η) και οξυγόνο(Ο).

   To όνομα νερό προέρχεται από τη βυζαντινή
   φράση νεαρόν ύδωρ το οποίο σήμαινε
   τρεχούμενο νερό (που μόλις βγήκε από την
   πηγή), η οποία με τη σειρά της προέρχεται
   από την αρχαία ελληνική (και την
   καθαρεύουσα) φράση νήρον ύδωρ για το
   νερό. Από το θέμα ύδωρ έχουν προκύψει
   πολλοί όροι, μεταξύ των οποίων και
   χημικοί, που χρησιμοποιούνται μέχρι
   σήμερα, όπως ένυδρο άλας ή υδρογόνο (αυτό
   που γεννάει νερό).

   Wiktionary logo
   Το Βικιλεξικό έχει λήμμα που έχει σχέση
   με το άρθρο:
   νερό

   Από το 1992, η 22η Μαρτίου κάθε έτους έχει
   καθιερωθεί από τη Γενική Συνέλευση του
   Οργανισμού Ηνωμένων Εθνών ως η
   παγκόσμια μέρα για το νερό.

   Πίνακας περιεχομένων

     * 1 Καταστάσεις
     * 2 Σύσταση
     * 3 Δομή του μορίου
     * 4 Φυσικές ιδιότητες
     * 5 Χημικές ιδιότητες

          * 5.1 Βαρύ και υπερβαρύ ύδωρ

     * 6 Κύκλος του νερού
     * 7 Άλατα στο νερό και αποσκλήρυνση
     * 8 Βιολογικός ρόλος
     * 9 Ιαματικές πηγές
     * 10 Πόσιμο νερό
     * 11 Γλυκό νερό
     * 12 Έλεγχος του πόσιμου νερού
     * 13 Το πρόβλημα της λειψυδρίας
     * 14 Αναφορές
     * 15 Δείτε επίσης

[Επεξεργασία] Καταστάσεις

   Απαντάται και στις τρεις μορφές στη
   γη^[1]: στερεή (πάγος, χιόνι), υγρή (νερό
   πηγών, ποταμών, θαλασσών) και αέρια
   (υδρατμοί στην ατμόσφαιρα). Επίσης, το
   νερό υπάρχει σ' όλους τους ζωντανούς
   (ζωικούς και φυτικούς) οργανισμούς^[1].
   Στις τροφές υπάρχει σε μεγάλο ποσοστό.
   Το γάλα π.χ. περιέχει 87%, οι πατάτες 78%, τα
   αβγά 74%, τα λαχανικά και τα φρούτα μέχρι
   93% νερό. Στο ανθρώπινο σώμα το νερό
   περιέχεται σε ποσότητα 70% και στο αίμα 90%.
   Μερικές φορές προσκολλάται σε διάφορες
   χημικές ουσίες και σχηματίζει μ' αυτές
   ένυδρες ενώσεις, συνήθως κρυσταλλικές,
   όπως είναι ο ένυδρος θειικός χαλκός, ο
   γύψος, το θειικό ασβέστιο κ.ά. Το νερό
   αυτό ονομάζεται "κρυσταλλικό νερό".
   Άλλοτε πάλι το νερό ενώνεται σταθερά με
   τα μόρια των χημικών ενώσεων και
   σχηματίζεται νέα χημική ένωση.

   Έτσι π.χ. το τριοξείδιο του θείου και το
   πεντοξείδιο του φωσφόρου ενώνονται με
   το νερό και δίνουν νέες χημικές ενώσεις,
   το θειικό οξύ και το φωσφορικό οξύ.

   Το νερό αυτό ονομάζεται "χημικό" και δεν
   είναι δυνατό να απομακρυνθεί με
   θέρμανση όπως το κρυσταλλικό νερό.

[Επεξεργασία] Σύσταση

   Το νερό μέχρι το 18ο αιώνα θεωρούνταν ως
   στοιχείο. Πρώτος ο πατέρας της νεότερης
   χημείας Λαβουαζιέ απέδειξε ότι είναι
   ένωση του υδρογόνου και του οξυγόνου.
   Κάθε μόριο νερού περιέχει δύο άτομα
   υδρογόνου και ένα άτομο οξυγόνου. Έτσι ο
   χημικός του τύπος του νερού είναι H[2]O και
   η σχετική αναλογία βαρών του υδρογόνου
   και του οξυγόνου είναι 2,016: 16,000.

[Επεξεργασία] Δομή του μορίου

   Το μόριο του νερού δεν είναι γραμμικό,
   δηλαδή οι δεσμοί Ο-Η δε βρίσκονται πάνω
   στην ίδια ευθεία, αλλά σχηματίζουν γωνία
   104,5 μοιρών. Το μήκος του δεσμού Ο-Η είναι
   0,96 Å (Άγκστρεμ, 1 Å = 10^-8 cm). Λόγω της
   γωνιακής διάταξης του δεσμού Ο-Η, το
   μόριο του νερού είναι ασύμμετρο και έχει
   υψηλή διπολική ροπή. Το κέντρο του
   θετικού φορτίου βρίσκεται προς την
   πλευρά του υδρογόνου και του αρνητικού
   προς την πλευρά του οξυγόνου. Ο υψηλός
   πολικός χαρακτήρας του μορίου εξηγεί τη
   μεγάλη του διηλεκτρική σταθερά (78 στους
   25°C) και άλλες ιδιότητες αυτού, όπως
   είναι η διάλυση ετεροπολικών ενώσεων
   στο νερό, ιδιότητα που το καθιστά ένα από
   τα καλύτερα διαλυτικά μέσα.

   Το νερό παρουσιάζει έντονα το φαινόμενο
   της σύζευξης, με τη δημιουργία δεσμών
   διά γέφυρας υδρογόνου. Τα μόρια δηλαδή
   του νερού σχηματίζουν δεσμούς μεταξύ
   του ηλεκτροθετικού υδρογόνου του ενός
   μορίου και του ηλεκτροαρνητικού
   οξυγόνου του άλλου μορίου.

   Δεσμοί υδρογόνου μεταξύ των μορίων του
   νερού εξακολουθούν να υπάρχουν και σε
   υψηλή σχετικά θερμοκρασία, όπως το μόλις
   λιωμένο νερό στο οποίο έχουν σπάει το 15%
   των δεσμών υδρογόνου^[1]. Έτσι, στους 25 °C ο
   αριθμός των δεσμών υδρογόνου μεταξύ των
   μορίων του νερού έχει τέτοια τιμή, ώστε ο
   στοιχειομετρικός τύπος του, στους 25 °C,
   δεν είναι ο γνωστός H[2]O, αλλά H[180]O[90].
   Αυτοί οι σχηματισμοί είναι αποτέλεσμα
   των δεσμών υδρογόνου και ονομάζονται
   παγωειδή συγκροτήματα, ενώ το μοντέλο
   που περιγράφει τη συμπεριφορά του νερού
   με αυτόν τον τρόπο ονομάζεται
   ταλαντευόμενο συγκρότημα^[1].

[Επεξεργασία] Φυσικές ιδιότητες

   Το νερό είναι υγρό, διαυγές, άχρωμο σε
   λεπτά στρώματα, κυανίζον σε μεγάλους
   όγκους. Η καθαρή ουσία είναι άγευστη, ενώ
   το καλό πόσιμο νερό έχει ευχάριστη
   γεύση, που οφείλεται στα διαλυμένα άλατα
   και αέρια. Η πυκνότητα του νερού είναι
   διαφορετική σε διάφορες θερμοκρασίες,
   με μέγιστη στους 4 °C. Στον παρακάτω
   πίνακα δίνονται οι τιμές της πυκνότητας
   του νερού σε διάφορες θερμοκρασίες.

         +------------------------------------------------------------+
         |     ΠΥΚΝΟΤΗΤΕΣ ΝΕΡΟΥ ΚΑΙ ΠΑΓΟΥ      |
         |------------------------------------------------------------|
         |Θερμοκρασία σε °C|Πυκνότητα (gr/cm^3)|
         |-------------------------------+----------------------------|
         |100                            |0.9586                      |
         |-------------------------------+----------------------------|
         |80                             |0.9719                      |
         |-------------------------------+----------------------------|
         |60                             |0.9833                      |
         |-------------------------------+----------------------------|
         |40                             |0.9923                      |
         |-------------------------------+----------------------------|
         |20                             |0.9982                      |
         |-------------------------------+----------------------------|
         |10                             |0.9997                      |
         |-------------------------------+----------------------------|
         |5                              |0.9999                      |
         |-------------------------------+----------------------------|
         |3.98                           |1.0000                      |
         |-------------------------------+----------------------------|
         |0 (νερό)                   |0.9998                      |
         |-------------------------------+----------------------------|
         |0 (πάγος)                 |0.9170                      |
         +------------------------------------------------------------+

   Από τον πίνακα φαίνεται πως το νερό σε
   στερεή κατάσταση έχει μικρότερη
   πυκνότητα απ' ό,τι στην υγρή^[1]. Ο όγκος
   μιας συγκεκριμένης ποσότητας νερού
   αυξάνεται κατά την ψύξη, γιατί η μοριακή
   δομή του πάφου στηρίζεται στους δεσμούς
   υδρογόνου, οι οποίοι συγκρατούν τα μόρια
   σε θέσεις με αρκετά κενά μεταξύ τους^[1].
   Αυτό έχει μεγάλη σημασία για την
   οικονομία της φύσης: Οι πάγοι επιπλέουν
   στο νερό και δρουν ως μονωτικά,
   εμποδίζοντας το νερό που βρίσκεται από
   κάτω να παγώσει, μ' όλες τις ευεργετικές
   συνέπειες στη ζωή του υδρόβιου κόσμου.
   Χωρίς την "ανωμαλία" αυτή της πυκνότητας
   του νερού, η ζωή στον πλανήτη μας δε θα
   υπήρχε, τουλάχιστον με τη σημερινή της
   μορφή, εξαιτίας της βαθμιαίας ψύξης του
   νερού της επιφάνειας της Γης. Η
   ιδιορρυθμία της πυκνότητας του νερού
   είναι η αιτία της αποσάθρωσης των
   βράχων. Το νερό που εισέρχεται στις
   ρωγμές των βράχων στερεοποιείται κατά
   τη διάρκεια του χειμώνα και προκαλεί την
   αποσάθρωσή τους. Ακόμα, το σπάσιμο των
   σωλήνων διανομής του νερού κατά το
   χειμώνα οφείλεται στην αύξηση του όγκου
   του νερού κατά τη μετάβαση από την υγρή
   στη στερεή κατάσταση.

   Η ανωμαλία αυτή διαρκεί μέχρι τους 4 °C
   περίπου και έπειτα η συμπεριφορά είναι η
   γνωστή, όταν η θερμοκρασία αυξάνεται
   αυξάνεται και ο όγκος^[1].

   Το νερό έχει ειδική
   θερμότητα(θερμοχωρητικότητα) πολύ
   μεγάλη^[1] (1 \frac{cal}{gr deg}). Χρησιμοποιείται
   ευρύτατα ως ψυκτικό μέσο και ως φορέας
   θερμότητας στα καλοριφέρ.

[Επεξεργασία] Χημικές ιδιότητες

   Το νερό έχει ποικίλη χημική δράση.
   Σχηματίζει "ενώσεις διά προσθήκης" με
   πολλά άλατα, καθώς και με πολλά μόρια
   άλλων ουσιών. Οι ενώσεις αυτές
   ονομάζονται υδρίτες ή ένυδρες ενώσεις.
   Οι δυνάμεις που ενώνουν τα μόρια των
   ουσιών και του νερού είναι:

    1. Ελκτικές δυνάμεις μεταξύ του θετικού
       ιόντος του μετάλλου και του αρνητικού
       οξυγόνου του πεπολωμένου μορίου του
       νερού
    2. Σχηματισμός ημιπολικού δεσμού μεταξύ
       του ατόμου του οξυγόνου και του ιόντος
       του μετάλλου με ένα ζεύγος
       ηλεκτρονίων.
    3. Σχηματισμός γέφυρας υδρογόνου μεταξύ
       του μορίου του νερού και της ουσίας.

   Άλλος σημαντικός τύπος αντίδρασης του
   νερού είναι η υδρόλυση.

   Το νερό επιτελεί αντιδράσεις
   οξειδοαναγωγής, όπου δρα άλλοτε ως
   οξειδωτικό και άλλοτε ως αναγωγικό μέσο.

  [Επεξεργασία] Βαρύ και υπερβαρύ ύδωρ

   Εκτός από το συνηθισμένο νερό (Η[2]Ο), που
   είναι το οξείδιο του πρωτίου (H), έχουμε
   και το βαρύ ύδωρ, που είναι το οξείδιο
   του δευτερίου (D[2]Ο), καθώς και το
   υπερβαρύ ύδωρ, που είναι το οξείδιο του
   τριτίου (Τ[2]Ο). Βρέθηκε ότι στο φυσικό
   νερό περιέχεται το D[2]Ο (βαρύ ύδωρ) σε
   ποσότητα 1:6.000 περίπου. Καθαρό D[2]Ο
   παρασκευάζεται με εξαντλητική
   ηλεκτρόλυση υδατικών διαλυμάτων
   αλκαλίων, γιατί ηλεκτρολύεται κατά
   προτίμηση το κοινό νερό και συνεπώς, τα
   υπολείμματα της ηλεκτρόλυσης του νερού
   εμπλουτίζονται σε βαρύ νερό.

[Επεξεργασία] Κύκλος του νερού

   Το φυσικό νερό (πηγών, ποταμών κ.λ.π.) δεν
   είναι καθαρή χημική ένωση. Περιέχει
   σχεδόν πάντοτε διαλυμένα ανόργανα
   άλατα, αέρια και άλλες ουσίες, πολλές
   φορές και οργανικές. Σχηματίζεται από τη
   συμπύκνωση των υδρατμών που παράγονται
   από την εξάτμιση του νερού των ποταμών,
   των λιμνών και των θαλασσών που πέφτει
   ως βροχή, χιόνι ή χαλάζι. Η ανακύκλωση
   του νερού του πλανήτη μέσω συνεχών
   μετατροπών στη φυσική του κατάσταση
   είναι γνωστή και ως υδρολογικός κύκλος ή
   κύκλος του νερού

   Το νερό της βροχής διαλύει διάφορα
   συστατικά της ατμόσφαιρας, π.χ.
   διοξείδιο του άνθρακα (CΟ[2]), λίγο οξυγόνο
   και άζωτο, συμπαρασύρει σκόνη, αιθάλη
   και άλλες αιωρούμενες ουσίες. Φτάνει στη
   γη ως αραιότατο οξύ, λόγω του διαλυμένου
   διοξειδίου του άνθρακα. Για το λόγο
   αυτόν, το φυσικό νερό διαλύει τα
   δυσδιάλυτα ανθρακικά άλατα του
   ασβεστίου και του μαγνησίου και τα
   μετατρέπει σε ευδιάλυτα όξινα ανθρακικά
   άλατα των στοιχείων.

   Κατά την εξάτμιση του νερού από την
   επιφάνια της γης απορωφάται το 30% της
   ενέργειας του ήλιου που φτάνει στην
   επιφάνεια της γης με μορφή ακτινοβολίας.
   Σε αυτό οφείλονται μετεωρολογικά
   φαινόμενα όπως τυφώνες και τροπικές
   καταιγίδες^[1].

   Επιπλέον το κλίμα μιας περιοχής
   εξαρτάται από την εγγύτητα σε
   γεωγραφικές περιοχές νερού αλμυρές ή
   γλυκές, όσο πιο κοντά είναι μια περοχή σε
   νερό τόσο πιο ομαλό είναι το κλίμα εξ'
   αιτίας της μεγάλης θερμοχωρητικότητας
   του νερού.

[Επεξεργασία] Άλατα στο νερό και
αποσκλήρυνση

   Όλα σχεδόν τα πόσιμα νερά περιέχουν,
   εκτός από τα όξινα ανθρακικά άλατα, και
   άλλα που διαλύονται στο νερό, όταν αυτό
   τα συναντά στο έδαφος, όπως χλωριούχο
   νάτριο (ΝaCl), θειϊκό ασβέστιο (CaSΟ[4]),
   θειϊκό μαγνήσιο (ΜgSΟ[4]) κ.λ.π. Όταν το νερό
   περιέχει μεγάλη ποσότητα διαλυμένων
   αλάτων, λέγεται σκληρό νερό^[1]. Το σκληρό
   νερό είναι ακατάλληλο για την πλύση με
   σαπούνι, γιατί σχηματίζονται σ' αυτό
   αδιάλυτοι σάπωνες ασβεστίου και
   μαγνησίου, δηλ. ελαϊκά, παλμιτικά και
   στεατικά άλατα ασβεστίου και μαγνησίου
   που δεν έχουν καμία απορρυπαντική
   ικανότητα και επιπλέον δε σχηματίζεται
   καθόλου αφρός σαπουνιού. Το σκληρό νερό
   προκαλεί διάφορες σοβαρές βιομηχανικές
   ενοχλήσεις στους ατμολέβητες και αφήνει
   μετά την εξάτμιση σημαντικές ποσότητες
   στερεών αποθεμάτων (πουρί).

   Παλαιότερα, η αποσκλήρυνση του νερού, η
   αφαίρεση δηλαδή των όξινων ανθρακικών
   αλάτων του ασβεστίου και του μαγνησίου,
   γινόταν χημικώς, αναμειγνύοντας και
   αναταράζοντας το νερό με γάλα ασβέστου.
   Μετά την ανατάραξη κατακαθόταν το
   ευδιάλυτο όξινο ανθρακικό ασβέστιο ως
   αδιάλυτο ανθρακικό ασβέστιο. Αφηνόταν
   να καταπέσει το στερεό ανθρακικό
   ασβέστιο (CaCΟ[3]) και λαμβανόταν το
   διαυγές νερό, που ήταν σχεδόν χωρίς
   σκληρότητα.

   Με βρασμό το νερό χάνει τη σκληρότητά
   του.

   Άλλωστε στην αντίδραση αυτή οφείλεται ο
   σχηματισμός των σταλακτιτών (από την
   οροφή του σπηλαίου) και των σταλαγμιτών
   (από το δάπεδο). Οι μεγάλες όμως
   βιομηχανίες δεν μπορούσαν να καλυφτούν
   με τις μεθόδους αυτές αποσκλήρυνσης του
   νερού. Εδώ και πολλά χρόνια
   χρησιμοποιείται η μέθοδος
   αποσκλήρυνσης με περμουτίτες. Οι
   περμουτίτες είναι τεχνητοί ζεόλιθοι
   (ένυδρα πολυπυριτικο - αργιλικά άλατα
   αλκαλίων, όπως π.χ. ο νατρόλιθος).

   Το σκληρό νερό αφήνεται να κατέλθει από
   ένα στενό πύργο γεμάτο με κόκκους
   περμουτίτη, οπότε τα κατιόντα του
   ασβεστίου και του μαγνησίου που
   περιέχονται στο σκληρό νερό
   ανταλλάσσονται με ισοδύναμη ποσότητα
   κατιόντων νατρίου από το ζεόλιθο, ενώ τα
   ανιόντα παραμένουν στο νερό.

   Η ανταλλαγή αυτή είναι αμφίδρομη, και
   όταν εξαντληθεί ο ζεόλιθος, δηλ. όταν όλο
   το νάτριο αντικατασταθεί από ασβέστιο
   και μαγνήσιο, τότε διαβιβάζεται από τον
   πύργο διάλυμα χλωριούχου νατρίου, το
   οποίο εκτοπίζει το ασβέστιο ή το
   μαγνήσιο που είναι ενωμένο με το ζεόλιθο
   και έτσι "αναγεννιέται" ο ζεόλιθος.

   Πιο σύγχρονη μέθοδος αποσκλήρυνσης του
   νερού είναι η μέθοδος με ιοναλλαγή^[1].
   Κατά τη μέθοδο αυτή είναι δυνατό να
   αφαιρούνται και τα θετικά και τα
   αρνητικά ιόντα με χρησιμοποίηση
   κατάλληλων συνθετικών ρητινών από
   γιγαντιαία οργανικά μόρια^[1]. Το νερό
   αυτό χρησιμοποιείται ως απεσταγμένο.

[Επεξεργασία] Βιολογικός ρόλος

   Παραπάνω αναλύθηκε ότι όταν παγώνει μια
   κοιλώτητα με νερό ο πάγος επιπλέει
   προστατεύοντας την κοιλότητα από
   περεταίρω ψύξη^[1].

   Η σημαντικότητα του βιολογικού ρόλου
   του νερού καθίσταται εμφανής αν
   υπολογίσει κανείς ότι στο εσωτερικό
   περιβάλλον των κυττάρων το νερό
   καταλαμβάνει ένα πολύ μεγάλο ποσοστό
   της κατά βάρος σύστασής των, που μπορεί
   να μην είναι το ίδιο σε όλα τα κύτταρα,
   και που κυμαίνεται μεταξύ 70 και 90%. Και
   ακόμη ότι το μεσοκυττάριο υγρό αποτελεί
   το υδατικό περιβάλλον που αναπτύσσονται
   τα κύτταρα των πολυκυττάρων οργανισμών.

   Οι περισσότερες χημικές ουσίες που
   παρατηρούνται στο εσωτερικό των
   κυττάρων είναι "ευδιάλυτες" στο νερό. Το
   γεγονός αυτό επιτρέπει στις διαλυμένες
   ουσίες την εύκολη μετακίνησή τους από το
   ένα σημείο του κυττάρου σε άλλο και κατά
   συνέπεια την επαφή τους και την εξ αυτής
   πραγματοποίηση των χημικών αντιδράσεων
   μέσα στο κύτταρο.
   Χαρακτηριστικό τέτοιο παράδειγμα
   αποτελεί η υδρόλυση των μακρομορίων
   κατά την οποία μάλιστα το νερό
   συμμετέχει ως αντιδρόν σώμα.

   Σημαντικότεροι λόγοι που καθιστούν το
   νερό τόσο απαραίτητο στοιχείο της ζωής
   είναι ακριβώς οι φυσικοχημικές του
   ιδιότητες που αποτελούν απόρροια της
   πολικότητας και της ικανότητας των
   μορίων του να συνδέονται μεταξύ τους με
   δεσμούς υδρογόνου.
   Αναλυτικότερα οι φυσικοχημικές του
   αυτές ιδιότητες είναι:

    1. Η μεγάλη διαλυτική ικανότητα.
    2. Η μεγάλη αντίσταση σε θερμικές
       μεταβολές, (μεγαλύτερη από κάθε υγρό).
    3. Η ανάπτυξη ισχυρών δυνάμεων συνοχής
       και συνάφειας.
    4. Η μεγάλη πυκνότητα σε υγρή μορφή απ΄
       ότι σε στερεή.
    5. Η αντιστρεπτή διάσταση του νερού σε
       κατιόντα υδρογόνου και ανιόντα
       υδροξυλίου.

[Επεξεργασία] Ιαματικές πηγές

   Το νερό της βροχής μερικές φορές
   διεισδύει μέσα στο έδαφος και γίνεται
   θερμότερο, γι' αυτόν το λόγο διαλύει
   περισσότερες στερεές ουσίες με τις
   οποίες έρχεται σε επαφή. Το νερό αυτό
   βγαίνει στην επιφάνεια και σχηματίζει
   πηγές που λέγονται "θερμές πηγές" ή
   "μεταλλικές" ή "ιαματικές". Ανάλογα με τις
   ουσίες που είναι διαλυμένες στο νερό, οι
   θερμές πηγές διακρίνονται σε διάφορες
   κατηγορίες, όπως σε "οξυανθρακικές"
   (Νιγρίτα, Σουρωτή), που περιέχουν
   διοξείδιο του άνθρακα, "θειούχες" (
   Λαγκαδάς, Σέδες, Σιδηρόκαστρο), που
   περιέχουν υδρόθειο και άλλα θειούχα
   άλατα, "αλκαλικές" (Λουτράκι, Αιδηψός),
   που περιέχουν όξινο ανθρακικό νάτριο ή
   λίθιο, "πικρές", που περιέχουν θειϊκό
   μαγνήσιο, θειϊκό νάτριο, "σιδηρούχες" και
   τέλος "ραδιενεργές", λόγω των
   ραδιενεργών αερίων που περιέχουν. Οι
   Ιαματικές πηγές εμφανίστηκαν για πρώτη
   φορά στην πόλη Σπα του Βελγίου.

[Επεξεργασία] Πόσιμο νερό

   Το πόσιμο νερό πρέπει να είναι διαυγές,
   άχρωμο, άοσμο, δροσερό (θερμοκρασίας 7 - 11
   βαθμών Κελσίου). Πρέπει να περιέχει
   μικρή ποσότητα ανόργανων αλάτων (0,5 γραμ.
   στο λίτρο), γιατί το καθαρό νερό χωρίς
   διαλυμένα άλατα είναι βλαβερό για τον
   οργανισμό, εξαιτίας της μεγάλης
   διαπιδυτότητας των κυττάρων. Γι' αυτόν
   ακριβώς το λόγο τα θαλασσινά ψάρια
   πεθαίνουν όταν μεταφερθούν σε γλυκό
   νερό και ψάρια του γλυκού νερού
   πεθαίνουν αμέσως μόλις τοποθετηθούν
   μέσα σε απεσταγμένο νερό, γιατί
   καταστρέφονται τα ερυθρά αιμοσφαίρια
   (αιμόλυση). Το πόσιμο νερό περιέχει
   διαλυμένο οξυγόνο, άζωτο, διοξείδιο του
   άνθρακα, ελάχιστα ίχνη οργανικών ουσιών,
   καθώς και ίχνη φυτικών μικροοργανισμών.

[Επεξεργασία] Γλυκό νερό

   Με το όρο γλυκό ύδωρ χαρακτηρίζεται σε
   αντίθεση προς τη θάλασσα κάθε υδάτινη
   έκταση με γλυκό νερό π.χ. λίμνες, ποταμοί.
   Για την περίπτωση αυτή έχει ορισθεί
   ειδική γραμμή φόρτωσης πλοίου (μέγιστου
   δυνατού φορτίου) που ονομάζεται γραμμή
   φόρτωσης γλυκέων υδάτων (fresh water line).
   Επίσης στα πλοία, χαρακτηρίζεται γλυκό
   νερό το νερό που τοποθετείται στις
   δεξαμενές γκυκέου ύδατος (fresh water tanks) για
   διάφορες χρήσεις.

[Επεξεργασία] Έλεγχος του πόσιμου νερού

   Το πόσιμο νερό πρέπει να εξετάζεται
   φυσικώς (θερμοκρασία, διαύγεια, γεύση,
   οσμή), χημικώς (ποιοτικός και ποσοτικός
   έλεγχος ουσιών, σκληρομετρία),
   μικροσκοπικώς (έρευνα μικροοργανισμών),
   βακτηριολογικώς (καλλιέργεια των
   μικροβίων του νερού) και τοπογραφικώς
   (θέση πηγής, διαδρομής του νερού).

[Επεξεργασία] Το πρόβλημα της λειψυδρίας

   Εξαιτίας της ραγδαίας αύξησης του
   πληθυσμού της γης , της μαζικής
   κατανάλωσης , της κατάχρησης των φυσικών
   πόρων και της μόλυνσης του νερού η
   διαθεσιμότητα του πόσιμου νερού δεν
   επαρκεί για να καλύψει τις ανάγκες της
   σύγχρονης εποχής και διαρκώς μειώνεται .
   Για αυτό το λόγο , το νερό αποτελεί
   στρατηγικής σημασίας αγαθό σε όλη την
   υφήλιο και αιτία για πολλές πολιτικές
   διενέξεις . Πολλοί έχουν προβλέψει ότι
   το καθαρό νερό θα γίνει το πετρέλαιο του
   μέλλοντος καθιστώντας τον Καναδά με τα
   πλεονάζοντα αποθέματα νερού την πιο
   πλούσια χώρα του πλανήτη . Σύμφωνα με την
   έρευνα της UNESCO που πραγματοποιήθηκε το
   2003 για τα παγκόσμια αποθέματα νερού , στα
   επόμενα 20 χρόνια η ποσότητα του νερού
   που αναλογεί στον καθένα προβλέπεται να
   μειωθεί κατά 30% . 40% από τους ανθρώπους
   που ζουν στη γη δεν έχουν επαρκές νερό
   ακόμα και για υποτυπώδη υγιεινή .
   Περισσότεροι από 2,2 εκατομμύρια
   άνθρωποι πέθαναν το 2000 από ασθένειες που
   σχετίζονται με την κατανάλωση
   μολυσμένου νερού ή με ξηρασία . Το 2004 , σε
   μια έρευνα που πραγματοποιήθηκε από τη
   φιλανθρωπική οργάνωση WaterAid αναφέρεται
   ότι στη Βρετανία ένα παιδί πεθαίνει κάθε
   15 δευτερόλεπτα από ασθένειες που
   σχετίζονται με το νερό . Το πόσιμο νερό -
   τώρα πολυτιμότερο από κάθε άλλη φορά
   στην ιστορία λόγω της εντατικής
   χρησιμοποίησης του στη γεωργία , στη
   σύγχρονή βιομηχανία και στην παραγωγή
   ενέργειας - χρειάζεται καλύτερη
   διαχείριση και λογική χρήση εάν δεν
   επιθυμούμε να ζήσουμε τραγικές
   καταστάσεις στο μέλλον.

[Επεξεργασία] Αναφορές

    1. ↑ ^1,00 ^1,01 ^1,02 ^1,03 ^1,04 ^1,05 ^1,06 ^1,07 ^1,08 ^1,09 ^1,10
       ^1,11 ^1,12 ^1,13 Ebbing, Darrell D.; Steven D. Gammon. Γενική
       Χημεία. Νικόλαος Δ. Κλούρας (μετάφραση)
       (έκτη έκδοση). Αθήνα: Τραυλός. σελ. 539-540.
       ISBN 960-7990-66-8. http://www.travlos.gr. Ανακτήθηκε την
       9-1-2010.

[Επεξεργασία] Δείτε επίσης

     * Υδρατμός

   Commons logo
   Τα Κοινά έχουν πολυμέσα σχετικά με το
   θέμα
   Νερό
   Wiktionary logo
   Το Βικιλεξικό έχει λήμμα που έχει σχέση
   με το άρθρο:
   νερό

   Ανακτήθηκε από
   "http://el.wikipedia.org/wiki/%CE%9D%CE%B5%CF%81%CF%8C"
   Κατηγορίες: Φυσικοί πόροι | Οξάνια |
   Υδρίδια | Οξείδια | Πολικοί διαλύτες |
   Χημικές ουσίες | Ανόργανες ενώσεις | Ποτά
   Κρυμμένες κατηγορίες: Άρθρα που
   χρειάζονται παραπομπές από 05/2010 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Alemannisch
     * አማርኛ
     * Aragonés
     * Ænglisc
     * العربية
     * ܐܪܡܝܐ
     * مصرى
     * Asturianu
     * Aymar aru
     * Azərbaycanca
     * Башҡорт
     * Boarisch
     * Žemaitėška
     * Беларуская
     * Беларуская (тарашкевіца)
     * Български
     * भोजपुरी
     * Bahasa Banjar
     * Bamanankan
     * বাংলা
     * Brezhoneg
     * Bosanski
     * Català
     * Mìng-dĕ̤ng-ngṳ̄
     * Cebuano
     * Chamoru
     * ᏣᎳᎩ
     * Soranî / کوردی
     * Corsu
     * Nēhiyawēwin / ᓀᐦᐃᔭᐍᐏᐣ
     * Česky
     * Чӑвашла
     * Cymraeg
     * Dansk
     * Deutsch
     * ދިވެހިބަސް
     * Emiliàn e rumagnòl
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Võro
     * Français
     * Furlan
     * Frysk
     * Gaeilge
     * 贛語
     * Gàidhlig
     * Galego
     * Avañe'ẽ
     * ગુજરાતી
     * Gaelg
     * Hak-kâ-fa
     * עברית
     * हिन्दी
     * Hrvatski
     * Hornjoserbsce
     * Kreyòl ayisyen
     * Magyar
     * Հայերեն
     * Interlingua
     * Bahasa Indonesia
     * Interlingue
     * Ido
     * Íslenska
     * Italiano
     * 日本語
     * Lojban
     * Basa Jawa
     * ქართული
     * Taqbaylit
     * Kongo
     * Gĩkũyũ
     * ಕನ್ನಡ
     * 한국어
     * Ripoarisch
     * Kurdî
     * Latina
     * Ladino
     * Lëtzebuergesch
     * Limburgs
     * Lumbaart
     * Lingála
     * Lietuvių
     * Latviešu
     * Malagasy
     * Македонски
     * മലയാളം
     * Монгол
     * मराठी
     * Bahasa Melayu
     * Mirandés
     * မြန်မာဘာသာ
     * مازِرونی
     * Nāhuatl
     * Plattdüütsch
     * Nedersaksisch
     * नेपाली
     * नेपाल भाषा
     * Nederlands
     * ‪Norsk (nynorsk)‬
     * ‪Norsk (bokmål)‬
     * Nouormand
     * Diné bizaad
     * Occitan
     * Oromoo
     * Иронау
     * ਪੰਜਾਬੀ
     * Deitsch
     * Polski
     * پنجابی
     * Português
     * Runa Simi
     * Română
     * Русский
     * Kinyarwanda
     * Саха тыла
     * Sardu
     * Sicilianu
     * Scots
     * Srpskohrvatski / Српскохрватски
     * සිංහල
     * Simple English
     * Slovenčina
     * Slovenščina
     * Soomaaliga
     * Shqip
     * Српски / Srpski
     * Basa Sunda
     * Svenska
     * Kiswahili
     * Ślůnski
     * தமிழ்
     * తెలుగు
     * Тоҷикӣ
     * ไทย
     * Tagalog
     * Türkçe
     * Татарча/Tatarça
     * Українська
     * اردو
     * O'zbek
     * Vèneto
     * Tiếng Việt
     * West-Vlams
     * Volapük
     * Winaray
     * Wolof
     * 吴语
     * ייִדיש
     * Yorùbá
     * Vahcuengh
     * 中文
     * 文言
     * Bân-lâm-gú
     * 粵語
     * isiZulu

     * Τελευταία τροποποίηση 07:17, 22 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
