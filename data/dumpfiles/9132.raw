   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Τιμητικό Όσκαρ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το Τιμητικό Όσκαρ (αγγλ. Honorary Award, μέχρι το 1949 Special Award)
   είναι ιδιαίτερο βραβείο που απονέμεται από το Board of Governors της
   Αμερικανικής Ακαδημίας Κινηματογραφικών Τεχνών και Επιστημών. Οι
   βραβευθέντες επιλέγονται με βάση τριών κριτηρίων:

     • εξαιρετικό έργο ζωής
     • σημαντικές συνεισφορές στην εξέλιξη της κινηματογραφικής ταινίας
     • εξαιρετική συμπαράσταση στην Ακαδημία

   Το βραβείο απονέμεται σε πρόσωπα, οργανώσεις ή και εταιρείες. Τα πρώτα
   χρόνια ήταν δυνατή επίσης και η απονομή σε συγκεκριμένες ταινίες. Μπορεί
   να απονεμηθεί σε μορφή του γνωστού βραβείου Όσκαρ αλλά και σε οποιαδήποτε
   άλλη μορφή την οποία αποφασίζει το Board of Governors της Ακαδημίας. Άλλες
   πιθανές μορφές του βραβείου είναι π.χ. εκλογή επίτιμου μέλους ή απονομή
   μεταλλίου. Από το 2009 και μετά τα τιμητικά Όσκαρ μεταφέρθηκαν σε μια
   επιπλέον τελετή απονομής, με την ονομασία Governor Awards.^[1]

   Πίνακας περιεχομένων

     • 1 Νικητές των Τιμητικών Όσκαρ

          • 1.1 Δεκαετία του 1920
          • 1.2 Δεκαετία του 1930
          • 1.3 Δεκαετία του 1940
          • 1.4 Δεκαετία του 1950
          • 1.5 Δεκαετία του 1960
          • 1.6 Δεκαετία του 1970
          • 1.7 Δεκαετία του 1980
          • 1.8 Δεκαετία του 1990
          • 1.9 Δεκαετία του 2000

     • 2 Παραπομπές

[Επεξεργασία] Νικητές των Τιμητικών Όσκαρ

  [Επεξεργασία] Δεκαετία του 1920

     • 1929 - Τσάρλι Τσάπλιν - Για την ταινία Το Τσίρκο. Αρχικά προτάθηκε για
       Όσκαρ α' ανδρικού ρόλου και σκηνοθεσίας, ωστόσο η Ακαδημία τον έθεσε
       εκτός συναγωνισμού ώστε να λάβει το ειδικό βραβείο.
     • 1929 - Warner Bros. - Για την παραγωγή της ταινίας Ο Τραγουδιστής της
       Τζαζ".

  [Επεξεργασία] Δεκαετία του 1930

     • 1930 (Απρίλιος) - Κανείς
     • 1930 (Νοέμβριος) - Κανείς. Τα βραβεία δόθηκαν στον Τόμας Έντισον και
       τον Τζορτζ Ίστμαν
     • 1931 - Κανείς
     • 1932 - Ουώλτ Ντίσνεϋ - Για τη δημιουργία του Μίκυ Μάους.
     • 1933 - δεν έγινε τελετή.
     • 1934 - Κανείς
     • 1935 - Κανείς
     • 1936 - Ντέιβιντ Γκρίφιθ
     • 1937 - March of Time
     • 1937 - Γ. Χάουαρντ Γκριν, Χάρολντ Ρόσον- Για την έγχρωμη
       κινηματογράφηση της ταινίας Ο Κήπος του Αλλάχ
     • 1938 - Μουσείο Μοντέρνας Τέχνης Κινηματογραφικό Αρχείο.
     • 1938 - Έντγκαρ Μπέργκεν- Για την εκπληκτική δημιουργία του κωμικού
       ήρωα, Τσάρλι Μακ Κάρθι (ξύλινο άγαλμα).
     • 1938 - Μακ Σένετ- Για τη συνεισφορά του στην τεχνική της κωμωδίας.
     • 1938 - Γ. Χάουαρντ Γκριν- Για την έγχρωμη φωτογραφία στην ταινία Ένα
       αστέρι γεννιέται".
     • 1939 - Άρθουρ Μπολ- Για τις εκπληκτικές του συνεισφορές στην έγχρωμη
       κινηματογράφηση.
     • 1939 - Χάρι Γουόρνερ- Σε αναγνώριση των υπηρεσιών του για την πατρίδα
       του στην παραγωγή ταινιών ιστορικού περιεχομένου, με αναφορές στον
       αγώνα για την ελευθερία των Αμερικανών.
     • 1939 - Ουώλτ Ντίσνεϋ - Για την ταινία Η Χιονάτη και οι Επτά Νάνοι, που
       γοήτευσε εκατομμύρια ανθρώπων και εισήγαγε ένα νέο είδος ταινιών.
     • 1939 - Γκόρντον Τζένινγκς (ειδικά εφέ), Τζαν Ντόμελα (βοηθητικά ειδικά
       εφέ), Ντεβερέ Τζένινγκς (βοηθητικά ειδικά εφέ), Έρμιν Ρόμπερτς
       (βοηθητικά ειδικά εφέ), Αρτ Σμιθ (βοηθητικά ειδικά εφέ), Φαρκιότ
       Έντουαρτ (διαφάνειες), Λόγιαλ Γκριγκς (βοηθητικές διαφάνειες), Λόρεν
       Ράιντερ (ηχητικά εφέ), Χάρι Μιλς (βοηθητικά ηχητικά εφέ), Λουίς
       Μέζενκοπ (βοηθητικά ηχητικά εφέ), Γουόλτερ Όμπερστ (βοηθητικά ηχητικά
       εφέ) - Για τα φωτογραφικά και ηχητικά εφέ στην ταινία Spawn of the
       North.
     • 1939 - Όλιβερ Μαρς, Άλεν Νταβέι - Για την έγχρωμη κινηματογράφηση της
       παραγωγής της MGM Sweethearts.

  [Επεξεργασία] Δεκαετία του 1940

     • 1940 - Τζιν Χέρσχολτ (πρόεδρος), Ραλφ Μόργκαν (πρόεδρος της
       εκτελεστικής επιτροπής), Ραλφ Μπλοκ (πρώτος αντιπρόεδρος), Κόνραντ
       Νάγκελ; Motion Picture Relief Fund - Αναγνώριση των σημαντικών
       υπηρεσιών στη βιομηχανία κατά τη διάρκεια του προηγούμενου έτους του
       Motion Picture Relief Fund και της προοδευτικής ηγεσίας του (πλακέτα).
     • 1940 - Τεκνικολόρ - Για την συνεισφορά της εταιρείας στην επιτυχή
       παραγωγή ταινιών με το χαρακτηριστικό σύστημα των τριών χρωμάτων.
     • 1940 - Ντάγκλας Φαίρμπανκς - Αναγνωρίζοντας τη μοναδική και σημαντική
       συμβολή του Ντάγκλας Φαίρμπανκς, πρώτου Προέδρου της Ακαδημίας, στη
       διεθνή ανάπτυξη της κινηματογραφίας (Αναμνηστικό Βραβείο).
     • 1940 - Γουίλιαμ Κάμερον Μένζις - Για το σημαντικό επίτευγμα της χρήσης
       του χρώματος για αύξηση της δραματικότητας στην παραγωγή της ταινίας
       Όσα παίρνει ο Άνεμος (πλακέτα).
     • 1941 - Μπομπ Χόουπ - Σε αναγνώριση των ανιδιοτελών υπηρεσιών του στη
       βιομηχανία κινηματογραφίας (ειδική ασημένια πλακέτα).
     • 1941 - Νέιθαν Λέβινσον - Για τη σημαντική υπηρεσία του στη βιομηχανία
       και το στρατό κατά τη διάρκεια των προηγούμενων εννέα ετών, η οποία
       έκανε πιθανή την παρούσα αποδοτική κινητοποίηση των εγκαταστάσεων
       βιομηχανίας ταινιών για την παραγωγή των ταινιών κατάρτισης στρατού.
     • 1942 - Ουώλτ Ντίσνεϋ, William E. Garity, J. N. A. Hawkins, RCA
       Manufacturing Co. - Για τη σημαντική συμβολή τους στην πρόοδο της
       χρήσης του ήχου στον κινηματογράφο με την παραγωγή Fantasia
       (πιστοποιητικό).
     • 1942 - Λέοπολντ Στοκόφσκι (και οι συνεταίροι του) - Για το μοναδικό
       επίτευγμά τους στη δημιουργία μιας νέας μορφής απεικονισμένης μουσικής
       στην παραγωγή Φαντασία του Ουώλτ Ντίσνεϋ, διευρύνοντας με αυτόν τον
       τρόπο το πεδίο της κινηματογραφίας ως ψυχαγωγία και ως μορφή τέχνης
       (πιστοποιητικό).
     • 1942 - Σκοτ Ρέι - Για το εξαιρετικό επίτευγμά του στην παραγωγή της
       ταινίας Kukan, συμπεριλαμβανομένης της φωτογραφίας της ταινίας κάμερα
       16 χιλιοστών υπό τις δυσκολότερες και επικίνδυνες συνθήκες
       (πιστοποιητικό).
     • 1942 - Υπουργείο Πληροφοριών του Ηνωμένου Βασιλείου- Target for
       Tonight - Για τη ζωηρή και δραματική παρουσίασή του του ηρωισμού της
       Βρετανικής Βασιλικής Αεροπορίας στο ντοκιμαντέρ (πιστοποιητικό).
     • 1943 - Στούντιο των MGM - Για το επίτευγμά του στην παρουσίαση του
       αμερικανικού τρόπου ζωής στην παραγωγή της σειράς ταινιών Andy Hardy
       (πιστοποιητικό).
     • 1943 - Σαρλ Μπουαγιέ - Για το προοδευτικό πολιτιστικό επίτευγμά του
       στην καθιέρωση του γαλλικού ερευνητικού ιδρύματος στο Λος Άντζελες ως
       πηγή αναφοράς (πιστοποιητικό).
     • 1943 - Νόελ Κάουαρντ - In Which We Serve - Για το σημαντικό επίτευγμα
       παραγωγής του στην ταινία "In Which We Serve" (πιστοποιητικό).
     • 1944 - Τζορτζ Παλ - Για την ανάπτυξη των νέων μεθόδων και των τεχνικών
       στην παραγωγή των σύντομων θεμάτων γνωστών ως Puppetoons (πλακέτα).
     • 1945 - Μπομπ Χόουπ - Για τις πολλές υπηρεσίες του στην ακαδημία
       (Ιδιότητα επίτιμου μέλους).
     • 1946 - Ντάνιελ Τζ. Μπλούμπεργκ, Republic Studio, Republic Sound
       Department - Για τη δημιουργία ενός εξαίρετου μουσικού scoring
       auditorium που παρέχει επιθυμητές συνθήκες ήχου και συνδυάζει όλα τα
       στοιχεία από ακουστικής πλευράς και από πλευράς μηχανικής επεξεργασίας
       του ήχου (πιστοποιητικό).
     • 1946 - Walter Wanger - Για τα έξι έτη υπηρεσίας του ως Πρόεδρος της
       Αμερικανικής Ακαδημίας Κινηματογραφικών Τεχνών και Επιστημών (ειδική
       πλακέτα).
     • 1946 - Φρανκ Ρος, Μέρβιν Λε Ρόι- The House I Live In - για το σύντομο
       έργο, που επιμελήθηκαν οι δύο βραβευθέντες, σε σκηνοθεσία του Λε Ρόι
       και σε σενάριο του Albert Maltz, ενώ στο τραγούδι "The House I Live
       In" τη μουσική έγραψε ο Ερλ Ρόμπινσον, τους στίχους ο Λιούις Άλαν και
       πρωταγωνίστησε ο Φρανκ Σινάτρα- κυκλοφόρησε από την εταιρεία RKO Radio
       Pictures.
     • 1947 - Ερνστ Λιούμπιτς - Για την ξεχωριστή συνεισφορά του στο χώρο της
       έβδομης τέχνης (πιστοποιητικό).
     • 1947 - Χάρολντ Ράσελ - Για την ελπίδα και το κουράγιο που εμφύσησε
       στους βετεράνους συναδέλφους του στην ταινία Τα Καλύτερα μας Χρόνια.
     • 1947 - Λόρενς Ολίβιε - Ερρίκος Ε΄ - Για την εξαιρετική του ερμηνεία ως
       ηθοποιός και τη δουλειά του ως παραγωγός και σκηνοθέτης, επειδή
       μετέφερε την ιστορία του Βασιλιά Ερρίκου του Πέμπτου στην μεγάλη
       οθόνη.
     • 1948 - Γουίλιαμ Σέλιγκ, Άλμπερτ Σμιθ, Τόμας Άρματ, Τζορτζ Σπουρ -
       Κάποιοι από τους λίγους πρωτοπόρους, των οποίων η πίστη σε ένα μέσο
       και η συνεισφορά τους στην ανάπτυξή του, άνοιξε το δρόμο και
       συνετέλεσε στην πρόοδο της κινηματογραφίας, σε όλη τη διάρκεια του
       βίου τους, από την ασημότητα στην παγκόσμια αποδοχή.
     • 1948 - Bill and Coo - Για το πάντρεμα της καλλιτεχνίας με την υπομονή
       που είχε αποτέλεσμα να δημιουργηθεί ένα μυθιστόρημα και να
       χρησιμοποιηθεί ως μέσο για την ψυχαγωγία στο χώρο του
       κινηματογράφο(πλακέτα).
     • 1949 - Sciuscià - Ιταλία. Για την υψηλή της ποιότητα, η ιταλική αυτή
       ταινία απέδειξε ότι το δημιουργικό πνεύμα μπορεί να υπερνικήσει την
       εχθρότητα.
     • 1949 - Τζέιμς Μπάσκετ- Για τη δημιουργία του χαρακτήρα του Θείου
       Ρέμους, φίλου και παραμυθά των παιδιών του κόσμου, στην ταινία του
       Ουώλτ Ντίσνεϊ Το Τραγούδι του Νότου.
     • 1949 - Σιντ Γκράουμαν - Μεγάλος άνθρωπος του θεάματος, ο οποίος ύψωσε
       τον πήχη της έκθεσης των κινηματογραφικών ταινιών.
     • 1949 - Άντολφ Ζούκορ - Άνθρωπος που ονομάστηκε ο "πατέρας" των ταινιών
       feature στην Αμερική, για τα 40 χρόνια προσφοράς του.
     • 1949 - Γουόλτερ Γουάνγκερ - Για τις ξεχωριστές του υπηρεσίες στον
       κινηματογραφικό χώρο με την παραγωγή (1948) της ταινίας Ιωάννα της
       Λωραίνης.
     • 1949 - Monsieur Vincent - Γαλλική ταινία, ψηφίστηκε από την Ακαδημία
       ως η πιο εξαιρετική ξενόγλωσση ταινία που κυκλοφόρησε στις ΗΠΑ μέσα
       στο 1948.

  [Επεξεργασία] Δεκαετία του 1950

     • 1950 - Φρεντ Αστέρ - Για τη μοναδική καλλιτεχνία του και τη συνεισφορά
       του στις τεχνικές των ταινιών μιούζικαλ.
     • 1950 - Σέσιλ ντε Μιλ - Πρωτοπόρος του σινεμά επί 37 έτη στο χώρο του
       θεάματος.
     • 1950 - Τζιν Χέρσολτ- Για τις ξεχωριστές του υπηρεσίες στο χώρο της
       κινηματογραφικής βιομηχανίας.
     • 1950 - Ladri di biciclette - Ιταλία. Ψηφίστηκε από την Ακαδημία ως η
       καλύτερη ξενόγλωσση ταινία που κυκλοφόρησε στις ΗΠΑ μέσα στο 1949.
     • 1951 - Λούις Μάγιερ - Για τις ξεχωριστές του υπηρεσίες στο χώρο της
       κινηματογραφικής βιομηχανίας.
     • 1951 - Τζορτζ Μέρφι - Για τις υπηρεσίες του στην προσαρμογή των
       κινηματογραφικών ταινιών στις ανάγκες της χώρας.
     • 1951 - Au-delà des grilles - Γαλλία/Ιταλία.Ψηφίστηκε από την Ακαδημία
       ως η καλύτερη ξενόγλωσση ταινία που κυκλοφόρησε στις ΗΠΑ μέσα στο
       1950.
     • 1952 - Τζιν Κέλι - Για το πολύπλευρο ταλέντο του ως ηθοποιός,
       τραγουδιστής, σκηνοθέτης και χορευτής και ιδιαίτερα για τις
       καταπληκτικές χορογραφίες του στον κινηματογράφο.
     • 1952 - Ρασομόν -Ιαπωνία.Ψηφίστηκε από την Ακαδημία ως η καλύτερη
       ξενόγλωσση ταινία που κυκλοφόρησε στις ΗΠΑ μέσα στο 1950.
     • 1953 - Μέριαν Κούπερ - Για τις πολλές του καινοτομίες και τη
       συνεισφορά του στο χώρο της κινηματογραφίας.
     • 1953 - Μπομπ Χόουπ - Για τη συνεισφορά του στο γέλιο του παγκόσμιου
       κοινού, στην κνηματογραφική βιομηχανία και για την αφοσίωσή του στις
       αμερικανικές αρχές .
     • 1953 - Χάρολντ Λόιντ - Έξοχος κωμικός και καλός πολίτης.
     • 1953 - Τζορτζ Άλφρεντ Μίτσελ - Για το σχεδιασμό και την ανάπτυξη της
       κάμερας που φέρει το όνομά του και για τη συνεχή και κυρίαρχη παρουσία
       του στο χώρο της κινηματογραφίας.
     • 1953 - Τζόζεφ Σενκ - Για τη μακρόχρονη και ξεχωριστή υπηρεσία του στο
       χώρο της κινηματογραφικής βιομηχανίας.
     • 1953 - Jeux interdits -Γαλλία. Καλύτερη ξενόγλωσση ταινία που
       κυκλοφόρησε στις ΗΠΑ στη διάρκεια του 1952.
     • 1954 - 20th Century-Fox Κινηματογραφικός Οργανισμός. - Σε αναγνώριση
       της φαντασίας τους και για την εισαγωγή της επαναστατικής τεχνικής του
       σινεμασκόπ.
     • 1954 - Μπελ και Χάουελ - Για τα πρωτοποριακά και βασικά επιτεύγματα
       στον τομέα της προαγωγής του κινηματογράφου.
     • 1954 - Τζόζεφ Μπριν - Για την ευσυνειδησία, τον προοδευτικό του
       χαρακτήρα και την σωστή εφαρμογή του Κώδικα για τους Παραγωγούς
       Κινηματογράφου.
     • 1954 - Πιτ Σμιθ - Για τις ευφυείς και καυστικές παρατηρήσεις του στη
       σειρά του "Pete Smith Specialties".
     • 1955 - Bausch & Lomb Optical Co. - Για τη συμβολή τους στην προώθηση
       της κινηματογραφικής βιομηχανίας.
     • 1955 - Γκρέτα Γκάρμπο - Για τις αξέχαστες ερμηνείες της στην οθόνη.
     • 1955 - Ντάνι Κέι - Για το μοναδικό του ταλέντο, για τις υπηρεσίες του
       στην Ακαδημία, στην κινηματογραφική βιομηχανία και στον αμερικανικό
       λαό..
     • 1955 - Κεμπ Νίβερ - Για την ανάπτυξη της μεθόδου Renovare, η οποία
       κατέστησε εφικτή τη διάσωση του Αρχείου Εφημερίδων της Βιβλιοθήκης του
       Κογκρέσου.
     • 1955 - Τζον Γουάιτλι - Για την εξαιρετική νεανική ερμηνεία στην ταινία
       The Little Kidnappers.
     • 1955 - Βίνσεντ Γουίντερ - Για την εξαιρετική ερμηνεία του στην ταινία
       The Little Kidnappers (μικροσκοπικό αγαλματίδιο).
     • 1955 - Jigokumon - Ιαπωνία. Καλύτερη ξενόγλωσση ταινία που κυκλοφόρησε
       στις ΗΠΑ στη διάρκεια του 1954.
     • 1956 - Samurai I : Miyamoto Musashi – Ιαπωνία. Καλύτερη ξενόγλωσση
       ταινία που κυκλοφόρησε στις ΗΠΑ στη διάρκεια του 1955.
     • 1957 - Έντι Κάντορ - Για τις ξεχωριστές του υπηρεσίες στο χώρο της
       βιομηχανίας του κινηματογράφου.
     • 1958 - Κοινότητα των Μηχανικών του Κινηματογράφου και της Τηλεόρασης -
       Για τη συνεισφορά τους στο χώρο της προώθησης της βιομηχανίας
       κινηματογράφου.
     • 1958 - Μπρόντσο Μπίλι Άντερσον - Πρωτοπόρος του κινηματογράφου,
       σεαναγνώριση της συνεισφοράς του στην ανάπτυξη των κινηματογραφιών
       ταινιών ως μέσου ψυχαγωγίας.
     • 1959 - Τσαρλς Μπράκετ - Για την εξαιρετική του υπηρεσία στην Ακαδημία.
     • 1959 - Μπ.Μπ. Καχάνε - Για την εξαιρετική του υπηρεσία στο χώρο της
       κινηματογραφικής βιομηχανίας.
     • 1959 - Μορίς Σεβαλιέ - Για τη συνεισφορά του στον κόσμο της
       διασκέδασης για πάνω από μισό αιώνα.

  [Επεξεργασία] Δεκαετία του 1960

     • 1960 - Λη ντε Φόρεστ - Για τις πρωτοποριακές εφευρέσεις του που έφεραν
       τον ήχο στην ταινία.
     • 1960 - Μπάστερ Κίτον - Για τα μοναδικά ταλέντα του που έφεραν αθάνατες
       κωμωδίες στον κινηματογράφο.
     • 1961 - Γκάρι Κούπερ - Για τις πολλές του αξιοσημείωτες αποδόσεις σαν
       ηθοποιός και τη διεθνή αναγνώριση που έχει κερδίσει ως άτομο για τη
       κινηματογραφική βιομηχανία.
     • 1961 - Στάνλεϋ Λώρελ - Για την πρωτοποριακή του δημιουργική εργασία
       στον τομέα των κωμικών ταινιών.
     • 1962 - Φρεντ Λ. Μέτσλερ - Για την τη σημαντική του υπηρεσία στην
       Αμερικανική Ακαδημία Κινηματογραφικών Τεχνών και Επιστημών.
     • 1962 - Τζερόμ Ρόμπινς - Για τα λαμπρά επιτεύγματά του στην τέχνη της
       χορογραφίας στον κινηματογράφο.
     • 1962 - Γουίλιαμ Λ. Χέντρικς - Για τη σημαντική πατριωτική υπηρεσία του
       στη σύλληψη, το γράψιμο και την παραγωγή της ταινίας, A Force in
       Readiness, που τίμησε την Ακαδημία και την κινηματογραφία.
     • 1963 - Κανείς
     • 1964 - Κανείς
     • 1965 - Γουίλιαμ Τατλ - Για το σημαντικό επίτευγμα στη δημιουργία της
       ταινίας 7 Faces of Dr. Lao.
     • 1966 - Μπομπ Χόουπ - Για τη μοναδική και διακεκριμένη υπηρεσία στη
       βιομηχανία μας και την Ακαδημία (χρυσό μετάλλιο).
     • 1967 - Γιακίμα Κανούτ - Για τα επιτεύγματα ως άτομο ακροβατικής
       επίδειξης και για την ανάπτυξη των συσκευών ασφάλειας για να
       προστατεύσει τα άτομα ακροβατικής επίδειξης γενικώς.
     • 1967 - Γ. Φρανκ Φρίμαν - Για την ασυνήθιστη και σημαντική υπηρεσία
       στην Ακαδημία κατά τη διάρκεια των τριάντα ετών του στο Χόλιγουντ.
     • 1968 - Άρθουρ Φριντ - Για τη διακεκριμένη υπηρεσία στην Ακαδημία.
     • 1969 - Όνα Ουάιτ - Για το σημαντικό επίτευγμα χορογραφίας της στην
       ταινία Oliver!.
     • 1969 - Τζον Τσέιμπερς - Ο Πλανήτης των Πιθήκων - Για το σημαντικό
       επίτευγμα στη δημιουργία της ταινίας.

  [Επεξεργασία] Δεκαετία του 1970

     • 1970 - Κάρι Γκραντ - Για τη μοναδική του τέχνη ως ηθοποιός.
     • 1971 - Λίλιαν Γκις - Για την υπερθετική καλλιτεχνία και για τη
       διακεκριμένη συμβολή στην πρόοδο των κινηματογραφικών ταινιών.
     • 1971 - Όρσον Γουέλς - Για την υπερθετική καλλιτεχνία και μεταβλητότητα
       στη δημιουργία ταινιών.
     • 1972 - Τσάρλι Τσάπλιν - Για την ανυπολόγιστη επίδραση που είχε στην
       παραγωγή των ταινιών, τη μορφή τέχνης αυτού του αιώνα. - (μεγαλύτερο
       σε διάρκεια χειροκρότημα και επευφημία στην ιστορία των βραβείων
       Όσκαρ)
     • 1973 - Τσαρλς Σ. Μπόρεν - Για τα 38 χρόνια ως ηγέτης των διαφωτισμένων
       σχέσεων εργασίας της βιομηχανίας και αρχιτέκτονας της πολιτικής
       μη-διάκρισής της. Με το σεβασμό και την αγάπη όλων που εργάζονται στον
       χώρο της κινηματογραφίας.
     • 1973 - Έντουαρντ Ρόμπινσον - Ο οποίος επέτυχε το μεγαλείο ως ηθοποιός,
       προστάτης των τεχνών, και αφιερωμένος πολίτης... εν τέλει, ένας
       άνθρωπος της αναγέννησης. Από τους φίλους του της βιομηχανίας που
       αγαπά.
     • 1974 - Ανρί Λανγκλουά - Για την αφοσίωσή του στην τέχνη της
       κινηματογραφικής ταινίας, τις σχετικές του ογκώδεις συνεισφορές στο
       παρελθόν και την απαρέγκλιτη πίστη του στο μέλλον της.
     • 1974 - Γκράουτσο Μαρξ - Σε αναγνώριση της λαμπρής δημιουργικότητάς του
       και για τα επιτεύγματα των αδελφών Μαρξ στην τέχνη της κωμωδίας.
     • 1975 - Χάουαρντ Χωκς - Ένας σημαντικός Αμερικανός παραγωγός ταινιών οι
       δημιουργικές προσπάθειες του οποίου κρατούν μια διακεκριμένη θέση στον
       παγκόσμιο κινηματογράφο.
     • 1975 - Ζαν Ρενουάρ - Μια μεγαλοφυία που έχει κερδίσει τον παγκόσμιο
       θαυμασμό με επιείκεια του, την ευθύνη και αφοσίωση στους τομείς της
       βουβής ταινίας, της ταινίας ήχου, του ντοκιμαντέρ και της τηλεόρασης.
     • 1976 - Μαίρη Πίκφορντ - Σε αναγνώριση των μοναδικών συνεισφορών της
       στη βιομηχανία ταινιών και την ανάπτυξη της ταινίας ως καλλιτεχνικό
       μέσο.
     • 1977 - Κανείς
     • 1978 - Μπεν Μπερτ - Για τα εξαιρετικά ηχιτικά εφέ στην ταινία Ο
       Πόλεμος των Άστρων
     • 1978 - Μάργκαρετ Μπουθ - Για την εξαιρετική συμβολή της στην τέχνη της
       επεξεργασίας ταινιών.
     • 1979 - Μουσείο της Μοντέρνας Τέχνης - Για τη συμβολή του στην αντίληψη
       του κοινού για τον κινηματογράφο ως μορφή τέχνης.
     • 1979 - Γουόλτερ Λαντς - Επειδή με τις μοναδικές του ταινίες κινουμένων
       σχεδίων φέρνει τη χαρά και το γέλιο σε κάθε μέρος του κόσμου.
     • 1979 - Λόρενς Ολίβιε - Για την πλήρη εργασία του και για τα μοναδικά
       επιτεύγματα της ολόκληρης σταδιοδρομίας του.
     • 1979 - Κινγκ Βίντορ - Για τα ασύγκριτα επιτεύγματά του ως
       κινηματογραφικός δημιουργός.

  [Επεξεργασία] Δεκαετία του 1980

     • 1980 - Χαλ Ελάιας - Για την αφοσίωσή του και τις ξεχωριστές υπηρεσίες
       του στην Ακαδημία των Κινηματογραφικών Τεχνών και Επιστημών.
     • 1980 - Άλεκ Γκίνες - Για την προώθηση της τέχνης της ηθοποιίας μέσω
       αξιομνημόνευτων και ξεχωριστών ερμηνειών.
     • 1981 - Χένρι Φόντα - Ο αριστοτεχνικός ηθοποιός, σε αναγνώριση των
       λαμπρών επιτευγμάτων και της συνεχούς προσφοράς του στο χώρο της
       κινηματογραφίας.
     • 1982 - Μπάρμπαρα Στάνγουικ - Για την έξοχη δημιουργικότητα και τη
       μοναδική συνεισφορά της στην τέχνη της ηθοποιίας.
     • 1983 - Μίκι Ρούνεϊ - Σε αναγνώριση των 50 χρόνων της ευελιξίας του σε
       αξιομνημόνευτες ερμηνείες ταινιών.
     • 1984 - Χαλ Ρόουτς - Σε αναγνώριση των απαράμιλλων επιδόσεων στo χώρο
       των ξεχωριστών συνεισφορών στην τέχνη της κινηματογραφίας.
     • 1985 - Εθνικό Κληροδότημα για τις Τέχνες, σε αναγνώριση της
       συμπλήρωσης 20 ετών από τη δημιουργία του και τη δέσμυευσή του στην
       υιοθέτηση καλλιτεχνικής και δημιουργικής δραστηριότητας και της
       υπεροχής σε κάθε περιοχή των τεχνών.
     • 1985 - Τζέιμς Στιούαρτ - Για τα 50 χρόνια αξιομνημόνευτων ερμηνειών,
       για τα υψηλά ιδανικά του τόσο εντός όσο και εκτός της οθόνης, με
       σεβασμό και αγάπη για τους συνεργάτες του.
     • 1986 - Πολ Νιούμαν - Σε αναγνώριση των πολλών και αξιομνημόνευτων και
       συγκλονιστικών ερμηνειών σε ταινίες και για την προσωπική αξιοπρέπεια
       και την αφοσίωσή του στην τέχνη του.
     • 1986 - Άλεξ Νορθ - Σε αναγνώριση της λαμπρής καλλιτεχνίας στη
       δημιουργία αξιομνημόνευτης μουσικής για μια σειρά ξεχωριστών
       κινηματογραφικών ταινιών.
     • 1987 - Ραλφ Μπελάμι - Για τη μοναδική του καλλιτεχνία και για τις
       ξεχωριστές του υπηρεσίες στο επάγγελμα του ηθοποιού.
     • 1988 - Κανείς
     • 1989 - Eastman Kodak Co. - Για τα 100 χρόνια προσφοράς και διακρίσεων.
     • 1989 - Εθνική Επιτροπή Σκηνοθετών από τον Καναδά - Σε αναγνώριση της
       50ής επετείου από την ίδρυσή της και για τη δέσμευσή της στην παραγωγή
       καλλιτεχνικής, δημιουργικής και τεχνολογικής δραστηριότητας και για
       την υπεροχή σε κάθε τομέα της κινηματογραφίας.

  [Επεξεργασία] Δεκαετία του 1990

     • 1990 - Ακίρα Κουροσάβα - Για το κινηματογραφικό του έργο που έχει
       εμπνεύσει, ευχαριστήσει, εμπλουτίσει και διασκεδάσει παγκοσμίως τα
       ακροατήρια και επηρέασε παραγωγούς ταινιών σε όλο τον κόσμο.
     • 1991 - Σοφία Λόρεν - Για μια σταδιοδρομία πλούσια σε αξιοσημείωτες
       αποδόσεις που έχει προσθέσει μόνιμη λαμπρότητα στην κινηματογραφική
       τέχνη.
     • 1991 - Μύρνα Λόυ - Για τις εξαιρετικές ιδιότητές της, τόσο στην οθόνη
       αλλά και εκτός, με εκτίμηση για την αξία μιας σειράς ανεξίτηλων
       αποδόσεων.
     • 1992 - Σατιαζίτ Ράι - Για τη σπάνια κυριότητά του της κινηματογραφικής
       τέχνης και το βαθύ του ανθρωπισμό που είχε ανεξίτηλη επιρροή στους
       παραγωγούς ταινιών και τα ακροατήρια σε όλο τον κόσμο.
     • 1993 - Φεντερίκο Φελίνι - Σε αναγνώριση των κινηματογραφικών του έργων
       που έχουν συγκλονίσει και έχουν διασκεδάσει παγκόσμια τα ακροατήρια.
     • 1994 - Ντέμπορα Κερ - Μια καλλιτέχνης εξαιρετικής επιείκειας και
       ομορφιάς, μια αφοσιωμένη ηθοποιός η σταδιοδρομία της οποίας έχει
       αντιπροσωπεύσει πάντα την τελειότητα, την πειθαρχία και την κομψότητα.
     • 1995 - Μικελάντζελο Αντονιόνι
     • 1996 - Κέρκ Ντάγκλας - Για 50 χρόνια παρουσίας ως δημιουργική και
       ηθική δύναμη στον κόσμο του κινηματογράφου.
     • 1996 - Τσακ Τζόουνς - Για τη δημιουργία των κλασικών κινούμενων
       σχεδίων τα οποία έφεραν χαρά στους θεατές για περισσότερο από μισό
       αιώνα.
     • 1997 - Μάικλ Κιντ - Σε αναγνώριση των υπηρεσιών του στην χορευτική και
       κινηματογραφική τέχνη.
     • 1998 - Στάνλεϋ Ντόνεν - Με εκτίμηση απέναντι στην εργασία του που
       χαρακτηρίζεται από την επιείκεια, την κομψότητα, το πνεύμα και την
       οπτική καινοτομία.
     • 1999 - Ελία Καζάν - Εκτιμώντας μια μακροχρόνια, διακεκριμένη και
       ασύγκριτη σταδιοδρομία κατά τη διάρκεια της οποίας έχει επηρεάσει την
       ίδια την φύση της κινηματογραφίας μέσω της δημιουργίας
       κινηματογραφικών αριστουργημάτων.

  [Επεξεργασία] Δεκαετία του 2000

     • 2000 - Αντρέι Βάιντα - Για τις πολλές συνεισφορές του στον
       κινηματογράφο.
     • 2001 - Τζακ Κάρντιφ
     • 2001 - Έρνεστ Λέμαν - Σε αναγνώριση του μεγάλου όγκου της ποικίλης και
       επίπονης δουλειάς του.
     • 2002 - Σίντνεϊ Πουατιέ - Για τις ασυνήθιστές του ερμηνείες και τη
       μοναδική παρουσία του στην οθόνη και για την εκπροσώπηση της
       βιομηχανίας με αξιοπρέπεια, τρόπο και ευφυία.
     • 2002 - Ρόμπερτ Ρέντφορντ - Ηθοποιός, σκηνοθέτης, παραγωγός, δημιουργός
       του Sundance, που αποτέλεσε έμπνευση για τους ανεξάρτητους και
       νεωτεριστές κινηματογραφιστές.
     • 2003 - Πήτερ Ο' Τουλ - του οποίου το αξιοθαύμαστο ταλέντο τροφοδότησε
       την ιστορία του κινηματογράφου με τους καλύτερους ήρωες σεναρίων.
     • 2004 - Μπλέικ Έντουαρντς - Σε αναγνώριση της σεναριακής, σκηνοθετικής
       δουλειάς του και της δουλειάς του ως παραγωγού.
     • 2005 - Σίντνεϊ Λιούμετ - Για τη λαμπρή του προσφορά στους
       σεναριογράφους, στους ερμηνευτές και στην έβδομη τέχνη
     • 2006 - Ρόμπερτ Όλτμαν - Για την επανανακάλυψη της μορφής τέχνης που
       ενέπνευσε εξίσου σκηνοθέτες και κοινό.
     • 2007 - Ένιο Μορικόνε - Για τη μεγαλειώδη και πολύμορφη συνεισφορά του
       στο χώρο της μουσικής για κινηματογραφικές ταινίες.
     • 2008 - Ρόμπερτ Φ. Μπόυλ- Για τη λαμπρή καριέρα του στο χώρο της
       καλλιτεχνικής διεύθυνσης.
     • 2009 - Λωρίν Μπακόλ - Για την προσφορά της τη Χρυσή Εποχή της έβδομης
       τέχνης, Ρότζερ Κόρμαν - για την πλούσια δημιουργία ταινιών και
       παραγωγών, Γκόρντον Γουίλις - για την ανυπέρβλητη τέχνη στο φως, τη
       σκιά, το χρώμα και την κινούμενη εικόνα.

[Επεξεργασία] Παραπομπές

    1. ↑ Academy Awards, USA (2009)

   Ανακτήθηκε από
   "http://el.wikipedia.org/wiki/%CE%A4%CE%B9%CE%BC%CE%B7%CF%84%CE%B9%CE%BA%CF%8C_%CE%8C%CF%83%CE%BA%CE%B1%CF%81"
   Κατηγορίες: Κινηματογράφος | Βραβεία Όσκαρ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • বাংলা
     • Català
     • Deutsch
     • English
     • Esperanto
     • Español
     • Euskara
     • فارسی
     • Suomi
     • Français
     • हिन्दी
     • Hrvatski
     • Italiano
     • Polski
     • Português
     • Tiếng Việt
     • 中文

     • Τελευταία τροποποίηση 13:30, 28 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
