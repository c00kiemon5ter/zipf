   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Απείρανθος Νάξου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°05′00″N 25°32′00″E﻿ / ﻿37.083333, 25.533333

               Απείρανθος
   Apiranthos.jpg

   ═══════════════════════════════════
   Γεωγρ. διαμ. Νησιά Αιγαίου πελάγους
   Περιφέρεια   Νοτίου Αιγαίου
   Νομός        Κυκλάδων
   Δήμος        Δρυμαλίας
   Πληθυσμός    1078 (2001)

   Η Απείρανθος είναι ένα χωριό της ορεινής ανατολικής Νάξου. Βρίσκεται 28
   χιλιόμετρα ΒΑ της πρωτεύουσας του νησιού, στις ανατολικές υπώρειες του
   όρους Φανάρι, σε υψόμετρο μεταξύ 600 και 700 μέτρων.
   Η Απείρανθος είναι ένα παραδοσιακό πετρόκτιστο χωριό με πλούσια ιστορία
   και παράδοση. Όσον αναφορά την προέλευση των κατοίκων της υπάρχουν πολλές
   εκδοχές. Λόγω της ομοιότητας πολιτισμού, διαλέκτου κτλ. με την Κρήτη,
   συγκεκριμένα τα Σφακιά και τα Ανώγεια, πιθανολογείται πως μεγάλο ποσοστό
   του πληθυσμού της Απειράνθου κατάγεται από εκεί. Υπάρχει, όμως, και η
   εκδοχή πως κάτοικοι του χωριού κατάγονται από παράλια της Μικράς Ασίας.
   Αυτό το καταλαβαίνουμε ακόμα και από το γεγονός πως πολλοί Απεραθίτες
   ασχολούνταν με το ψάρεμα και την ναυτιλία, κάτι το οποίο δεν ισχύει για τα
   ορεινά χωριά της Κρήτης που αναφέρθηκαν προηγουμένως.

   "Στ' Απεράθου όπου η ψυχή τραγουδάει" είναι ο τίτλος ενός βιβλίου γεμάτου
   απεραθίτικα "κοτσάκια" (έτσι αποκαλούνται από τους ντόπιους τα
   ποιηματάκια) που μονάχα από αυτό καταλαβαίνουμε πως η Απείρανθος είναι
   πηγή της νησιώτικης μουσικής της Νάξου. Στην Απείρανθο το θέμα μελοποίηση
   και στιχουργία κυλά ελεύθερο στις εμπνευσμένες ψυχές των κατοίκων της.
   Δυστυχώς, όμως, πολλά από αυτά , κυρίως τραγούδια, έχουν παρθεί και
   αλλοιωθεί από άλλους. Γνωστά τραγούδια απεραθίτικα είναι όπως η παλιά και
   η καινούργια πατινάδα (γνωστή ως "Ντάρι ντάρι"), ο "δεντρολίβανος", ο
   "εκλογικός" (από τον οποίο παίρνει τον σκοπό και αλλάζοντας τους στίχους
   βγαίνει το τραγουδι "Νάξος με τα ψηλά βουνά...") και πολλά άλλα. Έχουν
   εκδοθεί αρκετά ακόμα βιβλία με θέμα την απεραθίτικη μουσική και ποίηση.

   Στη σύγχρονη εποχή, η Απείρανθος έχει δημοτικό σχολείο και τέσσερα
   μουσεία: το Αρχαιολογικό Μουσείο Απειράνθου, Λαογραφικό Μουσείο, Γεωλογικό
   Μουσείο και Μουσείο Φυσικής Ιστορίας. Ο ιερός ναός του χωριού είναι
   αφιερωμένος στη Κοίμηση της Θεοτόκου. Με πληθυσμό 1.078 κατοίκους (βάση
   της απογραφής του 2001) το χωριό είναι το δεύτερο μεγαλύτερο του νησιού,
   ύστερα από το Φιλώτι. Συνδέεται οδικά με την παραλιακή Μουτσούνα Νάξου που
   αποτελεί το τέρμα του εναέριου συρματόδρομου των σμυριδορυχείων Νάξου και
   επίνειο του χωριού, καθώς και με τ΄ άλλα παραλιακά χωριά της ΝΑ. Νάξου.
   Βρίσκεται επί του ανατολικού οδικού άξονα Χώρα Νάξου - Φιλώτι - Απείρανθος
   - Σταυρός Κεραμωτής. Θεωρείται από πολλούς επισκέπτες ως το πιο όμορφο και
   γραφικό χωριό του νησιού, λόγω της πετρόκτιστης αρχιτεκτονικής του.

[Επεξεργασία] Ιστορία

   Η πρώτη ιστορική αναφορά του χωριού, μάς πάει πίσω στο 1420, όπου ο Ιταλός
   ταξιδευτής Cristoforo Buondelmonti το αναφέρει στο βιβλίο του «Liber
   insularum archipelagi» (The book of the islands of the Archipelago).

   Κατά τη διάρκεια της Βασιλείας του, ο Όθωνας επισκέφθηκε την Απείρανθο.
   Τον Ιανουάριο του 1917 η Απείρανθος υπήρξε θέατρο θλιβερών αιματηρών
   επεισοδίων εξ αιτίας της άρνησης των κατοίκων της να προσχωρήσουν στο
   κίνημα της Θεσσαλονίκης. Η Απείρανθος είναι η γενέτειρα πατρίδα του άλοτε
   Πρωθυπουργού Πέτρου Πρωτοπαπαδάκη, πατέρα του, μετέπειτα επίσης πολιτικού,
   Αριστείδη Πρωτοπαπαδάκη, του Μανώλη Γλέζου, του καθηγητή Βασίλη Σφυρόερα
   και του αδελφού του, λογοτέχνη, Νίκου Σφυρόερα κ.ά.

   Η ονομασία Απείρανθος θεωρείται νεότερη ονομασία του χωριού όπου κατ΄
   άλλους προέρχεται εκ της Περίνθου της Κωνσταντινούπολης, από την οποία και
   κατάγονταν αποδεδειγμένα οικιστές του χωριού που κατέφυγαν εδώ προκειμένου
   ν΄ αποφύγουν τις διώξεις των Τούρκων, κατ΄ άλλους από το όνομα Απέρανθος
   που έφερε κάποιος Φράγκος στη καταγωγή και που είχε τη περιοχή αυτή ως
   φέουδο κατά τον Μεσαίωνα.

   Παλαιότερα το χωριό Απείρανθος μαζί με το χωριό Δανακός και τη παραλιακή
   Μουτσούνα Νάξου αποτελούσε ιδιαίτερο δήμο Νάξου με το όνομα Δήμος
   Απειρανθίας. Στις αρχές του 20ου αιώνα, η Απείρανθος αριθμούσε περίπου
   5.000 κατοίκους και το 1955 2.438. Είχε δημοτικό σχολείο, τηλεγραφείο και
   σταθμό χωροφυλακής.

[Επεξεργασία] Βιβλιογραφία

     • "Απείρανθος: Απείρανθος στη πέτρα". Ειδικό αφιέρωμα περιοδικού
       Γεωτρόπιο τεύχος 53 σ. 82-87 (Απρ. 2001).

   Τ' Απεράθου στο διαδίκτυο.

   Ανακτήθηκε από
   "http://el.wikipedia.org/wiki/%CE%91%CF%80%CE%B5%CE%AF%CF%81%CE%B1%CE%BD%CE%B8%CE%BF%CF%82_%CE%9D%CE%AC%CE%BE%CE%BF%CF%85"
   Κατηγορίες: Δήμος Δρυμαλίας | Χωριά της Νάξου

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Polski

     • Τελευταία τροποποίηση 21:33, 7 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
