   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Κωνσταντίνος Τσάτσος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Κωνσταντίνος Τσάτσος

   Ο Κωνσταντίνος Τσάτσος (Αθήνα, 1 Ιουλίου 1899 - 8 Οκτωβρίου 1987) ήταν
   νομικός, φιλόσοφος και πολιτικός που διετέλεσε πρόεδρος της Δημοκρατίας
   (1975 - 1980). Ακολούθησε ακαδημαϊκή καριέρα εκλεγόμενος τακτικός
   καθηγητής της φιλοσοφίας του δικαίου στη νομική σχολή Αθηνών και μέλος της
   Ακαδημίας Αθηνών (1961), της οποίας χρημάτισε και πρόεδρος. Ασχολήθηκε με
   την πολιτική για πρώτη φορά το 1945 αναλαμβάνοντας υπουργός εσωτερικών
   στην κυβέρνηση Πέτρου Βούλγαρη και από τότε εξελίχθηκε σε έναν από τους
   βασικούς πρωταγωνιστές της πολιτικής ζωής της Ελλάδας. Διετέλεσε υπουργός
   σε πολλές κυβερνήσεις και αναδείχθηκε σε έναν από τους βασικούς συνεργάτες
   του Κωνσταντίνου Καραμανλή. Με την υποστήριξη του τελευταίου κατάφερε το
   1975 να εκλεγεί πρωτός πρόεδρος της Ελληνικής Δημοκρατίας, θέση στην οποία
   παρέμεινε μέχρι το 1980 οπότε και παραιτήθηκε.

   Το φιλοσοφικό, λογοτεχνικό και νομικό του έργο θεωρείται σημαντικό.
   Επηρέασε σημαντικά το Σύνταγμα του 1975 όντας ο πρόεδρος της
   κοινοβουλευτικής επιτροπής συντάξεως του συντάγματος ενώ θεωρείται και
   ένας από τους βασικούς υποστηρικτές της ευρωπαϊκής ιδέας. Για την
   σημαντική προσφορά του στην ανάπτυξη του ευρωπαϊκού οράματος του
   απονεμήθηκε το 1980 το μέγα ευρωπαϊκό βραβείο Κουντενχόβε - Καλλέργη.
   Επίσης ήταν μέλος πολλών ξένων ακαδημιών μεταξύ των οποίων της Γαλλίας,
   του Μαρόκου κ.α.

   Πίνακας περιεχομένων

     • 1 Πρώιμα χρόνια
     • 2 Ακαδημαϊκή καριέρα
     • 3 Πολιτική σταδιοδρομία
     • 4 Πρόεδρος της Δημοκρατίας
     • 5 Συγγραφικό έργο
     • 6 Προσωπική ζωή
     • 7 Εργογραφία

          • 7.1 Λογοτεχνικά
          • 7.2 Φιλοσοφικά
          • 7.3 Κριτικές
          • 7.4 Βιογραφίες
          • 7.5 Φιλοσοφία περι δικαίου
          • 7.6 Άλλα

     • 8 Αξιώματα
     • 9 Εξωτερικές Συνδέσεις

[Επεξεργασία] Πρώιμα χρόνια

   Γεννήθηκε την 1η Ιουλίου 1899 στην Αθήνα και ήταν πρωτότοκος γιός του
   Δημητρίου Τσάτσου, δικηγόρου και βουλευτή, και της Θεοδώρας Ευστρατιάδη.
   Αδερφός του ήταν ο Θεμιστοκλής Τσάτσος ενώ απο την πλευρά του πατέρα του
   ήταν απευθείας απόγονος του Κωνσταντίνου Ιωνίδη. Μεγάλωσε στην Αθήνα, σε
   ένα σπίτι της οδού Βησσαρίωνος, αλλά επισκεπτόταν συχνά την Τεργέστη, όπου
   ήταν εγκατεστημένοι οι γονείς της μητέρας του. Απο νεαρή ηλικία μιλούσε
   γαλλικά και γερμανικά ενώ διάβαζε φιλοσοφικά έργα και ποιήματα ήδη απο 13
   ετών. Στην ηλικία των 15 ετών άρχισε να γράφει ποιήματα μαζί με τον
   παιδικό του φίλου Αλέξανδρο Εμπειρίκο - Κουμουνδούρο.

   Το 1914 εγγράφηκε στη νομική σχολή του πανεπιστημίου Αθηνών, απο την οποία
   αποφοίτησε το 1918. Την ίδια χρονιά συμπεριλήφθηκε στην ελληνική αποστολή
   του συνεδρίου της ειρήνης στο Παρίσι, της οποίας ομάδας επικεφαλής ήταν ο
   Ελευθέριος Βενιζέλος και εγκαταστάθηκε στο Παρίσι για έναν χρόνο. Το 1920
   πήρε την άδεια εξασκήσεως του δικηγορικού επαγγέλματος και το 1921 ανέλαβε
   μαζί με τον Μαριδάκη το δικηγορικό γραφείο του πατέρα του, ο οποίος στο
   μεταξύ είχε πεθάνει. Το 1925 εγκαταστάθηκε στην Χαϊδελβέργη προκειμένου να
   συμπληρώσει τις νομικές του σπουδές και να κάνει το διδακτορίκό του. Εκεί
   γνωρίστηκε με τους Γιάννη Θεοδωρακόπουλο και Παναγιώτη Κανελλόπουλο ενώ
   επηρεάστηκε σημαντικά απο τους Γερμανούς καθηγητές Ρίκερτ, Γιάσπερς κ.α.
   Με την επιστροφή του παρέλαβε μαζί με τον αδερφό του αυτή τη φορά, τον
   Θεμιστοκλή, το γραφείο του πατέρα του και ασχολήθηκε αποκλειστικά με την
   δικηγορία έως το 1931.

[Επεξεργασία] Ακαδημαϊκή καριέρα

   Το 1929 ανακηρύχθηκε διδάκτωρ της νομικής, τον επόμενο χρόνο έγινε
   υφηγητής και το 1933 καθηγητής στην έδρα της εισαγωγής στην επιστήμη του
   Δικαίου και της φιλοσοφίας του Δικαίου. Κατα τη διάρκεια της δεκαετίας του
   ΄30 ο Τσάτσος ήρθε σε επαφή με τους σημαντικούς λογοτέχνες και ποιητές της
   εποχής ενώ ξεχωριστή υπήρξε η φιλία του με τον Κωστή Παλαμά, τον οποίο
   είχε γνωρίσει ήδη απο το 1922. Την ίδια εποχή, το 1930, μαζί με τον
   Κανελλόπουλο και τον Θεοδωρακόπουλο εξέδωσε το τριμηνιαίο περιοδικό
   "Αρχείο Φιλοσοφίας και Θεωρίας των Επιστημών", η έκδοση του οποίου
   συνεχίστηκε για τα επόμενα έντεκα χρόνια. Παράλληλα με τα μαθήματά του
   στην νομική σχολή, δίδασκε και φιλοσοφία στο Πάντειο πανεπιστήμιο (1935 -
   1938). Το 1938 απέτυχε να γίνει τακτικός καθηγητής λόγω της δικτατορίας
   Μεταξά.

   Το 1939 το καθεστώς Μεταξά τον συνέλλαβε και τον εκτόπισε στη Σκύρο ως
   κομμουνιστή. Στη συνέχεια μετατοπίστηκε στις Σπέτσες, όπου διέμεινε μέχρι
   το 1940, οπότε και του επετράπη να επιστρέψει στην Αθήνα. Το 1941
   απολύθηκε απο τη θέση του στο πανεπιστήμιο αλλά επανήλθε λίγα χρόνια
   αργότερα, το 1943. Κατα τη διάρκεια της κατοχής συνεργάστηκε με τον
   Τσιγάντες ως μέλος της επιτροπής που αποτελούσε τον σύνδεσμο μεταξύ της
   κυβερνήσεως του Καΐρου και των αντιστασιακών οργανώσεων. Για την δράση του
   αυτή καταδιώχθηκε για να διαφύγει τελικώς το 1944 στη Μέση Ανατολή. Την
   ίδια χρονιά έγινε τακτικός καθηγητής στη νομική σχολή. Στη θέση αυτή
   παρέμεινε μέχρι το 1946, όταν και παραιτήθηκε για να θέσει υποψηφιότητα
   στις βουλευτικές εκλογές.

   [IMG]
   [IMG]
   Ioanna Seferiádou, wife

[Επεξεργασία] Πολιτική σταδιοδρομία

   Η πρώτη ουσιαστική ανάμειξη με την πολιτική ήταν το 1945, όταν και ανέλαβε
   υπουργός εσωτερικών στην υπηρεσιακή κυβέρνηση Πέτρου Βούλγαρη. Κατόπιν
   όμως πιέσεων που ασκούσε ο τύπος αναγκάστηκε να παραιτηθεί απο τη θέση
   του. Στην κυβέρνηση Κανελλόπουλου που σχηματίσθηκε τον ίδιο χρόνο ανέλαβε
   δύο υπουργεία, του τύπου και της αεροπορίας. Τον επόμενο χρόνο έθεσε
   υποψηφιότητα στις βουλευτικές εκλογές, στις οποίες και εξελέγη για πρώτη
   φορά βουλευτής. Το 1947 επισκέφθηκε το Κάϊρο και το 1948 την Ρώμη
   εκπροσωπώντας την ελληνική βουλή στις διακοινοβουλευτικές συσκέψεις που
   πραγματοποιούνταν.

   Το 1949 ανέλαβε το χαρτοφυλάκιο του υπουργείου παιδείας. Κατα τη διάρκεια
   της θητείας του οργάνωσε την εθνική πινακοθήκη ενώ συγκρούστηκε με τους
   καθηγητές στο θέμα της αυξήσεως των μισθών. Επίσης επι της υπουργείας του
   πραγματοποιήθηκε η εκλογή νέου αρχιεπισκόπου απο την Ιερά Σύνοδο λόγω του
   θανάτου του Δαμάσκηνου. Σε αυτήν ο Τσάτσος στήριξε τον μητροπολίτη
   Ιωαννίνων Σπυρίδωνα, ο οποίος τελικώς εξελέγη. Στις εκλογές του 1950 έθεσε
   υποψηφιότητα με το κόμμα του Κανελλόπουλου αποτυχάνοντας όμως να εκλεγεί.
   Τότε άρχισε να δουλεύει στην εφημερίδα "Καθημερινή" και επέστρεψε για
   κάποιο διάστημα στην ενεργή δικηγορία. Στα τέλη του 1950 διορίστηκε
   υφυπουργός συντονισμού. Το 1951 ξαναέθεσε υποψηφιότητα για βουλευτής χωρίς
   όμως επιτυχία. Το επόμενο χρόνο απέτυχε ξανά στις εκλογές ενώ τρία χρόνια
   αργότερα κατηγορήθηκε για οικονομικό σκάνδαλο. Γι'αυτό τον λόγο οργανώθηκε
   εξεταστική επιτροπή, η οποία τελικά τον αθώωσε.

   Το 1956 προσχώρησε στο υπο ίδρυση κόμμα του Κωνσταντίνου Καραμανλή, την
   ΕΡΕ, με την οποία και εξελέγη βουλευτής. Στην κυβέρνηση που σχηματίσθηκε
   υπο τον Καραμανλή ανέλαβε το υπουργείο προεδρίας. Στις επόμενες εκλογές,
   του 1958, εξελέγη πανηγυρικά βουλευτής και ανέλαβε πάλι το υπουργείο
   προεδρίας. Το υπουργείο προεδρίας είχε αρκετές αρμοδιότητες, μεταξύ άλλων
   και αυτή του τουρισμού. Επι θητείας του λοιπόν κατασκευάστηκε το
   ξενοδοχείο της Πάρνηθας ενώ ενίσχυσε σημαντικά και τα διεθνή φεστιβάλ
   θεάτρου και μουσικής ανα την Ελλάδα. Τον Ιούνιο του 1961 εξελέγη μέλος της
   Ακαδημίας Αθηνών με 24 ψήφους υπέρ και 6 κατά με έδρα την Φιλοσοφία του
   Δικαίου. Σε αυτήν διετέλεσε πρόεδρος και αντιπρόεδρος. Τον ίδιο χρόνο
   επανεξελέγη βουλευτής χωρίς όμως να αναλάβει κάποιο υπουργείο. Τον επόμενο
   χρόνο ανέλαβε το υπουργείο κοινωνικής πρόνοιας. Όταν αποχώρησε ο
   Καραμανλής, οι Τσάτσος και Παπακωνσταντίνου απομακρύνθηκαν απο τις
   διαμάχες για την ηγεσία. Στην κυβέρνηση Κανελλόπουλου, ο Τσάτσος ανέλαβε
   το υπουργείο δικαιοσύνης, στο οποίο παρέμεινε μέχρι το ξέσπασμα της
   δικτατορίας των Συνταγματαρχών την 21η Απριλίου.

   Κατα τη διάρκεια της δικτατορίας, ο Τσάτσος υπέγραψε κάποιες
   αντιδικτατορικές προκηρύξεις δίχως να προβεί σε κάποια άλλη νέα ενέργεια.
   Μετά τη Χούντα ανέλαβε το υπουργείο πολιτισμού στην κυβέρνηση Εθνική
   Ενότητας και στις εκλογές που ακολούθησαν εξελέγη στην τρίτη θέση με το
   ψηφοδέλτιο επικρατείας της Νέας Δημοκρατίας. Παράλληλα ανέλαβε την
   προεδρίας της κοινοβουλευτικής επιτροπής σύνταξης του νέου συντάγματος.
   Εισηγητής της αντιπολίτευσης για το νέο σύνταγμα ήταν ο ανηψιός του,
   Δημήτρης Τσάτσος.

[Επεξεργασία] Πρόεδρος της Δημοκρατίας

   Ως ένας απο τους πιο έμπιστους συμβούλους του Καραμανλή, ο Κωνσταντίνος
   Τσάτσος προτάθηκε απο το κόμμα της Νέας Δημοκρατίας για την θέση του
   προέδρου της Δημοκρατίας. Η απόφαση του Καραμανλή για την επιλογή Τσάτσου
   αναγγέλθηκε στην αίθουσα της γερουσίας όπου συνεδρίαζε η κοινοβουλευτική
   ομάδα της Νέας Δημοκρατίας. Όπως αναφέρει ο Τσάτσος στα απομνημονεύματά
   του ο Καραμανλής είχε θέσει ως μοναδικό όρο ότι σε περίπτωση που θα ήθελε
   να μεταπηδήσει νωρίτερα απο τα πέντε χρόνια στην προεδρία της δημοκρατίας,
   αυτός θα παραιτήτο. Στην ψηφοφορία που διεξάχθηκε στην βουλή έλαβε 210
   ψήφους σε σύνολο 295 ψηφισάντων. Απο αυτές οι 210 ανήκαν πιθανότατα στους
   βουλευτές της Νέας Δημοκρατίας που διέθετε 215 έδρες. Μοναδικός αντίπαλος
   ήταν ο Παναγιώτης Κανελλόπουλος που υποστηρίχθηκε απο την Ένωση Κέντρου
   ενώ το ΠΑΣΟΚ και η Ενωμένη Αριστερά ψήφισαν λευκό. Πρόεδρος της
   Δημοκρατίας ορκίστηκε στις 19 Ιουλίου 1975.

   Ώς πρόεδρος της δημοκρατίας ανέλαβε να οργανώσει καλύτερα τον όλο θεσμό.
   Ασχολήθηκε με βασικά ζητήματα της εθνικής πολιτικής όπως ήταν π.χ. το
   σλαυομακεδονικό. Δέχθηκε τις επισκέψεις αρκετών αρχηγών ξένων κρατών ενώ
   συναντήθηκε και με άλλες σημαντικές προσωπικότητες όπως οι Τίτο,
   Αϊζενχάουερ, Ζισκάρ, Νάσσερ, Όττο Αψβούργος κ.α. Επίσης εκπροσώπησε την
   Ελλάδα στην κηδεία του Μακαρίου το 1977 και του Τίτο. Λίγο πριν το τέλος
   της θητείας του τιμήθηκε με το βραβείο Κούντενχοβε-Καλλέργη και
   ανακηρύχθηκε επίτιμος διδάκτορας της Σορβόννης. Στη θέση του προέδρου της
   δημοκρατίας παρέμεινε μέχρι τον Μάϊο του 1980 όταν και τον διαδέχθηκε ο
   Κωνσταντίνος Καραμανλής.

   Μετά το τέλος της θητείας του πραγματοποίησε πολλά ταξίδια στο εξωτερικό
   είτε αναψυχής είτε κυρίως για ακαδημαϊκούς λόγους αφού ήταν μέλος αρκετών
   ακαδημιών. Το 1980 διορίστηκε μέλος της ακαδημίς του Μαρόκου ύστερα απο
   διάταγμα του βασιλιά Χασάν του δεύτερου. Παράλληλα συμμετείχε σε αρκετές
   συγκεντρώσεις για το ευρωπαϊκό όραμα ενώ βοηθούσε και στην συγγραφή
   κάποιων ιστορικών μελετών.

[Επεξεργασία] Συγγραφικό έργο

   Η ενασχόληση του Κωνσταντίνου Τσάτσου απο νεαρή κιόλας ηλικία με την
   φιλοσοφία και την ποίηση τον βοήθησαν στην ανάπτυξη της καλλιέργειάς του.
   Την τριετία 1921-1924 δημοσίευσε τα πρώτα του ποιήματα με το ψευδώνυμο
   "Ηβός Δελφός".

[Επεξεργασία] Προσωπική ζωή

   Ήταν παντρεμένος δύο φορές. Νυμφεύθηκε αρχικά την Λίλη Ζηρίνη τον
   Φεβρουάριο του 1925 για να χωρίσει όμως το 1929. Κατα τη διάρκεια του
   γάμου τους έμεναν μεταξύ Αθήνας και Χαϊδελβέργης. Στη συνέχεια γνώρισε την
   Ιωάννα Σεφεριάδου, αδερφή του Γιώργου Σεφέρη, την οποία και παντρεύτηκε
   στις 30 Ιουνίου 1930 με κουμπάρα την Ειρήνη Οικονομοπούλου. Μαζί της
   απέκτησε δύο κόρες:

     • την Δέσποινα Τσάτσου, σύζυγο του καθηγητή Μυλωνά
     • την Ντόρα Τσάτσου, χορογράφο και σύζυγο του Αλέξανδρου Συμεωνίδη,
       καθηγητή ιατρικής

[Επεξεργασία] Εργογραφία

  [Επεξεργασία] Λογοτεχνικά

     • Η τριλογία της ψυχής μου (1923)
     • Ποιήματα (1924)
     • Δύο Δράματα (1924)
     • Τα ποιήματα του Κ. Τσάτσου (1973)
     • Ένας διάλογος για την ποίηση (1975)

  [Επεξεργασία] Φιλοσοφικά

     • Δοκίμια αισθητικής και παιδείας (1960)
     • Αισθητικά δοκίμια (1961)
     • Διάλογοι σε μοναστήρι (1974)
     • Αισθητικά μελετήματα (1977)
     • Θεωρία της Τέχνης (1978)
     • Η ζωή σε απόσταση (1985)
     • Ο σύγχρονος κόσμος (1987)
     • Πριν από το ξεκίνημα (1988)

  [Επεξεργασία] Κριτικές

     • Παλαμάς (1936)
     • Οι μεγάλοι ρήτορες και η ιστορία τους (1968)
     • Κικέρων (1968)
     • Δημοσθένης (1971)

  [Επεξεργασία] Βιογραφίες

     • Ελευθέριος Βενιζέλος (1986)
     • Ο άγνωστος Καραμανλής (1986)
     • Λογοδοσία μιας ζωής (αυτοβιογραφία, 2000)

  [Επεξεργασία] Φιλοσοφία περι δικαίου

     • Το πρόβλημα της ερμηνείας του δικαίου (1932)
     • Η κοινωνική φιλοσοφία του Καντ (1935)
     • Το πρόβλημα των πηγών του Δικαίου (1941)
     • Ελληνική πορεία (1952)
     • Μελέται φιλοσοφίας του δικαίου (1960)
     • Η κοινωνική φιλοσοφία των αρχαίων Ελλήνων (1962)
     • Αφορισμοί και διαλογισμοί (1965-1969)
     • Πολιτική, θεωρία πολιτικής δεοντολογίας (1965)
     • Η Ελλάς και η Ευρώπη (1978)
     • Δημοκρατία και Ευρώπη (1982)

  [Επεξεργασία] Άλλα

     • Αγάπη (1950)
     • Ποιήματα άλλων καιρών και άλλων τόπων (Μετάφραση, 1980)
     • Οράτιος, Βιργίλιος, Προπέρτιος, Κάτουλος (Μετάφραση, 1981)

[Επεξεργασία] Αξιώματα

   Χρονολόγιο: Κωνσταντίνος Τσάτσος

                                    [USEMAP]

[Επεξεργασία] Εξωτερικές Συνδέσεις

   Βιογραφικό Κωνσταντίνου Τσάτσου

   π • σ • ε
                       Πρόεδροι της Ελληνικής Δημοκρατίας
   1924 – 1935   Παύλος Κουντουριώτης  · Θεόδωρος Δ. Πάγκαλος^2  · Παύλος
                 Κουντουριώτης  · Αλέξανδρος Ζαΐμης
   1973 - 1974   Γεώργιος Παπαδόπουλος^2  · Φαίδων Γκιζίκης^2
                 Μιχαήλ Στασινόπουλος^1  · Κωνσταντίνος Τσάτσος  ·
   1974 - σήμερα Κωνσταντίνος Καραμανλής  · Ιωάννης Αλευράς^1  · Χρήστος
                 Σαρτζετάκης  · Κωνσταντίνος Καραμανλής  · Κωνσταντίνος
                 Στεφανόπουλος  · Κάρολος Παπούλιας
   ^1Προσωρινός Πρόεδρος ^2Δικτατορικό καθεστώς

   Ανακτήθηκε από
   "http://el.wikipedia.org/wiki/%CE%9A%CF%89%CE%BD%CF%83%CF%84%CE%B1%CE%BD%CF%84%CE%AF%CE%BD%CE%BF%CF%82_%CE%A4%CF%83%CE%AC%CF%84%CF%83%CE%BF%CF%82"
   Κατηγορίες: Πρόεδροι της Ελληνικής Δημοκρατίας | Έλληνες νομικοί | Έλληνες
   ποιητές | Έλληνες φιλόσοφοι | Φιλόσοφοι του 20ου αιώνα | Μέλη της
   Ακαδημίας Αθηνών | Βουλευτές εκλεγμένοι με την ΕΡΕ | Βουλευτές εκλεγμένοι
   με τη Νέα Δημοκρατία | Έλληνες υπουργοί Αεροπορίας | Έλληνες υπουργοί
   Προεδρίας | Έλληνες υπουργοί Παιδείας | Έλληνες υπουργοί Δικαιοσύνης |
   Έλληνες υπουργοί Συντονισμού | Έλληνες υπουργοί Εσωτερικών | Έλληνες
   υπουργοί Πολιτισμού | Έλληνες συγγραφείς | Γεννήσεις το 1899 | Θάνατοι το
   1987 | Καθηγητές νομικής Αθηνών

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Deutsch
     • English
     • Español
     • Eesti
     • Italiano
     • 日本語
     • ‪Norsk (bokmål)‬
     • Polski
     • Português
     • Türkçe
     • Українська
     • Yorùbá
     • 中文

     • Τελευταία τροποποίηση 03:18, 22 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
