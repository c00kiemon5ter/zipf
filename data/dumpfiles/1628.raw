   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Κεμπέκ (πόλη)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 46°48′58″N 71°13′27″W﻿ /
   ﻿46.8161, -71.2242

   [IMG]
   [IMG]
   Η Παλιά Πόλη του Κεμπέκ με το κάστρο και
   τον εντυπωσιακό πύργο (ξενοδοχείο)
   Φροντενάκ.

   Η Πόλη του Κεμπέκ (γαλ.: Ville de Québec) είναι
   ιστορική πόλη του Καναδά και πρωτεύουσα
   της ομώνυμης επαρχίας.

   Η Παλιά Πόλη του Κεμπέκ (γαλ.: Vieux-Québec)
   είναι η μόνη πόλη της Βορείου Αμερικής
   της οποίας τα τείχη διατηρούνται ακόμα
   — και μάλιστα σε άριστη κατάσταση. Για
   τον λόγο αυτό, το 1985 η UNESCO ανακήρυξε την
   Πόλη του Κεμπέκ «Μνημείο Παγκόσμιας
   Πολιτιστικής Κληρονομιάς».

   Σήμερα ο Δήμος του Κεμπέκ έχει πληθυσμό
   528.595 κατοίκους, ενώ ο πληθυσμός του
   ευρύτερου πολεοδομικού συγκροτήματος
   της Πόλης του Κεμπέκ ανέρχεται σε 717.600
   κατοίκους (στοιχεία 2004). Σε σύγκριση με
   άλλες πόλεις, η Πόλη του Κεμπέκ είναι η 2η
   σε πληθυσμό πόλη της επαρχίας του Κεμπέκ
   και η 7η σε πληθυσμό πόλη του Καναδά.

   Πίνακας περιεχομένων

     * 1 Γεωγραφία
     * 2 Ιστορία
     * 3 Αξιοθέατα
     * 4 Εξωτερικές συνδέσεις

[Επεξεργασία] Γεωγραφία

   Η Πόλη του Κεμπέκ είναι χτισμένη επάνω
   σε έναν απόκρημνο βράχο στο σημείο όπου
   ο ποταμός του Αγίου Λαυρεντίου ανοίγει
   προς τις εκβολές του, ή στενεύει προς την
   κατεύθυνση των Μεγάλων Λιμνών από όπου
   πηγάζει.

   Η πόλη βρίσκεται περίπου 300 χλμ. ΒΑ του
   Μόντρεαλ, με το οποίο συνδέεται οδικώς,
   σιδηροδρομικώς και αεροπορικώς. Ο
   πλωτός ποταμός Άγιος Λαυρέντιος
   χρησιμοποιείται για την μεταφορά
   εμπορευμάτων από και προς το Μόντρεαλ,
   το Τορόντο, τις Μεγάλες Λίμνες και την
   Ευρώπη.

[Επεξεργασία] Ιστορία

   Η Πόλη του Κεμπέκ είναι η δεύτερη
   ευρωπαϊκή πόλη-αποικία στην Βόρεια
   Αμερική μετά τον Άγιο Ιωάννη της Νέας
   Γης. Ο γάλλος Ζακ Καρτιέ, ο πρώτος
   ευρωπαίος που εξερεύνησε την περιοχή το
   1535, βρήκε στην θέση της σημερινής πόλης
   τον ινδιάνικο καταυλισμό Σταντακονέ ή
   Σταντακόνα.

   Η πόλη-αποικία ιδρύθηκε στις 3 Ιουλίου
   του 1608 από τον γάλλο εξερευνητή Σαμουέλ
   ντε Σαμπλαίν στον ίδιο χώρο που
   καταλάμβανε το χωριό Σταντακόνα. Το
   όνομα της πόλης είναι ινδιάνικο και
   σημαίνει «η στενωπός του ποταμού». Κατά
   τον 17ο και και 18ο αι., με την άφιξη νέων
   γάλλων εποίκων, η Πόλη του Κεμπέκ
   εξελίχθηκε σε σημαντικό εμπορικό
   κέντρο, από όπου γίνονταν η αποστολή
   γούνας, ξυλείας προς τις ευρωπαϊκές
   αγορές. Στα μέσα του 18ου αι., ο πληθυσμός
   της Πόλης έφτανε τους 8.000 κατοίκους. Η
   Πόλη διέθετε ιερατική σχολή και
   νοσοκομείο, τα πρώτα που ιδρύθηκαν στην
   Βόρεια Αμερική.

   Το 1759, κατά την διάρκεια του Επταετούς
   Πολέμου (1754 και 1756–1763) μεταξύ Γαλλίας
   και Αγγλίας, η Πόλη του Κεμπέκ
   πολιορκήθηκε από τους Άγγλους. Στις 13
   Σεπτεμβρίου του 1759 στα Πεδία του Αβραάμ,
   ένα χαμηλό υψίπεδο ΝΑ του κάστρου, ο
   άγγλος στρατηγός Τζέιμς Γουλφ νίκησε
   τον στρατό των γάλλων υπερασπιστών της
   Πόλης υπό την διοίκηση του Λουί-Ζοζέφ
   ντε Μοντκάλμ. Παρ' ότι ο Γουλφ σκοτώθηκε
   στην μάχη, η Πόλη του Κεμπέκ έπεσε
   οριστικά στα χέρια των Άγγλων, οι οποίοι
   την όρισαν πρωτεύουσα της Αποικίας του
   Κεμπέκ.

   Κατά την διάρκεια της Αμερικανικής
   Επανάστασης, οι επαναστάτες
   Αγγλοσάξωνες άποικοι προσπάθησαν να
   καταλάβουν την Πόλη, αλλά χωρίς
   αποτέλεσμα (1775).

   Από το 1859 έως το 1865, η Πόλη του Κεμπέκ
   ήταν η πρωτεύουσα της Αποικίας του
   Καναδά, και το 1864 στην Πόλη
   πραγματοποιήθηκε η πρώτη συνδιάσκεψη
   για την δημιουργία της Καναδικής
   Συνομοσπονδίας.

   Η Πόλη, παρά την ισχυρή αγγλική διοίκηση
   για έναν αιώνα περίπου, δεν έχασε ποτέ
   τον γαλλικό χαρακτήρα της. Ακόμα οι
   απόγονοι των πρώτων γάλλων εποίκων
   αποτελούν το 90% και πλέον των κατοίκων
   της Πόλης. Ωστόσο, η θέση της Πόλης του
   Κεμπέκ στην οικονομία του Καναδά πέρασε
   σε δεύτερη μοίρα μετά την οικονομική
   άνοδο του Μόντρεαλ και του Τορόντο κατά
   τον 19ο και τον 20ό αι. αντιστοίχως.

   Κατά την διάρκεια του Β΄ Παγκοσμίου
   Πολέμου, στην Πόλη του Κεμπέκ
   πραγματοποιήθηκαν δύο σημαντικές
   συναντήσεις κορυφής: μία τον Αύγουστο
   του 1943 μεταξύ του Φραγκλίνου Ρούσβελτ
   (πρόεδρος των ΗΠΑ), του Ουίνστον Τσώρτσιλ
   (πρωθυπουργός της Βρετανίας), του Τσε-βεν
   Σουνγκ (υπουργός Εξωτερικών της Κίνας)
   και του Μακένζι Κινγκ (πρωθυπουργός του
   Καναδά), και μία τον Σεπτέμβριο του 1944
   μεταξύ του Ρούσβελτ, του Τσώρτσιλ και
   των στρατιωτικών τους συμβούλων.

   Σήμερα η Πόλη του Κεμπέκ είναι η
   πρωτεύουσα και το διοικητικό κέντρο της
   ομώνυμης επαρχίας. Στο προάστιο
   Σαιντ-Φουά (Sainte-Foy) έχει την έδρα του το
   Πανεπιστήμιο Λαβάλ καθώς και τρία
   ιδρύματα του Πανεπιστημιακού Δικτύου
   του Κεμπέκ: η Εθνική Σχολή Δημόσιας
   Διοίκησης (École nationale de l'administration publique), το
   Εθνικό Ινστιτούτο Επιστημονικής
   Έρευνας (Institut national de la recherche scientifique) και
   το Ανοιχτό Πανεπιστήμιο (Télé-université).

[Επεξεργασία] Αξιοθέατα

   [IMG]
   [IMG]
   Γλυπτική με χιόνι και πάγο στα πλαίσια
   του καρναβαλιού που γίνεται κάθε
   Φεβρουάριο στην Πόλη του Κεμπέκ.

   Η Πόλη του Κεμπέκ είναι γνωστή για το
   χειμερινό καρναβάλι της και για τον
   πύργο Φροντενάκ (Château Frontenac), ένα
   ιστορικό ξενοδοχείο που δεσπόζει στην
   Παλιά Πόλη.

   Μέσα στην Παλιά Πόλη ή λίγο πιο έξω, ο
   επισκέπτης μπορεί να θαυμάσει
   καλοδιατηρημένα σπίτια που χτίστηκαν
   από τον 17ο έως τον 19ο αι., το επαρχιακό
   κοινοβούλιο(«Εθνοσυνέλευση») του Κεμπέκ
   (γαλλ.: Assemblée nationale du Québec), το Εθνικό
   Μουσείο Καλών Τεχνών του Κεμπέκ (γαλλ.:
   Musée national des beaux-arts du Québec) και το Μουσείο
   Πολιτισμού (γαλλ.: Musée de la Civilisation). Αξίζει
   επίσης να επισκεφθεί κανείς την Παναγία
   του Κεμπέκ (Notre-Dame de Québec), τον πρώτο
   καθεδρικό ναό βασιλικού ρυθμού που
   χτίστηκε στην Βόρεια Αμερική.

   Νοτιοδυτικά του κάστρου της Παλιάς
   Πόλης και σε απόσταση περίπου 1 χλμ.,
   βρίσκονται τα Πεδία του Αβραάμ, ο χώρος
   όπου στις 13 Σεπτεμβρίου του 1759 οι Γάλλοι
   ηττήθηκαν από τους Άγγλους με
   αποτέλεσμα η αποικία της Νέας Γαλλίας να
   πέσει οριστικά στα χέρια των τελευταίων.

   Περίπου 15 χλμ. ΒΑ από την Πόλη του Κεμπέκ,
   βρίσκονται οι καταρράκτες Μοντμορανσί
   (Chutes Montmorency) και 30 χλμ. πιο ανατολικά, στο
   χωριό Μπωπρέ, βρίσκεται η εντυπωσιακή
   Βασιλική της Αγίας Άννας (Sainte-Anne-de-Beaupré),
   σημείο προσκυνήματος για πολλούς
   καθολικούς.

[Επεξεργασία] Εξωτερικές συνδέσεις

     * Δήμος του Κεμπέκ
     * Τουριστικός Οργανισμός της Περιοχής
       της Πόλης του Κεμπέκ
     * Αστικές συγκοινωνίες της Πόλης του
       Κεμπέκ

   Ανακτήθηκε από
   "http://el.wikipedia.org/wiki/%CE%9A%CE%B5%CE%BC%CF%80%CE%AD%CE%BA_(%CF%80%CF%8C%CE%BB%CE%B7)"
   Κατηγορίες: Πόλεις του Καναδά | Κεμπέκ

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Български
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Euskara
     * فارسی
     * Suomi
     * Français
     * Frysk
     * Gaeilge
     * Gàidhlig
     * Galego
     * עברית
     * Hrvatski
     * Magyar
     * Bahasa Indonesia
     * Íslenska
     * Italiano
     * 日本語
     * ქართული
     * 한국어
     * Latina
     * Lumbaart
     * Lietuvių
     * Malagasy
     * मराठी
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Иронау
     * Papiamentu
     * Polski
     * Português
     * Română
     * Русский
     * Саха тыла
     * Scots
     * Simple English
     * Slovenčina
     * Slovenščina
     * Српски / Srpski
     * Svenska
     * Kiswahili
     * தமிழ்
     * ไทย
     * Tagalog
     * Türkçe
     * ئۇيغۇرچە / Uyghurche‎
     * Українська
     * اردو
     * Tiếng Việt
     * Volapük
     * Winaray
     * 中文
     * Bân-lâm-gú

     * Τελευταία τροποποίηση 16:31, 3 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
