   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Πετρωτό Αχαΐας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 38°12′4″N 21°46′38″E﻿ / ﻿38.20111, 21.77722

                Πετρωτό
   Νομός           Αχαΐας
   Δήμος           Μεσσάτιδος
   Πληθυσμός       452 (2001)
   Υψόμετρο        800 m
   Παλαιά ονομασία Βαλατούνα, Κλάους

   [IMG]
   [IMG]
   Το Πετρωτό
   [IMG]
   [IMG]
   Η οινοποιΐα Achaia Clauss

   Το Πετρωτό Αχαΐας είναι πρώην ανεξάρτητη κοινότητα και σήμερα δημοτικό
   διαμέρισμα (από το 1999) του Δήμου Μεσσάτιδος Αχαΐας. Η παλιά ονομασία του
   χωριού ήταν "Βαλατούνα" Συνορεύει με τον Δήμο Πατρέων, Κρήνη, Σαραβάλι και
   Γλαύκο. Στο Πετρωτό ανήκει και οι οικισμοί της Μαυρομανδήλας και η Αγία
   Παρασκευή. Επίσης εκεί βρίσκεται το καρναβαλικό εργαστήρι του Δήμου Πάτρας
   όπου κατασκευάζονται όλα τα καρναβαλικά άρματα , και η γνωστή ποτοποιία
   Αχάια Κλάους. Μάλιστα λόγω της οινοποιίας το χωριό είναι πιο γνωστό σαν
   Κλάους, ονομασία η οποία σήμερα ακόμα διατηρείτε στην αστική συγκοινωνία.

   Πίνακας περιεχομένων

     • 1 Ιστορία

          • 1.1 Πρόεδροι Κοινότητας

     • 2 Οικισμοί Πετρωτού

          • 2.1 Παλαιόπυργος
          • 2.2 Οικισμός Μαυρομανδήλας
          • 2.3 Οικισμός Αγίας Παρασκευής
          • 2.4 Κλάους

     • 3 Λαογραφία
     • 4 Αθλητισμός
     • 5 Αναφορές
     • 6 Πηγές

[Επεξεργασία] Ιστορία

   Σε ανασκαφές που έχουν γίνει στο λόφο Αμυγδαλιά, έχει βρεθεί οικισμός των
   γεωμετρικών χρόνων στην πλαγιά του λόφου και στην κορυφή του ίχνη
   οχυρωμένης ακρόπολης. Επίσης έχουν βρεθεί σε διάφορες θέσεις και ανασκαφεί
   μυκηναϊκοί και των ελληνιστικών χρόνων, θολωτοί τάφοι και πίθοι οι
   περισσότεροι των οποίων ασύλητοι . Βρέθηκαν πολλά όστρακα, αγγεία, ειδώλια
   , εργαλεία , επίσης σε άλλο σημείο του λόφου βρέθηκαν ερείπια μεγάλου
   κτηρίου των ελληνιστικών χρόνων. Ο χώρος θεωρήτε ιδιαίτερα σημαντικός και
   οι ανασκαφές συνεχίζονται. ^[1]

   Αρχικά αποτέλεσε οικισμό της κοινότητας Σαραβαλίου (1912), και από το 1919
   ανεξάρτητη κοινότητα . Την κοινότητα αποτελούσαν οι οικισμοί Βαλατούνα ,
   Μαυρομανδήλα, Παλαιόπυργος, Κλάους. έδρα ήταν η Βαλατούνα μέχρι το 1955
   που μεταφέρθηκε στην Μαυρομανδήλα. Το 1928 μετονομάστηκε σε Πετρωτό.

   Commons logo
   Τα Κοινά έχουν πολυμέσα σχετικά με το θέμα
   Πετρωτό Αχαΐας

   Στην επανάσταση του 1821 έγιναν στον οικισμό Παλαιόπυργος δύο μάχες . Η
   μία ή μάχη του Σαραβαλίου ,όπως είναι γνωστή σήμερα, ανάμεσα στον
   Κολοκοτρώνη και τους Τούρκους που ήταν κλεισμένοι στο κάστρο της Πάτρας.
   Ήταν κατά την πρώτη πολιορκία της πόλης από τους Έλληνες και στο χωριό
   είχε στρατοπεδεύσει και είχε το στρατηγείο όλων των ελληνικών δυνάμεων ο
   Θεόδωρος Κολοκοτρώνης. Κατά την ίδια πολιορκία τον Ιούλιο του 1821 είχε
   στίσει εδώ τα κανόνια του ο Γιουσούφ και χτύπαγε στο Σαραβάλι τους Έλληνες
   τελικά η πολιορκία έλειξε μετα από μάχη που έγινε και ο Γιουσούφ
   αναγκάστηκε να αποσύρει τα κανόνια του .

   Τον Αύγουστο του 1944 στην Αχαία Κλάους έγινε μάχη μεταξύ ανταρτών και
   ταγματασφαλιτών που είχαν οχυρωθεί μέσα στο εργοστάσιο . Οι αντάρτες
   παρόλο που κατάφεραν να αναρριχηθούν στα τείχη του δεν το κατέλαβαν και
   οπισθοχώρησαν στα βουνά.

  [Επεξεργασία] Πρόεδροι Κοινότητας

     • 1919-1978 ?
     • 1978-1982 Ανδρέας Κωτσόπουλος-Θεοδωρόπουλος^[2]
     • 1982-1986 Γιώργος Λιούρδης^[2]
     • 1986-1994 Βασίλειος Τσούλος^[2]
     • 1994-1998 ?

[Επεξεργασία] Οικισμοί Πετρωτού

  [Επεξεργασία] Παλαιόπυργος

   Ο Παλαιόπυργος είναι ο οικισμός που έγινε η γνωστή Μάχη του Σαραβαλίου.
   Επί τουρκοκρατίας ονομαζόταν Πύργος του Τσιτσίμπεη και η ονομασία
   προέρχεται από φράγκικο πύργο που είναι άγνωστο πότε ακριβώς
   κατασκευάστηκε, πάντως σε Ενετική απογραφή του 1700 αναφέρεται σαν χωριό
   με το όνομα Πύργος και 25 κάτοικους . Αρχικά ο Παλαιόπυργος αποτέλεσε
   οικισμό του δήμου Πατρέων από το 1912 ανήκε στο Σαραβάλι και από το 1919
   στην κοινότητα Πετρωτού. Εδώ το 1845 κατασκευάστηκε το πρώτο κλωστήριο
   βάμβακοκλωστικής στην Ελλάδα , ιδιοκτησίας Π. Φωτεινού.

  [Επεξεργασία] Οικισμός Μαυρομανδήλας

   Ο οικισμός της Μαυρομανδήλας είναι μεγαλύτερος σε πληθυσμό από το ίδιο το
   χωριό του Πετρωτού στην απογραφή του 2001 είχε 388 κατοίκους έναντι 34 του
   Πετρωτού. Για την ονομασία του υπάρχει μια λαϊκή παράδοση που λέει ότι
   οφείλεται όταν , άγνωστο πότε, απο κάποια άγνωστη αιτία πέθαναν όλοι οι
   άντρες του χωριού και από την μαύρη μαντήλα που φορούσαν οι γυναίκες σαν
   ένδειξη πένθους πήρε την ονομασία και το χωριό. Η παράδοση μάλιστα
   αναφέρει ότι οι γυναίκες εγκατέλειψαν το χωριό και εγκαταστάθηκαν στο
   σημερινό Πετρωτό. Ο Οικισμός ιδρύθηκε από βοσκούς που έρχονταν από τα
   ορεινά και ξεχυμώνιαζαν εκεί τα κοπάδια τους. Από το 1912 είναι τμήμα της
   κοινότητας Σαραβαλίου και από το 1919 της κοινότητας Πετρωτού. Το 1955
   είναι η έδρα της κοινότητας.

  [Επεξεργασία] Οικισμός Αγίας Παρασκευής

   Η Αγία Παρασκευή είναι ορεινός οικισμός ,στην απογραφή του 2001 είχε 10
   κατοίκους.

  [Επεξεργασία] Κλάους

     • Για την γνωστή ποτοποιία διαβάστε το κυρίως άρθρο Αχάια Κλάους

   Είναι ο οικισμός που περιβάλει την γνωστή ποτοποιία και δημιουργήθηκε από
   εργάτες της. Ακολούθησε και αυτή την μοίρα των υπόλοιπων οικισμών του
   Πετρωτού, αρχικά οικισμός του Σαραβαλίου και μετέπειτα του Πετρωτού.
   Μάλιστα το 1928 είχε 111 κατοίκους.

[Επεξεργασία] Λαογραφία

   Στην Μαυρομανδήλα ζούσε ένα στοιχείο το οποίο συχνά πάλευε με το στοιχείο
   του Σαραβαλίου , αλά σαν πιο δυνατό το νικούσε συνέχεια. Σε μια μονομαχία
   που αποφασίσανε τα δύο στοιχειά έβαλαν στοίχημα όποιο νικήσει να θανατώσει
   τους άντρες του χωριού αυτού που θα έχανε. Το στοιχείο του Σαραβάλι με
   δόλο και την βοήθεια ενός κυνηγού σκότωσε αυτό της Μαυρομανδήλας αλλά
   επειδή ήταν καλό δεν πείραξε τους άντρες του χωριού. Η παράδοση λέει ότι
   έτσι πήρε το όνομα του ο οικισμός από το πένθος των γυναικών που φορούσαν
   μαύρη μανδήλα για να πενθήσουν το στοιχειό.

[Επεξεργασία] Αθλητισμός

   Στο Πετρωτό υπάρχουν το Γήπεδο Ανδρέας Κάνιστρας της Ε.Π.Σ. Αχαΐας με
   πλαστικό τάπητα και το , Ξερό, γήπεδο της ομάδας του χωριού του Ίκαρου.

[Επεξεργασία] Αναφορές

    1. ↑ Ιστορικόν λεξικόν των Πατρών, Κώστα Τριανταφύλλου, Τρίτη έκδοσις,
       Πάτρα 1995
    2. ↑ ^2,0 ^2,1 ^2,2 Πληθυσμιακή διοικητική & Γεωγραφική εξέλιξη των δήμων
       & κοινοτήτων του νομού Αχαΐας Εκλογικές αναμετρήσεις Πετρωτού

[Επεξεργασία] Πηγές

     • Το κάστρο του Σαραβαλίου, ένα χωριό μια ιστορία, Νίκου
       Παναγιωτακόπουλου, Πάτρα 2000,
     • Ιστορία της πόλεως Πατρών Στέφανου Θωμοπούλου, Αχαϊκές εκδόσεις, Πάτρα
       1999, SET ISBN 960-7960-10-6
     • Το λιμάνι της σταφίδας, Χρήστου Μούλια, εκδόσεις Περί Τεχνών, Πάτρα
       2000, ISBN 960-86814-0-5
     • Ιστορία της Ελληνικής επανάστασης, Σπυρίδωνος Τρικούπη, Εκδόσεις Νέα
       Σύνορα-Α.Α. Λιβάνη, Αθήνα 1993
     • Απομνημονεύματα Θεόδωρου Κολοκοτρώνη, Γιώργου Τερτσέτη, εκδόσεις
       Βεργίνα

   π • σ • ε
                   Δημοτικά Διαμερίσματα του Δήμου Μεσσάτιδος
   Κρήνη  · Οβρυά  · Σαραβάλι  · Θέα  · Καλλιθέα  · Πετρωτό  · Κρυσταλλόβρυση

   Ανακτήθηκε από
   "http://el.wikipedia.org/wiki/%CE%A0%CE%B5%CF%84%CF%81%CF%89%CF%84%CF%8C_%CE%91%CF%87%CE%B1%CE%90%CE%B1%CF%82"
   Κατηγορίες: Χωριά του νομού Αχαΐας | Δήμος Μεσσάτιδος | Αρχαία Αχαΐα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Română

     • Τελευταία τροποποίηση 20:06, 8 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
