   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Κωνσταντίνος Καραθεοδωρή

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

          Κωνσταντίνος Καραθεοδωρή
   Caratheodory constantin.jpg
    Γέννηση   13 Σεπτεμβρίου, 1873
              Βερολίνο, Γερμανία
    Θάνατος   2 Φεβρουαρίου 1950 (76 ετών)
              Μόναχο, Γερμανία
   Εθνικότητα Ελληνική
   Υπηκοότητα Γερμανική
    Ιδιότητα  Μαθηματικός


   Ο Κωνσταντίνος Καραθεοδωρή (Βερολίνο, 13 Σεπτεμβρίου 1873 – Μόναχο, 2
   Φεβρουαρίου 1950) ήταν κορυφαίος σύγχρονος Έλληνας μαθηματικός που
   διακρίθηκε σε παγκόσμιο επίπεδο. Ο Καραθεοδωρή ήταν γνωστός εκτός Ελλάδας
   ως Constantin Carathéodory και συχνά αναφέρεται (λανθασμένα) ως
   Καραθεοδωρής. Το επιστημονικό έργο του Κωνσταντίνου Καραθεοδωρή
   επεκτείνεται σε πολλούς τομείς των Μαθηματικών, της Φυσικής και της
   Αρχαιολογίας. Είχε σημαντικότατη συνεισφορά ιδιαίτερα στους τομέις της
   πραγματικής ανάλυσης, συναρτησιακής ανάλυσης και θεωρίας μέτρου και
   ολοκλήρωσης.

   Πίνακας περιεχομένων

     • 1 Βιογραφία

          • 1.1 Η παιδική του ηλικία
          • 1.2 Τα νεανικά χρόνια
          • 1.3 Τα πρώτα επιστημονικά βήματα
          • 1.4 Η επιστημονική αναγνώριση
          • 1.5 Τα τελευταία χρόνια

     • 2 Το επιστημονικό του έργο

          • 2.1 Παιδιά
          • 2.2 Συνέδρια

     • 3 Προτεινόμενη βιβλιογραφία
     • 4 Παραπομπές
     • 5 Εξωτερικοί σύνδεσμοι

[Επεξεργασία] Βιογραφία

  [Επεξεργασία] Η παιδική του ηλικία

   Ο πατέρας του Καραθεοδωρή, Στέφανος Καραθεοδωρή, ήταν νομικός από την
   Κωνσταντινούπολη με καταγωγή από το Μποσνοχώρι ή Βύσσα (σήμερα μεταφέρθηκε
   στη Νέα Βύσσα του Νομού Έβρου) της Ανατολικής Θράκης. Εργάστηκε ως
   διπλωμάτης για την Οθωμανική Αυτοκρατορία, αρχικά ως γραμματέας και
   κατόπιν ως πρέσβης του Σουλτάνου στις Βρυξέλλες, την Αγία Πετρούπολη και
   το Βερολίνο. Η μητέρα του Καραθεοδωρή, Δέσποινα το γένος Πετροκοκκίνου,
   κατάγονταν από τη Χίο.

   Η μητέρα του πέθανε όταν ο Κωνσταντίνος ήταν μόλις έξι ετών και ο νεαρός
   Καραθεοδωρή ανατράφηκε από την γιαγιά του, Ευθαλία Πετροκόκκινου. Μεγάλωσε
   σε ένα ευρωπαϊκό, επιστημονικό και αριστοκρατικό περιβάλλον, με ζωντανά τα
   στοιχεία της ελληνορθόδοξης οικογενειακής καταγωγής. Πέρασε τα παιδικά του
   χρόνια στις Βρυξέλλες, όπου ο πατέρας του ήταν πρέσβης της Υψηλής Πύλης
   από το 1875, με αποτέλεσμα να έχει ως μητρική γλώσσα τα ελληνικά και τα
   γαλλικά. Πριν ακόμη μπει στην εφηβεία μιλούσε τουρκικά και γερμανικά.

   Από το 1883 έως το 1885 φοίτησε σε σχολεία της Ριβιέρα και του Σαν Ρέμο.
   Ένα χρόνο φοίτησε σε γυμνάσιο των Βρυξελλών, όπου στο μάθημα της
   Γεωμετρίας αισθάνθηκε την αγάπη και την κλίση που είχε για τα Μαθηματικά.
   Το 1886 γράφτηκε στο γυμνάσιο Ατενέ Ρουαγιάλ των Βρυξελλών, από όπου
   αποφοίτησε το 1891. Στο Βέλγιο τότε γινόταν διαγωνισμός μαθηματικών στον
   οποίο κλήθηκε η τάξη του να διαγωνιστεί για δύο χρονιές κατά σειρά και ο
   Καραθεοδωρή πήρε την πρώτη θέση και τις δύο χρονιές.

  [Επεξεργασία] Τα νεανικά χρόνια

   Από το 1891 έως το 1895, σπούδασε πολιτικός μηχανικός στη Στρατιωτική
   Σχολή του Βελγίου στις Βρυξέλλες. Με την αποφοίτησή του, το 1895,
   αποδέχτηκε την πρόσκληση του θείου του, Αλέξανδρου Στεφάνου Καραθεοδωρή, ο
   οποίος ήταν γενικός διοικητής της Κρήτης, και τον επισκέφθηκε στα Χανιά.
   Εκεί γνωρίστηκε με τον Ελευθέριο Βενιζέλο. Στην συνέχεια πήγε στην Λέσβο,
   όπου μετείχε στην κατασκευή έργων οδοποιίας, ενώ το 1898 πήγε στην
   Αίγυπτο, για να εργαστεί ως μηχανικός στην βρετανική εταιρεία που
   κατασκεύαζε το φράγμα στο Ασουάν. Στην Αίγυπτο συνέχισε να μελετά
   μαθηματικά συγγράμματα, ενώ έκανε και μετρήσεις στην κεντρική είσοδο της
   πυραμίδας του Χέοπα, τις οποίες και δημοσίευσε.

   Στην Αίγυπτο, ο Καραθεοδωρή κατάλαβε πόσο μεγάλη γοητεία και επιρροή
   ασκούσαν επάνω του τα Μαθηματικά και συνειδητοποίησε πως η δουλειά του
   μηχανικού δεν ήταν εκείνη που αναζητούσε το ανήσυχο πνεύμα του. Έτσι το
   1900, ο 27χρονος πια Καραθεοδωρή, προς μεγάλη έκπληξη των δικών του,
   αποφάσισε να εγκαταλείψει το επάγγελμα του μηχανικού και να πάει στην
   Γερμανία για να σπουδάσει Μαθηματικά. Για δύο χρόνια παρακολούθησε
   μαθήματα Μαθηματικών στο Πανεπιστήμιο του Βερολίνου.

  [Επεξεργασία] Τα πρώτα επιστημονικά βήματα

   Στο Βερολίνο ο Καραθεοδωρή είχε την τύχη να παρακολουθήσει μαθήματα από
   μεγάλους μαθηματικούς όπως ο Χέρμαν Σβαρτς (Herman Schwarz), ο Γκέοργκ
   Φρομπένιους (Georg Frobenius), ο Έρχαρντ Σμιτ (Erhard Schmidt) και ο
   Λάζαρος Φουξ (Lazarus Fuchs). Ο Σμιτ το φθινόπωρο του 1901 έφυγε για το
   πανεπιστήμιο του Γκέτινγκεν και παρακίνησε τον Καραθεοδωρή να αποφασίσει
   να εγκατασταθεί κι εκείνος εκεί. Έτσι το 1902, ο Καραθεοδωρή μεταγράφηκε
   στο Πανεπιστήμιο του Γκέτινγκεν για να κάνει διδακτορική διατριβή υπό την
   επίβλεψη του Χέρμαν Μινκόβσκι (Hermann Minkowski).

   Το Γκέτινγκεν εκείνη την εποχή είχε θεωρηθεί σαν το μεγαλύτερο κέντρο των
   Μαθηματικών και δύο διάσημοι καθηγητές, ο Νταβίντ Χίλμπερτ (David Hilbert)
   και ο Φέλιξ Κλάιν (Felix Klein), δίδασκαν εκεί. Αυτοί οι δύο σπουδαίοι
   μαθηματικοί επέδρασαν πολύ στη ζωή και στη σταδιοδρομία του ως
   μαθηματικού. Ο Καραθεοδωρή αναγορεύτηκε διδάκτορας στο Πανεπιστήμιο του
   Γκέτινγκεν το 1904 και αμέσως μετά ζήτησε να εργαστεί στην Ελλάδα. Οι
   αρμόδιοι όμως του απάντησαν ότι είχε ελπίδες να διοριστεί μόνο σαν
   δάσκαλος σε σχολεία της επαρχίας. Τότε γύρισε στη Γερμανία, όπου τον
   επόμενο χρόνο (Μάρτιος 1905) αναγορεύτηκε υφηγητής των Μαθηματικών στο
   Πανεπιστήμιο του Γκέτινγκεν. Στο ίδιο πανεπιστήμιο δίδαξε μέχρι το 1908.
   Την ίδια χρονιά παντρεύτηκε την τότε 24χρονη Ευφροσύνη, με την οποία
   απέκτησε δύο παιδιά, τον Στέφανο και τη Δέσποινα.

  [Επεξεργασία] Η επιστημονική αναγνώριση

   Από το 1909 έως το 1920 δίδαξε Μαθηματικά σε διάφορα γερμανικά ακαδημαϊκά
   ιδρύματα: Αννόβερο, Μπρέσλαου (Βροκλάου στην σημερινή Πολωνία), Γκέτινγκεν
   και Βερολίνο. Η φήμη του ως μαθηματικού τον έφερε σε φιλική και
   επαγγελματική επαφή με άλλους μεγάλους ομολόγους της εποχής του όπως ο Μαξ
   Πλανκ (Max Plank), ο Άλμπερτ Αϊνστάιν, ο Σβαρτς, ο Φρομπένιους, ο Σμιτ, ο
   Χίλμπερτ, ο Κλάιν, κ.ά.

   Ιδιαίτερη ήταν η σχέση που συνέδεε τον Καραθεοδωρή με τον Αλβέρτο
   Αϊνστάιν. Οι δύο άνδρες γνωρίσθηκαν το 1915 διατήρησαν μια επιστημονική
   σχέση, στηριγμένη στην αλληλοεκτίμηση και σεβασμό. Τότε άρχισε και το
   ενδιαφέρον του Καραθεοδωρή για την Θεωρία της Σχετικότητας.

   Το 1911, μετά από πρόσκληση του Ελευθέριου Βενιζέλου, ο Καραθεοδωρή
   συμμετείχε στην επιτροπή επιλογής καθηγητών για το Πανεπιστήμιο Αθηνών. Το
   1913 έγινε καθηγητής της Α΄ έδρας της μαθηματικής επιστήμης του
   Πανεπιστημίου του Γκεντινγκεν, θέση στην οποία παρέμεινε μέχρι το 1918. Το
   1920, πάλι με πρόσκληση του Βενιζέλου, ανέλαβε να οργανώσει το Ιόνιο
   Πανεπιστήμιο στη Σμύρνη. Η απόφαση του Καραθεοδωρή να επιστρέψει στην
   πατρίδα του προκειμένου να της φανεί χρήσιμος, παρόλο που μεσουρανούσε στη
   Γερμανία, είναι μάλλον ενδεικτική της αγάπης του για την Ελλάδα.

   Στην Σμύρνη ο Καραθεοδωρή έμεινε μέχρι την κατάρρευση του μικρασιατικού
   μετώπου τον Αύγουστο του 1922. Όταν οι Τούρκοι εισέβαλαν στην πόλη, ο
   49χρονος Καραθεοδωρή κατόρθωσε να διασώσει τη βιβλιοθήκη και πολλά από τα
   εργαστηριακά όργανα του Ιωνίου Πανεπιστημίου και να τα μεταφέρει στο
   Πανεπιστήμιο Αθηνών. Η δωρεά Καραθεοδωρή βρίσκεται μέχρι τις μέρες μας στο
   Μουσείο Φυσικών Επιστημών του Πανεπιστημίου Αθηνών. Το 1922 διορίστηκε
   καθηγητής στο Πανεπιστήμιο Αθηνών και το 1923 διορίσθηκε καθηγητής στο
   Εθνικό Μετσόβιο Πολυτεχνείο.

   Μάλλον απογοητευμένος από την μίζερη κατάσταση των ελληνικών
   πανεπιστημίων, εγκατέλειψε την Ελλάδα το 1924, για να αναλάβει καθηγητική
   θέση στο Πανεπιστήμιο του Μονάχου, που εκείνο τον καιρό ήταν το δεύτερο
   μεγαλύτερο πανεπιστήμιο της Γερμανίας και δίδασκαν σ' αυτό κορυφαία
   ονόματα. Το Νοέμβριο του 1926, έγινε μέλος στη νεοϊδρυθείσα Ακαδημία
   Αθηνών για την τάξη των Θετικών Επιστημών. Το 1928, ανταποκρινόμενος σε
   πρόσκληση από το Πανεπιστήμιο Χάρβαρντ και την Αμερικανική Μαθηματική
   Εταιρεία, επισκέφθηκε τις ΗΠΑ μαζί με την γυναίκα του για έναν σχεδόν
   χρόνο, για να δώσει διαλέξεις σε διάφορα αμερικανικά πανεπιστήμια.

   Το 1930, πάλι μετά από πρόσκληση του Ελευθέριου Βενιζέλου, ανέλαβε
   καθήκοντα κυβερνητικού επιτρόπου στο Πανεπιστήμιο Αθηνών και το
   Θεσσαλονίκης για να βοηθήσει στην αναδιοργάνωση του πρώτου και στην
   οργάνωση του (νεοσύστατου) δεύτερου.

  [Επεξεργασία] Τα τελευταία χρόνια

   Το 1932, επέστρεψε στην έδρα του στο Μόναχο και παρέμεινε στην πόλη αυτή,
   ακόμα και μέσα στα δύσκολα χρόνια του Β΄ Παγκοσμίου Πολέμου. Το 1945,
   διάφορα αμερικανικά πανεπιστήμια τον προσκάλεσαν για να εγκατασταθεί και
   να διδάξει στις ΗΠΑ, αλλά προτίμησε να μείνει στη Γερμανία, αφού ήταν
   ηλικιωμένος και είχε ήδη χάσει την σύντροφό του.

   Τον Δεκέμβριο του 1949 έδωσε την τελευταία του διάλεξη στο Μόναχο. Πέθανε
   δύο μήνες αργότερα. Η σορός του ενταφιάστηκε στο Δασικό Νεκροταφείο του
   Μονάχου.

[Επεξεργασία] Το επιστημονικό του έργο

   Ο Καραθεοδωρή άρχισε να συγγράφει επιστημονικές μελέτες ήδη από τον καιρό
   που εργάζονταν ως μηχανικός στην Αίγυπτο. Οι έρευνες του, τις οποίες
   δημοσίευσε κυρίως στα γερμανικά, συνθέτουν ένα τεράστιο και πολύπλευρο
   έργο, το οποίο τον κατατάσσει μεταξύ των μεγαλύτερων μαθηματικών.

   Αρχικά ασχολήθηκε με τον Λογισμό των Μεταβολών και η διδακτορική διατριβή
   του (Γκέτινγκεν, 1904) φέρει τον τίτλο «Περί των ασυνεχών λύσεων στον
   Λογισμό των Μεταβολών». Στην συνέχεια, καταπιάστηκε με όλους σχεδόν του
   κλάδους των Μαθηματικών: θεωρία πραγματικών συναρτήσεων, θεωρία μιγαδικών
   συναρτήσεων, διαφορικές εξισώσεις, θεωρία συνόλων και διαφορική γεωμετρία,
   σύμμορφες απεικονίσεις κ.ά.

   Οι μαθηματικές του αποδείξεις χαρακτηρίζονται από «κομψότητα και
   απλότητα», αλλά και αυστηρότητα που δίνει απόλυτη ασφάλεια στα
   συμπεράσματα που προκύπτουν. Με την συμβολή του στον Λογισμό των Μεταβολών
   βοήθησε στην ανάπτυξη της Γενικής Θεωρίας της Σχετικότητας προκαλώντας τον
   θαυμασμό του ίδιου του Αϊνστάιν:

     «Αν θέλετε να μπείτε στον κόπο να μου εξηγήσετε ακόμα και τους
     κανονικούς μετασχηματισμούς θα βρείτε έναν ευγνώμονα και ευσυνείδητο
     ακροατή. Αν όμως λύσετε και το πρόβλημα των κλειστών γραμμών του χρόνου,
     θα σταθώ μπροστά σας με σταυρωμένα χέρια. Πίσω από αυτό υπάρχει κρυμμένο
     κάτι που είναι αντάξιο του ιδρώτα των καλυτέρων.» — Επιστολή του
     Αϊνστάιν προς τον Καραθεοδωρή, 1916

   Η συμβολή του στην Θεωρητική Φυσική ήταν ουσιαστική στην μαθηματική
   θεμελίωση τομέων της Φυσικής όπως η Θερμοδυναμική, η Γεωμετρική Οπτική, η
   μηχανική και η Σχετικότητα.

   Το 1909 δημοσίευσε μία εργασία με τίτλο «Έρευνα επί των βάσεων της
   Θερμοδυναμικής» στο περιοδικό Mathematische Annalen. Η εργασία αυτή έγινε
   ευρέως γνωστή στους κύκλους των φυσικών μόνο το 1921 από ένα σχετικό άρθρο
   του Μαξ Μπορν (Max Born) στο περιοδικό Physikalische Zeitschrift. Στην
   εργασία του 1909 περιέχεται και η περίφημη Αρχή Καραθεοδωρή που λέει ότι

     «σε κάθε κατάσταση θερμοδυναμικής ισορροπίας ενός συστήματος υπάρχουν
     μερικές απείρως γειτονικές καταστάσεις ισορροπίας στις οποίες δεν
     μπορούμε να φτάσουμε με αδιαβατικές μεταβολές».

   Με απλά αξιώματα και υποθέσεις, ο Καραθεοδωρή κατόρθωσε να φτάσει στον
   ορισμό θεμελιωδών θερμοδυναμικών μεγεθών όπως της εντροπίας, χωρίς καμία
   αναφορά σε θερμοδυναμικούς κύκλους κ.λπ.

   Υπήρξε μέλος των ακαδημιών Βερολίνου (1919), Γκέτινγκεν (1920), Μονάχου
   (1925), Κολονίας (1926, Αθηνών (1927) και Ρώμης (1929).

  [Επεξεργασία] Παιδιά

   Το μαθηματικό έργο του (βιβλία, άρθρα, κλπ.) συλλέχθηκε επιμελώς από τον
   γιο του, Στέφανο, και εκδόθηκε στα γερμανικά το 1957. Η κόρη του, Δέσποινα
   Καραθεοδωρή-Ροδοπούλου, επιμελήθηκε την πρόσφατη έκδοση της βιογραφίας του
   στα ελληνικά. Γεννήθηκε και μεγάλωσε στην Γερμανία το 1909. Παντρεύτηκε
   τον πολιτικό , πρόεδρο της βουλής και υπουργό, Κωνσταντίνο Ροδόπουλο με
   τον οποίο απέκτησε ένα παιδί, το Στέφανο. Το 1950 με την επιστροφή της από
   τη Γερμανία έζησε σε ένα κτήμα στην Παραλία Σκοτίνας στην Πιερία
   συγγράφοντας βιβλία με θέμα τον διάσημο πατέρα της, όπως Κωνσταντίνος
   Καραθεοδωρής ο σοφός Έλλην του Μονάχου (μαζί με την Δέσποινα
   Βλαχοστεργίου- Βασβατέκη)^[1]. Πέθανε πλήρης ημερών το Νοέμβριο του 2009.
   Με το θάνατό της εξέλιπε και το όνομα της οικογένειας.

  [Επεξεργασία] Συνέδρια

   Το 1973, η Ελληνική Μαθηματική Εταιρία διοργάνωσε διεθνές συμπόσιο για τα
   100 χρόνια από την γέννησή του Καραθεοδωρή, ενώ το 2000 το Δημοκρίτειο
   Πανεπιστήμιο Θράκης διοργάνωσε παγκόσμιο συνέδριο Μαθηματικών για τα 50
   χρόνια από τον θάνατο του μεγάλου επιστήμονα. Ανδριάντας του έχει στηθεί
   στην Κομοτηνή με πρωτοβουλία του εκεί παραρτήματος της Ελληνικής
   Μαθηματικής Εταιρίας.

[Επεξεργασία] Προτεινόμενη βιβλιογραφία

     • Στα ελληνικά

    1. Βαγγέλης Σπανδάγος, Η ζωή και το έργο του Κωνσταντίνου Καραθεοδωρή,
       εκδ. Αίθρα, Αθήνα 2000. ISBN 9607007840.
    2. Δέσποινα Καραθεοδωρή-Ροδοπούλου και Δέσποινα Βλαχοστεργίου-Βασβατέκη,
       Κωνσταντίνος Καραθεοδωρή, εκδ. Κάκτος, Αθήνα 2001, σελ. 284. ISBN
       9603824526.
    3. (Συλλογικό), «Κ. Καραθεοδωρή: Ο έλληνας Αϊνστάιν», Ε Ιστορικά
       (Ελευθεροτυπία), 13 Νοεμβρίου 2003.

     • Στα αγγλικά

    1. Maria Georgiadou, Constantin Carathéodory: Mathematics and Politics in
       Turbulent Times, Springer Verlag, 2004. ISBN 3540442588.

[Επεξεργασία] Παραπομπές

    1. ↑ Πολιτιστικός Σύλλογος Νέας Βύσσας

[Επεξεργασία] Εξωτερικοί σύνδεσμοι

     • Σύνδεσμος Φίλων Καραθεοδωρή
     • Κωνσταντίνος Καραθεοδωρής (sic) — Σύντομο βιογραφικό του Κ.
       Καραθεοδωρή από τον Θοδωρή Λαϊνά, εφημ. Το Βήμα, 28 Ιουλίου 2002.
     • Η συμβίωση Φυσικής και Μαθηματικών — Άρθρο του Κωνσταντίνου Βαγιονάκη
       για το «πώς ο διάσημος έλληνας μαθηματικός Κωνσταντίνος Καραθεοδωρής
       (sic) ανίχνευσε τα όρια των δύο επιστημών». Από την εφημ. Το Βήμα, 17
       Δεκεμβρίου 2000.
     • Ο Έλληνας που... γοήτευσε τον Αϊνστάιν, του Δημήτρη Νίκογλου
       (Καθημερινή 12/09/2006)
     • (Αγγλικά) Constantin Carathéodory — Εκτενής βιογραφία από τους J.
       O'Connor και E. F. Robertson, με αναφορές και στην αμφιλεγόμενη στάση
       του μαθηματικού κατά την περίοδο του Β΄ Παγκοσμίου Πολέμου.
     • Αρθρα και αναλύσεις του Ν. Λυγερού
     • Κωνσταντίνου Μπενά: "Αϊνστάιν και Καραθεοδωρή: Ποιός είναι τελικά ο
       πατέρας της Θεωρίας της Σχετικότητας;" Περισκόπιο της Επιστήμης,
       Τεύχος 320, Νοέμβριος 2007

   π • σ • ε
         Καθηγητές του Εθνικού και Καποδιστριακού Πανεπιστημίου Αθηνών
                      (Πρώτη Εκατονταετηρίδα 1837 - 1937)
                          Μισαήλ Αποστολίδης • Θεόκλητος Φαρμακίδης •
                          Κωνσταντίνος Κοντογόνης • Δαμιανός Λιβερόπουλος •
                          Διονύσιος Κλεόπας • Παναγιώτης Ρομπότης •
                          Αλέξανδρος Λυκούργος • Θεόκλητος Βίμπος • Νικόλαος
                          Δαμαλάς • Αναστάσιος Διομήδης Κυριακός • Νικηφόρος
                          Καλογεράς • Παναγιώτης Παυλίδης (ακαδημαϊκός) •
                          Ζήκος Ρώσης • Προκόπιος Οικονομίδης • Εμμανουήλ
   Θεολογική Σχολή        Ζολώτας • Γεώργιος Δερβός • Ιγνάτιος Μοσχάκης •
                          Νικόλαος Παπαγιαννόπουλος • Χρήστος Ανδρούτσος •
                          Φίλιππος Παπαδόπουλος • Ιωάννης Μεσολωράς •
                          Χρυσόστομος Παπαδόπουλος • Γρηγόριος Παπαμιχαήλ •
                          Αμίλκας Αλιβιζάτος • Κωνσταντίνος Δυοβουνιώτης •
                          Δημήτριος Μπαλάνος • Βασίλειος Στεφανίδης •
                          Νικόλαος Λούβαρις • Γεώργιος Σωτηρίου • Παναγιώτης
                          Μπρατσιώτης • Βασίλειος Βέλλας • Ευάγγελος
                          Αντωνιάδης
                          Γεώργιος Α. Ράλλης • Ιωάννης Σούτσος • Γεώργιος
                          Μαυροκορδάτος • Περικλής Αργυρόπουλος • Σπυρίδων
                          Πήλικας • Παύλος Καλλιγάς • Πέτρος Παπαρρηγόπουλος
                          • Βασίλειος Οικονομίδης • Νικόλαος Σαρίπολος •
                          Κωνσταντίνος Φρεαρίτης • Διομήδης Κυριακός • Μιχαήλ
                          Ποτλής • Μάρκος Ρενιέρης • Εμμανουήλ Κόκκινος •
                          Νικόλαος Δαμασκηνός • Νικόλαος Κυριακός •
                          Κωνσταντίνος Κωστής • Στέφανος Στρέιτ • Δημήτριος
                          Θεοφανόπουλος • Ξενοφών Ψαράς • Αλκιβιάδης Κρασάς •
                          Αθανάσιος Ροντήρης • Ιωάννης Ζωγράφος • Ιωάννης
                          Ευταξίας • Νεοκλής Καζάζης • Γεώργιος Αγγελόπουλος
                          • Νικόλαος Γούναρης • Νικόλαος Δημαράς •
                          Κωνσταντίνος Πολυγένης • Ανδρέας Ανδρεάδης •
   Νομική Σχολή           Ιωάννης Αραβαντινός • Δημήτριος Παππούλιας •
                          Αντώνιος Μομφεράτος • Κωνσταντίνος Βασιλείου •
                          Ιωάννης Σημαντήρας • Τιμολέων Ηλιόπουλος • Μιχαήλ
                          Λιβαδάς • Πέτρος Φωτιάδης • Κωνσταντίνος Δεμερτζής
                          • Γεώργιος Στρέιτ • Νικόλαος Σαρίπολος (νεώτερος) •
                          Θρασύβουλος Πετιμεζάς • Κωνσταντίνος Ράλλης •
                          Κωνσταντίνος Τριανταφυλλόπουλος • Στυλιανός
                          Σεφεριάδης • Θεόδωρος Αγγελόπουλος • Κυριάκος
                          Βαρβαρέσος • Γεώργιος Μπαλής • Γεώργιος Μαριδάκης •
                          Αλέξανδρος Σβώλος • Ξενοφών Ζολώτας • Μιχαήλ
                          Δένδιας • Ηλίας Αναστασιάδης • Κωνσταντίνος
                          Τσούκλας • Νικόλαος Χωραφάς • Κωνσταντίνος Γαρδίκας
                          • Παναγιώτης Κανελλόπουλος • Γεώργιος Πετρόπουλος •
                          Γεώργιος Ράμνος • Γκίκας Δοκός
                          Αλέξιος Πάλλης • Ιωάννης Ολύμπιος • Νικόλαος Κωστής
                          • Ιωάννης Βούρος • Αναστάσιος Γεωργιάδης Λευκίας •
                          Δημήτριος Μαυροκορδάτος • Έρικ Τράιμπερ • Ιωάννης
                          Νικολαΐδης Λεβαδεύς • Δαμιανός Γεωργίου •
                          Κωνσταντίνος Μαυρογιάννης • Νικόλαος Πετσάλης •
                          Γεώργιος Πρινάρης • Γεώργιος Μακκάς • Μιλτιάδης
                          Βενιζέλος • Θεόδωρος Αφεντούλης • Διονύσιος
                          Αιγινήτης • Ανδρέας Αναγνωστάκης • Στέφανος
                          Σταυρινάκης • Κωνσταντίνος Βουσάκης • Δημήτριος
                          Ορφανίδης • Σταμάτιος Κρίνος • Αντώνιος Βιτσάρης •
                          Σπυρίδων Μπαλάνος • Γεώργιος Φωκάς - Κοσμετάτος •
                          Παναγιώτης Κυριακός • Χαράλαμπος Πρετεντέρης
                          Τυπάλδος • Θεόδωρος Αρεταίος • Κωνσταντίνος
                          Δηλιγιάννης • Αντώνιος Μπάστας • Παύλος Ιωάννου •
                          Σπυρίδων Μαγγίνας • Γεώργιος Καραμήτσας • Μιχαήλ
                          Χατζημιχάλης • Ιωάννης Ζωχιός • Αχιλλεύς Γεωργαντάς
                          • Αναστάσιος Ζίννης • Δημήτριος Κόνσολας • Ιούλιος
                          Γαλβάνης • Λουκάς Παπαϊωάννου • Δημήτρης Χασιώτης •
                          Ρήγας Νικολαΐδης • Γεώργιος Βάφας • Νικόλαος Μακκάς
                          • Νικόλαος Πεζόπουλος • Νικόλαος Δελαπόρτας •
                          Ευάγγελος Καλλιόντζης • Γεώργιος Γαζέπης •
   Ιατρική Σχολή          Κωνσταντίνος Σάββας • Νικόλαος Καλλικούνης •
                          Γεώργιος Ιωακείμογλου • Θεόδωρος Ζαΐμης • Γεράσιμος
                          Φωκάς • Βασίλειος Πρωτόπουλος • Δημήτριος
                          Κατερινόπουλος • Χρήστος Μαλανδρίνος • Αντώνιος
                          Χρηστομάνος • Δημοσθένης Τριανταφυλλάκος •
                          Δημήτριος Δημητριάδης • Μιχαήλ Κατσαράς •
                          Κωνσταντίνος Λούρος • Μενέλαος Σακόρραφος •
                          Κωνσταντίνος Μελισσηνός • Γεώργιος Σκλαβούνος •
                          Γεώργιος Φωτεινός • Μαρίνος Γερουλάνος • Βλαδίμηρος
                          Μπένσης • Ιωάννης Γεωργιάδης (ιατρός) • Σπυρίδων
                          Λιβιεράτος • Αναστάσιος Αραβαντινός • Νικόλαος
                          Αλιβιζάτος (ιατρός) • Πολύβιος Κορύλλος • Νικόλαος
                          Πετσάλης • Αριστοτέλης Κούζης • Κωνσταντίνος
                          Μέρμηγκας • Κωνσταντίνος Λογοθετόπουλος • Εμμανουήλ
                          Κοντολέων • Ιωάννης Κατσαράς • Σπυρίδων Δοντάς •
                          Γεώργιος Μάκκας • Γεώργιος Κοσμετάτος • Μελέτιος
                          Γεωργόπουλος • Γεώργιος Παμπούκης • Νικόλαος Λούρος
                          • Κωνσταντίνος Χωρέμης • Πέτρος Κόκκαλης • Σωκράτης
                          Τσάκωνας • Ιωάννης Κουμάρης • Ιωάννης Χρυσοσπάθης •
                          Σπυρίδων Οικονόμος • Θεμιστοκλής Σκλαβούνος •
                          Νικόλαος Μιχαηλίδης • Κωνσταντίνος Μουτούσης •
                          Ιωάννης Χρυσικός • Εμμανουήλ Λαμπαδάριος
                          Κωνσταντίνος Σχινάς • Θεόδωρος Μανούσης • Νεόφυτος
                          Βάμβας • Γεώργιος Γεννάδιος • Λουδοβίκος Ρος •
                          Ερρίκος Ουλέριχος • Ιωάννης Βένθυλος • Φίλιππος
                          Ιωάννου • Εδουάρδος Μάσσων • Κωνσταντίνος Ασώπιος •
                          Φραγκίσκος Πυλαρινός • Αλέξανδρος Ραγκαβής •
                          Στέφανος Κουμανούδης • Νικόλαος Κοτζιάς •
                          Κωνσταντίνος Παπαρρηγόπουλος • Νίκος Βέης •
                          Ευθύμιος Καστόρχης • Αθανάσιος Ρουσόπουλος •
                          Γεώργιος Παπασλιώτης • Δημήτριος Μαυροφίδης •
                          Δημήτριος Βερναρδάκης • Σπυρίδων Φιντικλής •
                          Δημήτριος Σεμιτέλος • Κωνσταντίνος Κόντος •
                          Γεώργιος Μιστριώτης • Σωκράτης Τσιβανόπουλος •
                          Ιωάννης Πανταζίδης • Κωνσταντίνος Πορφυρόπουλος •
                          Χρήστος Παπαδόπουλος (ακαδημαϊκός) • Μίνως Λάππας •
                          Δημήτριος Πατσόπουλος • Περικλής Γρηγοριάδης •
                          Σπυρίδων Λάμπρος • Σπυρίδων Βάσης • Σπυρίδων
   Φιλοσοφική Σχολή       Σακελλαρόπουλος • Νικόλαος Πολίτης • Αντώνιος
                          Οικονόμου (ακαδημαϊκός) • Παύλος Καρολίδης •
                          Μαργαρίτης Ευαγγελίδης • Γεώργιος Βερναρδάκης •
                          Δημήτριος Ζαγγογιάννης • Παναγής Καββαδίας •
                          Χρήστος Τσούντας • Ανδρέας Σκιάς • Σίμος Μενάρδος •
                          Θεοφάνης Μακρίδης • Ιωάννης Σβορώνος • Γεώργιος
                          Αναγνωστόπουλος • Κωνσταντίνος Ράδος • Γεώργιος
                          Γαρδίκας • Γεώργιος Χατζιδάκις • Γεώργιος
                          Σωτηριάδης • Θεόφιλος Βορέας • Νικόλαος
                          Εξαρχόπουλος • Αδαμάντιος Αδαμαντίου • Σωκράτης
                          Κουγέας • Ερρίκος Σκάσσης • Εμμανουήλ Πεζόπουλος •
                          Παναγής Λορεντζάτος • Ιωάννης Καλιτσουνάκης •
                          Αντώνιος Κεραμόπουλος • Κωνσταντίνος Άμαντος •
                          Κωνσταντίνος Λογοθέτης • Μιχαήλ Βολονάκης •
                          Απόστολος Αρβανιτόπουλος • Γεώργιος Οικονόμος •
                          Φαίδων Κουκουλές • Αντώνιος Χατζής • Νικόλαος
                          Βλάχος
                          Κωνσταντίνος Νέγρης • Κυριακός Δομνάνδος • Γεώργιος
                          Βούρης • Καρλ Νίκολαους Φράας • Ξάβιερ Λάντερερ •
                          Αλέξανδρος Βενιζέλος • Δημήτριος Στρούμπος •
                          Ηρακλής Μητσόπουλος • Θεόδωρος Ορφανίδης • Ιωάννης
                          Παπαδάκης • Βασίλειος Λάκων • Αναστάσιος
                          Χρηστομάνος • Γεώργιος Ζαβιτσάνος • Νικόλαος
                          Νικολαΐδης • Αθανάσιος Κυζικηνός • Κωνσταντίνος
                          Μητσόπουλος • Δημήτριος Κοκκίδης • Γεώργιος Κρίνος
                          • Στέφανος Κυπάρισσος • Τιμολέων Αργυρόπουλος •
                          Ιωάννης Χατζιδάκις • Αναστάσιος Δαμβέργης •
                          Σπυρίδων Μηλιαράκης • Νικόλαος Αποστολίδης •
                          Δημήτριος Αιγινήτης • Κωνσταντίνος Κτενάς •
   Φυσικομαθηματική Σχολή Γεώργιος Ρεμούνδος • Δημήτριος Τσακαλώτος •
                          Νικόλαος Χατζιδάκις • Θεόδωρος Σκούφος •
                          Κωνσταντίνος Ζέγγελης • Βασίλειος Αιγινήτης •
                          Δημήτριος Χόνδρος • Γεώργιος Αθανασιάδης
                          (φυσικομαθηματικός) • Γεώργιος Ματθαιόπουλος •
                          Παναγιώτης Ζερβός • Ιωάννης Χ. Πολίτης •
                          Κωνσταντίνος Μαλτέζος • Κωνσταντίνος Καραθεοδωρή •
                          Νείλος Σακελλαρίου • Εμμανουήλ Εμμανουήλ • Ιωάννης
                          Τρικκαληνός • Σταύρος Πλακίδης • Μιχαήλ Στεφανίδης
                          • Γεώργιος Γεωργαλάς • Σπυρίδων Γαλανός • Γεώργιος
                          Πανταζής (ακαδημαϊκός) • Θεόδωρος Βαρόπουλος •
                          Νικόλαος Κρητικός • Κωνσταντίνος Παπαϊωάννου •
                          Γεώργιος Καραγκούνης • Αθανάσιος Τσακαλώτος

                      Στοιχεία προσώπου
   ΟΝΟΜΑ               Καραθεοδωρή, Κωνσταντίνος
   ΑΛΛΑ ΟΝΟΜΑΤΑ        Carathéodory, Constantin
   ΜΙΚΡΗ ΠΕΡΙΓΡΑΦΗ     Έλληνας μαθηματικός, πανεπιστημιακός
   ΗΜΕΡΟΜΗΝΙΑ ΓΕΝΝΗΣΗΣ 13 Σεπτεμβρίου
   ΕΤΟΣ ΓΕΝΝΗΣΗΣ       1873
   ΤΟΠΟΣ ΓΕΝΝΗΣΗΣ      Βερολίνο, Γερμανία
   ΗΜΕΡΟΜΗΝΙΑ ΘΑΝΑΤΟΥ  2 Φεβρουαρίου
   ΕΤΟΣ ΘΑΝΑΤΟΥ        1950
   ΤΟΠΟΣ ΘΑΝΑΤΟΥ       Μόναχο, Γερμανία

   Ανακτήθηκε από
   "http://el.wikipedia.org/wiki/%CE%9A%CF%89%CE%BD%CF%83%CF%84%CE%B1%CE%BD%CF%84%CE%AF%CE%BD%CE%BF%CF%82_%CE%9A%CE%B1%CF%81%CE%B1%CE%B8%CE%B5%CE%BF%CE%B4%CF%89%CF%81%CE%AE"
   Κατηγορίες: Γεννήσεις το 1873 | Θάνατοι το 1950 | Έλληνες επιστήμονες |
   Έλληνες μαθηματικοί | Μέλη της Ακαδημίας Αθηνών | Έλληνες πανεπιστημιακοί
   | Οικογένεια Καραθεοδωρή | Μέλη Εθνικού Μετσόβιου Πολυτεχνείου

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • বাংলা
     • Česky
     • Deutsch
     • English
     • Français
     • עברית
     • Kreyòl ayisyen
     • Italiano
     • 日本語
     • Latina
     • ‪Norsk (bokmål)‬
     • Polski
     • Piemontèis
     • Português
     • Română
     • Русский
     • Slovenčina
     • Slovenščina
     • Svenska

     • Τελευταία τροποποίηση 17:41, 28 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
