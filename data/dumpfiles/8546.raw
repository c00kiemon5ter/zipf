   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Γουινέα-Μπισσάου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 12°07′00″N 14°55′00″W﻿ / ﻿12.1167, -14.9167

                           República da Guiné-Bissau
                        Δημοκρατία της Γουινέας-Μπισσάου
          Σημαία                       Εθνόσημο
          Σημαία της Γουινέας-Μπισσάου Εθνόσημο της Γουινέας-Μπισσάου
   Εθνικό σύνθημα: Unidade, Luta, Progresso
   Ενότητα, Αγώνας, Πρόοδος
   Εθνικός ύμνος: Esta é a Nossa Pátria Bem Amada
   («Αυτή Είναι η Αγαπημένη Μας Χώρα»)
    
   Τοποθεσία της χώρας στον κόσμο
    
   Πρωτεύουσα            Μπισσάου
   (και μεγαλύτερη πόλη)  
    • Πληθυσμός          407.424 (2007)^[1]
    • Συντεταγμένες      11°51′00″N 15°34′59.88″W﻿ / ﻿11.85, -15.5833
   Επίσημες γλώσσες      Πορτογαλικά
   Πολίτευμα             Προεδρική Δημοκρατία
                Πρόεδρος Μαλάμ Μπακάι Σανιά
            Πρωθυπουργός Κάρλος Γκόμες
   Ανεξαρτησία           24 Σεπτεμβρίου 1973
   - Κηρύχθηκε           10 Σεπτεμβρίου 1974
   - Αναγνωρίστηκε       16 Μαΐου 1984, αναθεωρήθηκε στις 4 Μαΐου 1991, 4
   - Ισχύον Σύνταγμα     Δεκεμβρίου 1991, 26 Φεβρουαρίου 1993, 9 Ιουνίου 1993
                         και το 1996
   Έκταση                36.544 km^2 (136η)
    • Σύνολο             22,4
    • % Νερό             724 χμ.
    • Σύνορα             350 χμ.
   Ακτογραμμή
   Πληθυσμός             1.533.964^[2] (145η)^ 
    • Εκτίμηση 2009^     1.345.479 ^ 
    • Απογραφή 2005^     42,47 κατ./km² (163η)^ 
    • Πυκνότητα^ 
   Α.Ε.Π. (PPP)          0,878 δισ. $^[3] (175η) ^ 
    • Ολικό^  (2009)     489 $^[3] (178η)^ 
    • Κατά κεφαλή^ 
   Α.Ε.Π. (Ονομαστικό)   0,438 δισ. $^[3] (177η) ^ 
    • Ολικό^  (2009)     244 $^[3] (178η)^ 
    • Κατά κεφαλή^ 
   ΔΑΑ (2007)            Red Arrow Down.svg 0,396 (173η) – χαμηλός
   Νόμισμα               Φράγκο CFA Δυτικής Αφρικής (XΟF)
   Ζώνη ώρας             GMT (UTC +0)
   Internet TLD          .gw
   Κωδικός κλήσης        +245



   Η Δημοκρατία της Γουινέας Μπισσάου (Πορτογαλικά: República da
   Guiné-Bissau) είναι χώρα στη Δυτική Αφρική με έκταση 36.120 τετρ. χλμ. και
   πληθυσμό 1.533.964^[2]. Δυτικά βρέχεται από τον Ατλαντικό Ωκεανό, βόρεια
   συνορεύει με τη Σενεγάλη, νότια και ανατολικά με τη Γουινέα. Πρωτεύουσα
   είναι το Μπισσάου. Πρώην πορτογαλική αποικία, είχε το όνομα Πορτογαλική
   Γουινέα, και όταν απέκτησε την ανεξαρτησία της, προστέθηκε το όνομα της
   πρωτεύουσας στο επίσημο όνομα του κράτους για να μην προκαλείται σύγχυση
   με την Δημοκρατία της Γουινέας. Μείζον ζήτημα για τη χώρα είναι το γεγονός
   ότι έχει καταστεί διαμετακομιστικό κέντρο για ναρκωτικά^[4] που
   προέρχονται από τη Λατινική Αμερική και έχουν προορισμό την Ευρώπη.
   Πρόεδρος της χώρας ήταν ως το 2009, οπότε δολοφονήθηκε, ο Νίνο Βιέιρα ,
   τον οποίο διαδέχθηκε προσωρινά ο Ραϊμούντο Περέιρα και στη συνέχεια
   ορκίστηκε πρόεδρος ο νικητής των πρόωρων εκλογών εκείνης της χρονιάς,
   Μαλάμ Μπακάι Σανιά. Πρωθυπουργός είναι ο Κάρλος Γκόμες. Σύμφωνα με έκθεση
   του ΟΗΕ που δημοσιεύτηκε το 2008 η χώρα είναι η χειρότερη για να ζήσει ένα
   παιδί, από άποψη διαβίωσης^[5].

   Πίνακας περιεχομένων

     • 1 Γεωγραφία
     • 2 Ιστορία
     • 3 Διακυβέρνηση
     • 4 Διοικητική Διαίρεση
     • 5 Διεθνείς Σχέσεις
     • 6 Άμυνα
     • 7 Δημογραφία

          • 7.1 Γλώσσα
          • 7.2 Θρησκεία

     • 8 Οικονομία
     • 9 Μεταφορές και Επικοινωνίες
     • 10 Τουρισμός και Αξιοθέατα
     • 11 Πηγές
     • 12 Εξωτερικές συνδέσεις
     • 13 Παραπομπές

[Επεξεργασία] Γεωγραφία

   [IMG]
   [IMG]
   Άποψη της πρωτεύουσας Μπισσάου.
   [IMG]
   [IMG]
   Κλιματόγραμμα για την Μπισσάου.

   Η χώρα συνορεύει με τη Σενεγάλη στα βόρεια, ενώ στα δυτικά βρέχεται από
   τον Ατλαντικό Ωκεανό. Επίσης, συνορεύει με τη Γουινέα στα ανατολικά και
   στα νότια. Το μήκος των ακτών της είναι 350 χιλιόμετρα. Το υψηλότερο
   σημείο είναι στα 300 μέτρα.

   Στη χώρα ανήκουν και περίπου 60 παράκτια νησιά. Στα δυτικά της χώρας
   βρίσκεται το αρχιπέλαγος των Μπιζάγκος, ανοικτά ενός ποταμόκολπου .
   Σημαντικό νησί είναι και το Μπολάμα, το οποίο δεν ανήκει στα Μπιζάγκος.

   Σημαντικοί ποταμοί της χώρας είναι ο Ζέμπου και ο Κορουμπάλ, οι οποίοι και
   σχηματίζουν ποταμόκολπο. Ορεινός όγκος είναι το Φούτα Τζαλόν.

   Το κλίμα της χώρας είναι τροπικό (ζεστό και υγρό). Από το Δεκέμβριο ως το
   Μάιο επικρατεί η εποχή της ξηρασίας και ακολουθείται από την εποχή των
   βροχών.

[Επεξεργασία] Ιστορία

   Οι πρώτοι Ευρωπαίοι (Πορτογάλοι) είδαν τις ακτές της χώρας στο δεύτερο
   μισό του 15ου αιώνα. Η περιοχή αυτή ονομάστηκε Πορτογαλική Γουινέα και
   αποικίστηκε από εμπόρους και ιδιώτες Λουζιτανούς. Στη συνέχεια η χώρα
   έγινε πορτογαλική αποικία , το 1895, το 1935 ανακηρύχθηκε πορτογαλικό
   έδαφος και το 1951 υπερπόντια επαρχία.

   Τα πρώτα ψήγματα του αγώνα για ανεξαρτησία άρχισαν να φαίνονται στη
   δεκαετία του ‘ 50, οπότε ιδρύθηκε το PAIGC (Αφρικανικό Κόμμα για την
   Ανεξαρτησία της Γουινέας και του Πρασίνου Ακρωτηρίου), με Πρόεδρο τον
   Αμίλκαρ Καμπράλ. Οι εθνικιστές του κόμματος αυτού κατάφεραν με τα όπλα να
   ανακτήσουν από τους Πορτογάλους σημαντικό μέρος από τα εδάφη της χώρας. Το
   1973 ο Καμπράλ δολοφονήθηκε και παρά το γεγονός αυτό, ανακηρύχθηκε
   μονομερώς η ανεξαρτησία του κράτους.

   Έπειτα από την Επανάσταση των Γαριφάλων στην Πορτογαλία, το στρατιωτικό
   καθεστώς του 1974 υποχρεώθηκε να παραχωρήσει την ανεξαρτησία στις
   πορτογαλικές αποικίες. Έτσι, η Πορτογαλική Γουινέα έγινε (μαζί με το
   Πράσινο Ακρωτήριο) ανεξάρτητη στις 10 Σεπτεμβρίου του 1974 και έλαβε τη
   σημερινή ονομασία, Γουινέα Μπισσάου. Πρώτος Πρόεδρος της χώρας έγινε ο
   αδερφός του δολοφονηθέντος εθνικιστή Καμπράλ, Λουίς Καμπράλ.

   Μέσα στα επόμενα χρόνια θεμελιώθηκε ένα σοσιαλιστικό κράτος και το 1977
   διεξήχθησαν περιφερειακές εκλογές. Η πορεία προς τη δημοκρατία ανακόπηκε
   από στρατιωτικό πραξικόπημα, το Νοέμβριο του 1980, το οποίο είχε
   αποτέλεσμα να ανατραπεί ο Καμπράλ και νέος ηγέτης να γίνει ο Νίνο Βιέιρα,
   ο οποίος επέβαλε μονοκομματικό καθεστώς μέχρι το 1991. Εξάλλου, σε
   απάντηση στο πραξικόπημα του 1980, το Πράσινο Ακρωτήριο αποσύρθηκε από την
   ένωση με τη Γουινέα Μπισσάου και σχημάτισε αυτόνομη κυβέρνηση, το 1981.

   Στις εκλογές του 1994 ο Βιέιρα εξελέγη Πρόεδρος, ανατράπηκε όμως, με
   στρατιωτικό πραξικόπημα, το 1999. Στασιαστές στρατιωτικοί, με επικεφαλής
   τον Ανσουμάνε Μανέ, ο οποίος δολοφονήθηκε σε νέα απόπειρα πραξικοπήματος,
   το 2000, κατέλαβαν την εξουσία. Την ίδια περίοδο ψηφίστηκε νέο Σύνταγμα
   και καταργήθηκε η θανατική ποινή. Νέος Πρόεδρος έγινε μετά ο Κούμπα Ιαλά,
   ο οποίος κατηγορήθηκε για νεποτισμό και ανατράπηκε με ένα ακόμα
   πραξικόπημα, το 2003, ξανά από στρατιωτικούς. Οι πραξικοπηματίες παρέδωσαν
   την εξουσία σε βουλευτές και μετά τις νέες προεδρικές εκλογές, το 2005,
   επέστρεψε στην εξουσία ο Νίνο Βιέιρα.

   Το Μάρτιο του 2007 υπέβαλε την παραίτησή του ο Πρωθυπουργός Αριστίντες
   Γκόμες και τον διαδέχθηκε στο αξίωμα ο Μαρτίνιο Ντάφα Καμπί. Έπειτα από
   τις βουλευτικές εκλογές το Νοέμβριο του 2008, στην εξουσία επέστρεψε το
   PAIGC, με αρχηγό τον Κάρλος Γκόμες το νεότερο. Την 1η Μαρτίου του 2009 ο
   αρχηγός του Στρατού, στρατηγός Ταγκμέ Να Ουαϊέ, ασκούσε έντονη κριτική
   στον πρόεδρο Βιέιρα, σκοτώθηκε από έκρηξη χειροβομβίδας στο αρχηγείο του
   στρατού. Επακολούθησε ανταλλαγή πυροβολισμών γύρω από το Προεδρικό Μέγαρο
   στην Μπισσάου, σε μία ακόμα πιθανή απόπειρα πραξικοπήματος και επίθεση
   εναντίον του προέδρου, στις 2 Μαρτίου. Λίγο αργότερα ανακοινώθηκε η
   δολοφονία του προέδρου^[6]^[7]. Ο Βιέιρα πιθανότατα θεωρήθηκε υπεύθυνος
   για τη δολοφονία του Ουαϊέ και σκοτώθηκε από υποστηρικτές του
   δολοφονηθέντος αρχηγού του Στρατού.^[8]

   Μία ημέρα μετά τη δολοφονία του Βιέιρα, ο Ραϊμούντο Περέιρα εξελέγη
   προσωρινός πρόεδρος από το κοινοβούλιο και ορκίστηκε στις 3 Μαρτίου του
   2009.^[9]

[Επεξεργασία] Διακυβέρνηση

   Κύριο άρθρο: Πολιτικά της Γουινέας-Μπισσάου

   Το πολίτευμα της χώρας είναι Προεδρική Δημοκρατία, με Αρχηγό Κράτους τον
   Πρόεδρο της Δημοκρατίας, ο οποίος εκλέγεται για πενταετή θητεία με
   καθολική ψηφοφορία. Η νομοθετική εξουσία ασκείται από την Εθνοσυνέλευση
   του Λαού, η οποία απαρτίζεται από 100 μέλη, τα οποία εκλέγονται με την
   ψήφο του λαού, για τετραετή θητεία Δικαίωμα ψήφου στις εκλογές έχουν όσες
   και όσοι είναι ηλικίας 18 ετών και άνω.^[2]. Το Σύνταγμα είναι σε ισχύ από
   τις 16 Μαΐου του 1984 και αναθεωρήθηκε στις 4 Μαΐου του 1991, 4 Δεκεμβρίου
   1991, 26 Φεβρουαρίου 1993, 9 Ιουνίου 1993 και το 1996. Η νομοθεσία
   βασίζεται στο γαλλικό ποινικό δίκαιο. Τα μέλη του Ανωτάτου Δικαστηρίου
   (Supremo Tribunal da Justica) διορίζονται από τον Πρόεδρο.

[Επεξεργασία] Διοικητική Διαίρεση

   [IMG]
   [IMG]
   Τα διοικητικά διαμερίσματα της Γουινέας-Μπισσάου

   Η Γουινέα-Μπισσάου διαιρείται σε 9 διοικητικά διαμερίσματα, με μεγαλύτερο
   αυτό της από το 1942 πρωτεύουσας, Μπισσάου (έχει γύρω στους 350.000
   κατοίκους). Στην Μπισσάου ζει το ¼ περίπου του πληθυσμού στη χώρα, ενώ το
   1/3 διαμένει στις πόλεις. Η πρωτεύουσα αποτελεί ταυτόχρονα και το
   μεγαλύτερο λιμάνι στη χώρα.

[Επεξεργασία] Διεθνείς Σχέσεις

   Η Γουινέα-Μπισσάου είναι μέλος πολλών διεθνών οργανισμών και ειδικότερα
   ανήκει στους οργανισμούς: ACCT, ACP, AfDB, Αφρικανική Ένωση, CPLP, ECOWAS,
   FAO, FZ, G-77, IBRD, ICAO, ICCt (υπέγραψε), ICRM, IDA, IDB, IFAD, IFC,
   IFRCS, ILO, IMF, IMO, Interpol, IOC, IOM, ITSO, ITU, ITUC, MIGA, NAM, OIC,
   OIF, OPCW (υπέγραψε), ΟΗΕ, UNCTAD, UNESCO, UNIDO, Union Latina, UNWTO,
   UPU, WADB (περιφερειακό μέλος), WAEMU, WFTU, WHO, WIPO, WMO, WTO.

[Επεξεργασία] Άμυνα

   Δραστηριοποιούνται οι Επαναστατικές Ένοπλες Δυνάμεις του Λαού (FARP).
   Αυτές περιλαμβάνουν Στρατό Ξηράς, Ναυτικό, Αεροπορία και παραστρατιωτική
   δύναμη. Τις δεκαετίες του ' 80 και του ' 90 αλλά και το 2003 εκδηλώθηκαν
   επιτυχημένες και μη απόπειρες πραξικοπημάτων. Ο Μπατίστα Τάγκμε Να Ουάι,
   στρατηγός και αρχηγός του Γενικού Επιτελείου Στρατού στη χώρα, σκοτώθηκε
   από έκρηξη χειροβομβίδας το 2009, ενώ αρκετοί αξιωματικοί τραυματίστηκαν
   σε επίθεση στο αρχηγείο του Στρατού.^[10] Λίγο μετά δολοφονήθηκε ο
   πρόεδρος Βιέιρα. Η στρατιωτική θητεία είναι υποχρεωτική και η ηλικία
   στράτευσης είναι στα 18 χρόνια.

[Επεξεργασία] Δημογραφία

   Ο πληθυσμός της χώρας ανέρχεται σε 1,4 εκατομμύρια κατοίκους. Η πυκνότητα
   είναι 40 περίπου κάτοικοι ανά τετραγωνικό χιλιόμετρο, με βάση τα στοιχεία
   του 2006. Οι σημαντικότερες εθνοτικές ομάδες στην αφρικανική χώρα είναι οι
   Μπαλάντα (30%) και οι Φούλα ή Φουλανί (20%). Υπάρχουν ακόμα οι Μαντίνγκο,
   οι Παπέλ, οι Μαντζάκα και μιγάδες. Οι Μπαλάντα αποτελούν την πλειοψηφία
   και ελέγχουν το στρατό, ενώ οι Παπέλ είναι μειοψηφία αλλά απέκτησαν
   οικονομική και πολιτική επιρροή επί ηγεσίας του Νίνο Βιέιρα.^[9] Ελάχιστοι
   είναι και οι Ευρωπαίοι. Σχεδόν το 100% των κατοίκων είναι αφρικανικής
   καταγωγής. Το προσδόκιμο ζωής είναι ένα από τα μικρότερα παγκοσμίως, καθώς
   οι γυναίκες ζουν μόλις 49,79 χρόνια και οι άνδρες 46,07 χρόνια (εκτ.
   2009), με το σύνολο του πληθυσμού να ζει 47,9 χρόνια^[2]. Το 2006
   συνέρρευσε στο κράτος κύμα προσφύγων (πάνω από 7.000) από τη γειτονική
   Σενεγάλη, εξαιτίας του πολέμου των αυτονομιστών στην επαρχία Καζαμάνς.

  [Επεξεργασία] Γλώσσα

   Η επίσημη γλώσσα είναι τα πορτογαλικά , ενώ ομιλούνται και κρεολικές
   διάλεκτοι.

  [Επεξεργασία] Θρησκεία

   Το θρήσκευμα των κατοίκων είναι κατά κύριο λόγο ο ανιμισμός, ενώ περίπου
   το 50% ασπάζεται το Ισλάμ.Το 5% του πληθυσμού ασπάζεται το χριστιανισμό.

[Επεξεργασία] Οικονομία

   Η χώρα είναι γενικά φτωχή και βρίσκεται σε μια από τις χαμηλότερες θέσεις
   (175η) στο Δείκτη Ανθρώπινης Ανάπτυξης του ΟΗΕ. Η ανισομερής κατανομή του
   πλούτου στη Γουινέα-Μπισσάου είναι από τις μεγαλύτερες στον κόσμο. Το 2005
   το κατά κεφαλήν ΑΕΠ υπολογίστηκε σε 800 δολάρια ΗΠΑ. Το νόμισμα της χώρας
   είναι το Φράγκο CFA Δυτικής Αφρικής (CFA), που υιοθετήθηκε στις 2 Μαΐου
   του 1997 και αντικατέστησε το πέσο, το οποίο είχε υποτιμηθεί το 1985.

   Μοχλός για την οικονομική ανάπτυξη είναι ο πρωτογενής τομέας, παράγοντας
   αραχίδες (κοινώς αράπικα φιστίκια, η χώρα είναι έκτη σε παραγωγή διεθνώς),
   φυσικό κόμμι, μανιόκα, καρύδες και ρύζι, που αποτελούν τις κυριότερες
   καλλιέργειες. Η χώρα εξάγει αραχίδες, γαρίδες και ξυλεία. Η Πορτογαλία, η
   Σενεγάλη, η Ινδία και το Πακιστάν αποτελούν τους κυριότερους εμπορικούς
   εταίρους. Η εκμετάλλευση του δασικού πλούτου και η αλιεία συμπληρώνουν
   τους στυλοβάτες της οικονομίας. Πολύ περιορισμένη είναι η κτηνοτροφία και
   το εμπόριο. Τελευταία άρχισε να αναπτύσσεται και ο ιδιωτικός τομέας.

[Επεξεργασία] Μεταφορές και Επικοινωνίες

   Η πρωτεύουσα Μπισσάου αποτελεί ταυτόχρονα και το μεγαλύτερο λιμάνι στη
   χώρα. Σημαντικά λιμάνια είναι και οι Μπούμπα, Φαρίμ και Κατσέου. Υπάρχει
   αεροπορική σύνδεση με διεθνές αεροδρόμιο στην Μπισσάου, το οποίο συνδέεται
   με τη Λισαβόνα, το Ντακάρ και άλλες πόλεις, κυρίως στην Αφρική. Δεν
   υπάρχει σιδηροδρομικό δίκτυο και το οδικό δίκτυο εκτείνεται στα 3.455
   χιλιόμετρα. Λιγότερο από 1.000 χιλιόμετρα από αυτά ήταν ασφαλτοστρωμένα
   (2002). Το 2007 υπήρχαν άλλα 26 αεροδρόμια εκτός από αυτό στην πρωτεύουσα.
   Η οδήγηση γίνεται στα δεξιά.

   Το 2006 οι χρήστες του Διαδικτύου υπολογίζονταν σε 37.000 , χωρίς να
   υπάρχουν πάροχοι υπηρεσιών. Με βάση στοιχεία του 2001, στη χώρα
   λειτουργούν 5 ραδιοφωνικοί σταθμοί. Οι τηλεφωνικές συνδέσεις δεν είναι
   πολύ ανεπτυγμένες (10.200 σε χρήση το 2005). Υπήρχαν 95.000 κινητά
   τηλέφωνα το 2005.

[Επεξεργασία] Τουρισμός και Αξιοθέατα

   [IMG]
   [IMG]
   Στιγμιότυπο από το καρναβάλι της Μπισσάου.

   Το καρναβάλι στην Μπισάου προσελκύει κάθε χρόνο αρκετούς επισκέπτες και
   έχει έντονο φολκλορικό χρώμα. Οι εκδηλώσεις συνοδεύονται από μουσικές και
   χορευτικές παραστάσεις.

   Η αρχιτεκτονική έχει τη σφραγίδα της αποικιοκρατίας, με πόλο έλξης να
   αποτελούν οι καθεδρικοί ναοί και τα πορτογαλικά φρούρια αλλά και το
   μνημείο για τους δολοφονηθέντες του 1959 που είναι αφιερωμένο σε απεργούς.
   Τα έργα ντόπιων καλλιτεχνών εκτίθενται στο Εθνικό Μουσείο.

   Αξιόλογοι τουριστικοί προορισμοί είναι, εκτός από την πρωτεύουσα, η πόλη
   Φαρίμ και η Μπαφάτα, ενώ η Βαρέλα αποτελεί μια μικρή λουτρόπολη. Στη
   Λιμνοθάλασσα Κεφάντα βρίσκεται φυσικό πάρκο, ενώ δάση και καταρράκτες
   αποζημιώνουν τον επισκέπτη. Για την προστασία των νησιών Μπιζάγκος
   δημιουργήθηκε και λειτουργεί υπό την αιγίδα της ΟΥΝΕΣΚΟ το Απόθεμα
   Βιόσφαιρας του Αρχιπελάγους Μπιζάγκος.

[Επεξεργασία] Πηγές

     • Συλλογικό έργο, Παγκόσμιος Γεωγραφικός Άτλας (τ. 8), εκδόσεις ΔΟΜΗ,
       2006.

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το θέμα
   Γουινέα-Μπισσάου

     • Επίσημος ιστότοπος της κυβέρνησης
     • AllAfrica - τίτλοι ειδήσεων
     • BBC News- Προφίλ της χώρας
     • CIA World Factbook
     • Africa South of the Sahara - Πανεπιστήμιο Στάνφορντ
     • The Index on Africa
     • Χάρτης της χώρας
     • Drugbarons turn Bissau into Africa's first narco-state- Άρθρο στην
       εφημερίδα Independent.

[Επεξεργασία] Παραπομπές

    1. ↑ Instituto Nacional de Estatística e Censos
    2. ↑ ^2,0 ^2,1 ^2,2 ^2,3 Γουινέα-Μπισσάου CIA World Factbook
    3. ↑ ^3,0 ^3,1 ^3,2 ^3,3 World Economic Outlook Database. ΔΝΤ (Οκτώβριος
       2009) (ανακτήθηκε 18-10-2009 )
    4. ↑ Έθνος, Οι ναρκοβαρόνοι κάνουν απόβαση στη Δυτική Αφρική 20
       Δεκεμβρίου 2008.
    5. ↑ Γαλλικό Πρακτορείο, Mauritius best, Guinea Bissau worst for African
       children: report, 20 Νοεμβρίου 2008.
    6. ↑ BBC News, Guinea Bissau leader 'attacked' , 2 Μαρτίου 2009.
    7. ↑ Guinea-Bissau president 'killed', Al Jazeera, 2 Μαρτίου 2009
    8. ↑ Εξπρές, Γουινέα-Μπισάου. Στρατιωτικοί σκότωσαν τον πρόεδρο της
       χώρας, 2 Μαρτίου 2009.
    9. ↑ ^9,0 ^9,1 VOA News, Guinea-Bissau Speaker Takes Oath as New
       President, 3 Μαρτίου 2009.
   10. ↑ Times on Line, Guinea Bissau military chief killed in grenade
       explosion, 2 Μαρτίου 2009.

   π • σ • ε
                               Χώρες της Αφρικής
                    Αγκόλα · Αίγυπτος^1 · Αιθιοπία · Ακτή
                    Ελεφαντοστού · Αλγερία · Γκάμπια ·
                    Γκαμπόν · Γκάνα · Γουινέα ·
                    Γουινέα-Μπισσάου · Δυτική Σαχάρα^2 ·
                    Ερυθραία · Ζάμπια · Ζιμπάμπουε · Ισημερινή
                    Γουινέα · Καμερούν · Κεντροαφρικανική
                    Δημοκρατία · Κένυα · Κομόρες · Δημοκρατία
                    του Κονγκό · Λαϊκή Δημοκρατία του Κογκό ·
                    Λεσότο · Λιβερία · Λιβύη · Μαδαγασκάρη ·
   Ανεξάρτητα κράτη Μαλάουι · Μάλι · Μαρόκο · Μαυρίκιος ·
                    Μαυριτανία · Μοζαμβίκη · Μπενίν ·
                    Μποτσουάνα · Μπουρκίνα Φάσο · Μπουρούντι ·
                    Ναμίμπια · Νίγηρας · Νιγηρία · Νότια
                    Αφρική · Ουγκάντα · Πράσινο Ακρωτήριο ·    Cartography of
                    Ρουάντα · Σάο Τομέ και Πρίνσιπε ·          Africa.svg
                    Σενεγάλη · Σεϋχέλλες · Σιέρρα Λεόνε ·
                    Σομαλία · Σουαζιλάνδη · Σουδάν ·
                    Τανζανία · Τζιμπουτί · Τόγκο · Τσαντ ·
                    Τυνησία
                                     Μαγιότ  · Ρεϊνιόν  ·
                    Γαλλία           Κροζέ  · Διασκορπισμένα
                                     νησιά στον Ινδικό Ωκεανό
   Εξαρτημένα εδάφη Ηνωμένο Βασίλειο Νήσος Αγίας Ελένης
                    Ισπανία          Θεούτα  · Κανάριες Νήσοι
                                      · Μελίγια
                    Νορβηγία         Μπουβέ
                    Πορτογαλία       Μαδέρα
   Αυτόνομες        Πουντλάνδη  · Σομαλιλάνδη
   περιοχές
   ^1Τμήμα της χώρας βρίσκεται στην Ασία. ^2Αναγνωρίζεται από 49 χώρες.

   Ανακτήθηκε από
   "http://el.wikipedia.org/wiki/%CE%93%CE%BF%CF%85%CE%B9%CE%BD%CE%AD%CE%B1-%CE%9C%CF%80%CE%B9%CF%83%CF%83%CE%AC%CE%BF%CF%85"
   Κατηγορία: Γουινέα-Μπισσάου

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Acèh
     • Afrikaans
     • Akan
     • Alemannisch
     • አማርኛ
     • Aragonés
     • العربية
     • مصرى
     • Asturianu
     • Azərbaycanca
     • Žemaitėška
     • Bikol Central
     • Беларуская
     • Беларуская (тарашкевіца)
     • Български
     • Bahasa Banjar
     • Bamanankan
     • বাংলা
     • བོད་ཡིག
     • ইমার ঠার/বিষ্ণুপ্রিয়া মণিপুরী
     • Brezhoneg
     • Bosanski
     • Català
     • Cebuano
     • Corsu
     • Qırımtatarca
     • Česky
     • Cymraeg
     • Dansk
     • Deutsch
     • Zazaki
     • ދިވެހިބަސް
     • Eʋegbe
     • English
     • Esperanto
     • Español
     • Eesti
     • Euskara
     • Estremeñu
     • فارسی
     • Fulfulde
     • Suomi
     • Võro
     • Føroyskt
     • Français
     • Arpetan
     • Frysk
     • Gaeilge
     • Gàidhlig
     • Galego
     • Gaelg
     • עברית
     • हिन्दी
     • Fiji Hindi
     • Hrvatski
     • Kreyòl ayisyen
     • Magyar
     • Հայերեն
     • Interlingua
     • Bahasa Indonesia
     • Interlingue
     • Ido
     • Íslenska
     • Italiano
     • 日本語
     • Basa Jawa
     • ქართული
     • Kongo
     • Қазақша
     • 한국어
     • Kurdî
     • Kernewek
     • Latina
     • Lëtzebuergesch
     • Limburgs
     • Líguru
     • Lumbaart
     • Lingála
     • Lietuvių
     • Latviešu
     • Македонски
     • മലയാളം
     • मराठी
     • Bahasa Melayu
     • Mirandés
     • Dorerin Naoero
     • Nāhuatl
     • Plattdüütsch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Novial
     • Diné bizaad
     • Occitan
     • Иронау
     • Kapampangan
     • Norfuk / Pitkern
     • Polski
     • Piemontèis
     • پنجابی
     • پښتو
     • Português
     • Runa Simi
     • Română
     • Русский
     • Саха тыла
     • Sardu
     • Sicilianu
     • Sámegiella
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • SiSwati
     • Seeltersk
     • Svenska
     • Kiswahili
     • தமிழ்
     • Tetun
     • Тоҷикӣ
     • ไทย
     • Türkmençe
     • Tagalog
     • Türkçe
     • ئۇيغۇرچە / Uyghurche‎
     • Українська
     • اردو
     • O'zbek
     • Vèneto
     • Tiếng Việt
     • Volapük
     • Winaray
     • Wolof
     • Хальмг
     • Yorùbá
     • 中文
     • Bân-lâm-gú

     • Τελευταία τροποποίηση 14:34, 13 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
