   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Premier Automotive Group

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   O Όμιλος Premier Automotive Group (PAG) ήταν ο
   υπο-όμιλος στον οποίο εντάσσονταν οι
   πολυτελείς μάρκες αυτοκινήτων της Ford Motor
   Company (Όμιλος Ford). Ο Όμιλος συνδύαζε τις
   δραστηριότητες των πέντε ευρωπαϊκών
   αυτοκινητοβιομηχανιών που είχε στην
   κατοχή της η Ford.

   Πίνακας περιεχομένων

     * 1 Αυτοκινητοβιομηχανίες
     * 2 Aston Martin
     * 3 Rover
     * 4 Jaguar και Land Rover
     * 5 Volvo
     * 6 Άλλες Μάρκες
     * 7 Διοίκηση της PAG
     * 8 Αναφορές
     * 9 Εξωτερικοί Σύνδεσμοι

[Επεξεργασία] Αυτοκινητοβιομηχανίες

   Η PAG δημιουργήθηκε σταδιακά το 1998 - 1999,
   περιλαμβάνοντας τις εξής εταιρίες:

     * Aston Martin (Άστον Μάρτιν) : πωλήθηκε το 2007
     * Daimler (Ντέμλερ) : πωλήθηκε το 2008
     * Jaguar (Τζάγκουαρ) : πωλήθηκε το 2008
     * Land Rover (Λάντ Ρόβερ) : πωλήθηκε το 2008
     * Volvo (Βόλβο) : πωλήθηκε το 2010

   Επίσης, από το 1998 μέχρι το 2002, ανάμεσα
   στις μάρκες της PAG περιλαμβανόταν και η
   αμερικανική Lincoln. Από το 2002 η μάρκα
   ξαναέγινε το πολυτελές παρακλάδι της
   αμερικανικής Ford, μετά την απόφαση της
   μητρικής εταιρείας να συμπεριλάβει στην
   PAG μόνο τις ευρωπαϊκές μάρκες της.

   Από το 2008, οπότε και οι Daimler, Jaguar και Land Rover
   (μαζί με το όνομα και το λογότυπο της Rover)
   πωλήθηκαν στην ινδική Τata, ο όμιλος έχει
   διαλυθεί και η μόνη εταιρεία πολυτελών
   αυτοκινήτων που είχε αρχικά απομείνει
   υπό την ιδιοκτησία της Ford ήταν η
   σουηδική αυτοκινητοβιομηχανία Volvo. Η Volvo
   ήταν η μόνη κερδοφόρα εταιρεία του
   ομίλου PAG την πρώτη δεκαετία του 21ου
   αιώνα, αλλά τελικώς το 2010 η Ford πώλησε και
   την Volvo στην κινεζική
   αυτοκινητοβιομηχανία Geely, λόγω της
   παγκόσμιας οικονομικής κρίσης του 2008 -
   2010, με σκοπό να επικεντρωθεί
   αποκλειστικά στις Ford και Lincoln.

   Η PAG είχε την έδρα της στο Λονδίνο, ενώ
   στην Αμερική η έδρα της ήταν στο Ίρβαϊν
   της Καλιφόρνια, στο πρώτο κτίριο που
   είχε ποτέ η Ford. Όταν η έδρα της εταιρείας
   άρχισε να χρησιμοποιείται, μερικοί από
   τους ορόφους του ήταν αφιερωμένοι
   εξαιρετικά σε κάθε μία από τις φίρμες
   της PAG.

[Επεξεργασία] Aston Martin

   Η Aston Martin ήταν η πολυτελέστερη εταιρία
   στον Όμιλο της PAG. Παρόλα αυτά, εξαιτίας
   των αυξανόμενων οικονομικών
   προβλημάτων της μητρικής Ford,
   αποφασίστηκε η πώλησή της (η Aston Martin και η
   Jaguar ήταν οι πιο ζημιογόνες εταιρείες του
   Ομίλου Ford). Τελικώς, στις 12 Mαρτίου 2007 η
   Aston Martin πωλήθηκε σε μία ιδιωτική
   κοινοπραξία που ανήκει στον πρόεδρο της
   βρετανικής εταιρίας Prodrive, τον David Richards,
   αν και η ίδια η Prodrive δεν έχει καμία
   οικονομική ανάμειξη στην αγοραπωλησία.
   Στην ίδια κοινοπραξία συμμετέχουν ο
   Βρετανός businessman John Sinders, φανατικός
   συλλέκτης Aston Martin, συν δύο επενδυτικές
   εταιρίες από το Κουβέιτ: Investment Dar και Adeem
   Investment Co.

[Επεξεργασία] Rover

   Στις 18 Σεπτεμβρίου 2006, η μητρική Ford
   ανακοίνωσε την εξαγορά του ονόματος και
   εμπορικού σήματος της Rover από τη BMW. Ως
   τμήμα της συμφωνίας εξαγοράς της Land Rover
   στη δεκαετία του 1990, η Ford διατηρούσε το
   δικαίωμα εξαγοράς και του εμπορικού
   σήματος Rover και το δικαίωμα άσκησης βέτο
   στην πώληση του σήματος από τη BMW σε
   κάποια άλλη εταιρεία. Η BMW είχε πρόθεση
   να πουλήσει το σήμα της Rover στη Shanghai
   Automotive Industry Corporation (SAIC), η οποία έχει ήδη
   εξαγοράσει τα δικαιώματα παραγωγής
   μοντέλων της χρεωκοπημένης εταιρείας.
   Οι δύο εταιρείες όμως έπρεπε να
   περιμένουν 90 ημέρες μέχρι η Ford να
   εξετάσει και να συναινέσει στη συμφωνία.
   Η Ford όμως αποφάσισε να αγοράσει η ίδια το
   εμπορικό σήμα και να το εντάξει στην PAG.
   Έχει όμως ανακοινωθεί πως η Ford διαμέσου
   της PAG δεν προτίθεται να χρησιμοποιήσει
   το όνομα σε μοντέλα παραγωγής, αλλά πως η
   αγορά έγινε καθαρά για λόγους
   προστασίας του ονόματος Land Rover.

[Επεξεργασία] Jaguar και Land Rover

   Το 2008, η Ford πώλησε την Jaguar και την Land Rover
   στην Ινδική Tata Group. Ως αποτέλεσμα, το Premier
   Automotive Group της Ford σταμάτησε να υπάρχει.

[Επεξεργασία] Volvo

   Στις 28 Μαρτίου 2010, σε σχετική συνέντευξη
   Τύπου στο Γκέτεμποργκ της Σουηδίας, ο
   εκτελεστικός αντιπρόεδρος της Ford, Lewis Booth
   και ο πρόεδρος της κινεζικής
   αυτοκινητοβιομηχανίας Geely, Li Shufu,
   ανακοίνωσαν ότι οι δύο εταιρείες
   κατέληξαν σε οριστική συμφωνία για την
   πώληση της Volvo στην Geely. Το τίμημα
   ανέρχεται σε 1,8 δισεκατομμύρια δολάρια,
   με την Geely να αποκτά το 100% των μετοχών της
   σουηδικής αυτοκινητοβιομηχανίας.
   Επίσης ανακοινώθηκε ότι η Ford θα
   συνεχίσει να προμηθεύει μηχανικά μέρη
   και διάφορα υποσυστήματα για κάποια
   μεταβατική περίοδο, που ακόμα δεν έχει
   γίνει γνωστή.^[1]^[2]

   Σημειωτέον ότι η Ford προσπαθούσε να
   πουλήσει τη Volvo από το 2008 λόγω της
   παγκόσμιας οικονομικής κρίσης του 2008 -
   2010, με σκοπό να επικεντρωθεί
   αποκλειστικά στις Ford και Lincoln, ενώ η
   κινεζική αυτοκινητοβιομηχανία Geely με
   την κίνηση αυτή επιδιώκει να εισέλθει
   δυναμικά στην ευρωπαϊκή αγορά.

[Επεξεργασία] Άλλες Μάρκες

   Σήμερα, εκτός από την ίδια την μητρική
   Ford, ο Όμιλος Ford έχει στην κατοχή του τις
   αμερικανικές Lincoln (Λίνκολν) και Mercury
   (Μέρκιουρι). Στο παρελθόν, κατείχε
   ποσοστό 33,4% της Mazda, ουσιαστικά
   ελέγχοντάς την. Τον Noέμβριο του 2008
   μείωσε το ποσοστό αυτό σε 13,4% - πρακτικώς
   χάνοντας τον ουσιαστικό έλεγχό της.

[Επεξεργασία] Διοίκηση της PAG

     * 1999 - 2002: Βόλφγκανγκ Ράιτσλε
     * 2002 - 2005: Μάρκ Φίλντς
     * 2005 – 2008: Λιούις Μπουθ

[Επεξεργασία] Αναφορές

    1. ↑ www.autocar.gr / Συμφωνία Ford-Geely για την
       πώληση της Volvo
    2. ↑ www.in.gr / Στα χέρια της κινεζικής
       αυτοκινητοβιομηχανίας Geely πέρασε η Volvo

[Επεξεργασία] Εξωτερικοί Σύνδεσμοι

     * Όμιλος Ford/Μάρκες

   Ανακτήθηκε από
   "http://el.wikipedia.org/wiki/Premier_Automotive_Group"
   Κατηγορίες: Αυτοκινητοβιομηχανία |
   Επιχειρήσεις των ΗΠΑ

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Español
     * Nederlands
     * Русский
     * Svenska

     * Τελευταία τροποποίηση 01:23, 7
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
