   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Σόλων Χατζησολωμός

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Δρ. Σόλων (Σολομών) Ι. Χατζησολωμός
   είναι θεολόγος, φιλόλογος και
   μουσικολόγος από την Κύπρο.

   [IMG]
   [IMG]
   Δρ. Σόλων Ι. Χατζησολωμός

   Πίνακας περιεχομένων

     * 1 Βιογραφικό
     * 2 Συγγραφικό έργο - Μελέτες.
     * 3 Άλλες εργασίες
     * 4 Τιμητικές διακρίσεις
     * 5 Παραπομπές

[Επεξεργασία] Βιογραφικό

   Γεννήθηκε στην Έμπα Πάφου της Κύπρου
   στις 8/10/1938 (της παλαιάς ιστορικής
   οικογενείας των Σολομωνιδών της Έμπας).

   Σπούδασε Θεολογία και Φιλολογία στο
   Πανεπιστήμιο Αθηνών. Παράλληλα,
   σπούδασε Βυζαντινή Μουσική στο Ωδείο
   Αθηνών και στο Εθνικό Ωδείο Αθηνών,
   καθώς και Κλασσικό Τραγούδι (Μονωδία -
   Ορθοφωνία) στο Εθνικό Ωδείο Αθηνών, για 6
   χρόνια, με την καλλιτέχνιδα της Λυρικής
   Σκηνής Ναυσικά Βουτυρά, θυγατέρα του
   διηγηματογράφου Δημοσθένη Βουτυρά. Ως
   φοιτητής στην Αθήνα, συνεργάστηκε με τον
   Σπύρο Δ. Περιστέρη, τ. Πρωτοψάλτη του
   Μητροπολιτικού Ναού Αθηνών, στο
   Μουσικολογικό Κέντρο Ερεύνης της
   Ελληνικής Λαογραφίας της Ακαδημίας
   Αθηνών, όπου ειδικεύτηκε στη Μουσική
   Λαογραφία. Κατά την ίδια εποχή, στην
   Αθήνα, έψαλε αρχικά με τη χορωδία της
   Μητροπόλεως και έπειτα, στον Ι.Ν. Αγ.
   Στυλιανού Γκύζη, Αγ. Φιλοθέη και Ναό
   Ταξιαρχών (Παναγία Γρηγορούσα).

   Στην Κύπρο διετέλεσε Β. Δ/ντής σε Σχολεία
   της Μέσης Εκπαίδευσης και Καθηγητής Βυζ.
   Μουσικής στο Εθνικό Ωδείο Κύπρου, καθώς
   και Πρωτοψάλτης σε διάφορους Ναούς, τώρα
   δε Πρωτοψάλτης της Ι. Μητροπόλεως Πάφου.
   Τυγχάνει δε επίσης Καθηγητής της
   Βυζαντινής Μουσικής και της Βυζαντινής
   Μουσικολογίας στο Ελληνικό Κολλέγιο
   Μουσικής Κύπρου.

   Το 1971 ίδρυσε την Παγκύπρια Ένωση
   Ιεροψαλτών, της οποίας έκτοτε τυγχάνει
   Πρόεδρος και Δ/ντής του Βυζαντινού της
   Χορού, με πολλαπλές εκδηλώσεις, τόσο
   στην Κύπρο(φιλολογικές αίθουσες,θέατρα,
   ραδιόφωνο, τηλεόραση), όσο και στο
   εξωτερικό (Αγγλία, Γαλλία, Συρία, Ισραήλ,
   Αμερική, Καναδά, Ιταλία).

   Με υποτροφία του Εθνάρχη Μακαρίου,
   σπούδασε στο Πανεπιστήμιο Κοπεγχάγης
   (MONUMENTA MUSICAE BYZANTINAE) Βυζαντινή Μουσικολογία
   (1977-1982), πλησίον του διεθνούς φήμης
   Μουσικολόγου, Παλαιογράφου και
   Φιλολόγου, Ακαδημαϊκού, αειμνήστου Dr.
   Jorgen Raasted (+1995).

   Το 1985 ανακηρύκτηκε ομόφωνα Διδάκτωρ της
   Φιλοσοφίας - Τέχνης από την Ακαδημία
   Επιστημών της Βουλγαρίας, ύστερα από
   πρόταση του Ινστιτούτου Μουσικολογίας
   της Χώρας και μετά από υποβολή σχετικής
   Διατριβής.^[1]

   Επί σειράν ετών διετέλεσε Πρόεδρος της
   Κυπριακής Επιτροπής Μουσικής εκ μέρους
   της UNESCO και το 1990 προσφώνησε τη Γενική
   Συνέλευση της Διεθνούς Επιτροπής στό
   Παρίσι. Έλαβε μέρος σε Διεθνή
   Επιστημονικά Συνέδρια, με ειδικές
   ανακοινώσεις. Τυγχάνει εξ αρχής Μέλος
   του Διοικητικού Συμβουλίου του Κέντρου
   Μελετών της Ιεράς Μονής Κύκκου και
   επιστημονικός του συνεργάτης .

[Επεξεργασία] Συγγραφικό έργο - Μελέτες.

     * 1. Βυζαντινή Θεία Λειτουργία, Λευκωσία
       1975. Β΄ Έκδοσις, Επηυξημένη και
       Βελτιωμένη, Λευκωσία, 2004.
     * 2. The Modal Structure of the 11 Eothina Anastassima ascribed to the
       Emperor Leo (+912), Nicosia-Cyprus, 1986 (Διδακτορική
       Διατριβή).
     * 3. Ο υπ'αρ.39 Βυζαντινός Μουσικός
       Κώδικας της Ιεράς Αρχ/πής Κύπρου σε
       σχέση με το λεγόμενο Theta Notation, Β'
       Διεθνές Κυπρολογικό Συνέδριο
       (Πρακτικά, Τόμος Β', Λευκωσία, 1986).
     * 4.Tο Μεσαιωνικό Εκκλησιαστικό
       Βυζαντινό Άσμα, Πνευματική Κύπρος,
       Χρονιά ΚΔ', Αύγ.-Σεπτ. 1984, αρ.284 - 285, σελ.
       139-144.
     * 5. John Koukouzelis the Maistor, Kυπριακά Θέματα, Περ.
       Β', Τόμ.Β', 1986, σ. 28 κ.ε.
     * 6. Το Τροπάρι της Κασσιανής (9ος αι.)
       στην αρχική του Μουσική Σύνθεση, κατά
       τον υπ' αρ.99 Βυζαντινό Μουσικό Κώδικα
       της Ι. Αρχ/πής Κύπρου, Επετηρίδα
       Κέντρου Επιστημονικών
       Ερευνών Κύπρου, ΧΙΙΙ - ΧVI, 1.1984 - 1987.
     * 7. Παρθένιος και Σίλβεστρος οι
       Κυκκώτες Μουσικοί, Επετ. Κ.Μ.Ι.Μ.Κύκκου,
       1, 1990.
     * 8. Άσμα εις πλέξιμον στεφάνων Ματθαίου
       Μοναχού, Επετ. Κ.Μ.Ι.Μ. Κύκκου, 2, 1993.
     * 9. Δύο άγνωστοι ύμνοι του 18ου αι. προς
       τιμήν της Παναγίας του Κύκκου,
       Επετηρίδα Κ.Μ.Ι.Μ. Κύκκου, 3, 1996.
     * 10. Σωφρόνιος ο Κυκκώτης, ο Λόγιος και
       Μουσικός του 18ου αι., Ε.Κ.Μ.Ι.Μ.Κ. 4, 1999.
     * 11. Σύντομες μορφές Κοντακίων...,
       Πρακτικά Γ΄ Διεθνούς Κυπρολογικού
       Συνεδρίου, Τόμος Β', Μεσαιωνικό Τμήμα,
       Λευκωσία, 2001.
     * 12. Η Εξήγηση στη Βυζαντινή Μουσική και
       η παρεξήγησή της. Ε.Κ.Μ.Ι.Μ.Κ.5, 2001.
     * 13. Ξένες Επιδράσεις στο Εκκλησιαστικό
       Βυζαντινό Άσμα κατά τον υπ’ αρ. 7
       Μουσικό Κώδικα της Ιεράς Μονής Κύκκου
       (18ος αι.). Ε.Κ.Μ.Ι.Μ.Κ. 6, 2004.
     * 14. Εκκλησιαστική Μουσική παράδοση και
       Υμνογραφία στην Ι. Μ. Κύκκου, Λεύκωμα
       της Ι. Μονής Κύκκου, υπό εκτύπωση.
     * 15. Ασματική Ακολουθία της Υπεραγίας
       Θεοτόκου της Αποκαλύψεως, Έκδοση της
       Ιεράς Μονής Κύκκου, Λευκωσία, 2003, την
       οποία, μεταξύ άλλων, προλογίζει και ο
       Οικουμενικός
       Πατριάρχης κ.κ. Βαρθολομαίος.
     * 16. Ασματική Ακολουθία Αγίου Αρίστωνος,
       Επισκόπου Αρσινόης, Πάφος, 2000.
     * 17. Ασματική Ακολουθία Αγίου Φωτίου του
       Αλαμάνου, της Αθηένου, Πάφος, 2002.
     * 18. « Άγγελοι Σκιρτήσατε», Ένας σπάνιος
       Αγγελικός ύμνος για τη Γιορτή του
       Πάσχα και ο Κώδικας της Ιεράς
       Αρχιεπισκοπής Κύπρου αρ. 39 (10ος-11ος
       αι.), εις μνήμην Jorgen Raasted
       (13/3/1927 - 5/5/1995), Ε.Κ.Μ.Ι.Μ.Κ. 7, 2006.
     * 19. Βυζαντινός Ακάθιστος Ύμνος,
       Λευκωσία 2004, της σειράς, «ΚΛΑΣΣΙΚΗ
       ΟΡΘΟΔΟΞΟΣ ΜΕΛΟΥΡΓΙΑ».
     * 20. Βυζαντινός Όρθρος, Λευκωσία 2005, της
       σειράς, «ΚΛΑΣΣΙΚΗ ΟΡΘΟΔΟΞΟΣ
       ΜΕΛΟΥΡΓΙΑ».
     * 21. Βυζαντινή Αγία καί Μεγάλη Εβδομάς,
       Λευκωσία 2006, της σειράς, «ΚΛΑΣΣΙΚΗ
       ΟΡΘΟΔΟΞΟΣ ΜΕΛΟΥΡΓΙΑ».
     * 22. Βυζαντινή Νεκρώσιμος Ακολουθία,
       Λευκωσία 2006, της σειράς «ΚΛΑΣΣΙΚΗ
       ΟΡΘΟΔΟΞΟΣ ΜΕΛΟΥΡΓΙΑ».
     * 23. Βυζαντινόν Εορτολόγιον,
       (Δοξαστάριον του Όρθρου, Ακινήτων και
       Κινητών Εορτών), Λευκωσία 2006, της
       σειράς «ΚΛΑΣΣΙΚΗ ΟΡΘΟΔΟΞΟΣ
       ΜΕΛΟΥΡΓΙΑ».
     * 24. Εγχειρίδιον Ιστορίας Βυζαντινής
       Μουσικής, Υμνολογίας, Λειτουργικής,
       Τυπικού Εκκλησίας, Απαγγελίας
       Αναγνωσμάτων κλπ., Πάφος - Κύπρος 2006.
     * 25. Βυζαντινός Εσπερινός, Λευκωσία 2007,
       της σειράς «ΚΛΑΣΣΙΚΗ ΟΡΘΟΔΟΞΟΣ
       ΜΕΛΟΥΡΓΙΑ».
     * 26. Ευθύμιος ο Κυκκώτης ο μουσικός και
       το χειρόγραφό του (1798), Επετ. Κ.Μ.Ι.Μ.Κ. 8,
       (υπό εκτύπωση).
     * 27. Διάφορα αρθρογραφήματα και
       Συνεργασίες, κυρίως θρησκευτικού
       περιεχομένου, σε Εφημερίδες
       (Φιλελεύθερος, Μάχη κ.α.) και με το
       Ραδιοφωνικόν Ίδρυμα Κύπρου κλπ.
     * 28. Δύο Μουσικοί Κώδικες της Ιεράς
       Αρχιεπισκοπής Κύπρου στο Round Notation (12ος
       – 13ος αι.), (Δ΄Διεθνές Κυπρολογικό
       Συνέδριο, Λευκωσία, Απρίλιος – Μάϊος
       2008), (Μεσαιωνικό Τμήμα).

[Επεξεργασία] Άλλες εργασίες

     * Πέντε Ψηφιακοί Δίσκοι Εκκλησιαστικής
       Βυζαντινής Μουσικής.
     * Μουσική Σύνθεση, μεταξύ άλλων, του
       Βυζαντινού Ορατορίου «ΜΑΚΑΡΙΟΣ», για
       χορωδία και ορχήστρα, σε κείμενο
       Κύπρου Χρυσάνθη, εις μνήμην του
       Εθνάρχη Μακαρίου του Γ΄. (Λευκωσία –
       Κύπρος 1980).
     * Μελοποίηση πολλών εκκλ. ύμνων.
     * Ανέκδοτα Υμνογραφήματα.
     * Ανέκδοτη Ποιητική Συλλογή.
     * Ανέκδοτη Κυπριακή Μουσικολαογραφική
       Συλλογή, από το 1968, από διάφορα μέρη
       της Κύπρου και ειδικά από τα νυν
       κατεχόμενα.
     * Μέλος του PERFORMING RIGHTS SOCIETY του Λονδίνου,
       από το 1971, ως Συνθέτης Μουσικής κλπ.

[Επεξεργασία] Τιμητικές διακρίσεις

     * α) Μεγαλόσταυρος από την
       Ελληνορθόδοξη Εκκλησία της Γαλλίας
       (1991), εκ μέρους του Οικουμενικού
       Πατριαρχείου.
     * β) Μεγαλόσταυρος και Παράσημο των
       Αποστόλων Πέτρου και Παύλου, καθώς και
       τιμητικό Δίπλωμα, από τον Ορθόδοξο
       Πατριάρχη Αντιοχείας κ.κ. Ιγνάτιον τον
       Δ', (14/3/2002), όπου εξαίρεται η προσφορά
       του στην Εκκλησία γενικά και ειδικά
       στον τομέα της Εκκλ. Βυζ. Μουσικής,
       αλλά και για την ουσιαστική συμβολή
       του στην προαγωγή των σχέσεων των
       Ορθοδόξων Εκκλησιών Κύπρου και
       Αντιοχείας.
     * γ) Τιμητικό Δίπλωμα και μόνιμο ετήσιο
       επίδομα, από τον Πρόεδρο της Κυπριακής
       Δημοκρατίας κ. Τάσσο Παπαδόπουλο, για
       τη συνεισφορά του στην οικοδόμηση της
       Σύγχρονης Πολιτιστικής Φυσιογνωμίας
       της Κύπρου (27 Δεκεμβρίου 2006).

[Επεξεργασία] Παραπομπές

    1. ↑ Αναγνώριση και επιβεβαίωση του εν
       λόγω Διδακτορικού Τίτλου έγινε από το
       Τμήμα Μουσικών Σπουδών του Εθνικού
       και Καποδιστριακού Πανεπιστημίου
       Αθηνών, στη συνεδρία της Γενικής
       Συνέλευσης του Τμήματος 116/20-04-2005 και
       με Αριθμό Πράξης 379 (21 Απριλίου 2005),
       καθώς και από τον Δ.Ο.Α.Τ.Α.Π. (ΕΛΛΗΝΙΚΗ
       ΔΗΜΟΚΡΑΤΙΑ), με την υπ’ Αριθμό Πράξη:
       33-322, Αθήνα, 22 Οκτωβρίου 2007.

   Ανακτήθηκε από
   "http://el.wikipedia.org/wiki/%CE%A3%CF%8C%CE%BB%CF%89%CE%BD_%CE%A7%CE%B1%CF%84%CE%B6%CE%B7%CF%83%CE%BF%CE%BB%CF%89%CE%BC%CF%8C%CF%82"
   Κατηγορίες: Κύπριοι μουσικοί | Κύπριοι
   συγγραφείς | Γεννήσεις το 1938

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 18:34, 1 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
