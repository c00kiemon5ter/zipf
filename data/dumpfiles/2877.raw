   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Θορικός

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°44′12″N 24°03′12″E﻿ /
   ﻿37.73667, 24.05333

   [IMG]
   [IMG]
   Το αρχαίο θέατρο του Θορικού, ένα από τα
   αρχαιότερα της Ελλάδας, προ του ομών.
   όρμου, στο βάθος η Μακρόνησος

   Ο Θορικός ήταν αρχαία σπουδαία παράλια
   πόλη της ΝΑ. Αττικής, της λεγόμενης
   Λαυρεωτικής, η οποία έλεγχε τα γειτονικά
   μεταλλεία του Λαυρίου από τα οποία
   γινόταν κατά την αρχαιότητα εξόρυξη
   μολύβδου και αργύρου.

   Πίνακας περιεχομένων

     * 1 Ιστορία
     * 2 Ο αρχαιολογικός χώρος
     * 3 Ο σημερινός οικισμός
     * 4 Παραπομπές
     * 5 Εξωτερικοί Σύνδεσμοι

[Επεξεργασία] Ιστορία

   Ο Θορικός σύμφωνα με τις ανασκαφικές
   έρευνες που διενήργησε στη περιοχή η
   Βελγική αρχαιολογική αποστολή, κατά την
   περίοδο 1963-1976, ήταν ένας από τους
   αρχαιότερους οικισμούς της Αττικής και
   ένα από τα αρχαιότερα ναυτικά φρούριά
   της. Φέρεται να κατοικείται από την
   τέταρτη χιλιετία π.Χ. Κατά τους
   κλασικούς χρόνους αποτελούσε την
   πρωτεύουσα του δήμου Θορικίων που
   βρισκόταν στον σημερινό λόφο Βελατούρι
   προς την βόρεια και νότια
   σχηματιζόμενες μικρές πεδιάδες. Ο δε
   λιμένας του Θορικού, στον ομώνυμο σήμερα
   όρμο εμφάνιζε μεγάλη κίνηση
   διαμετακομιστικού εμπορίου, ιδίως
   ξυλείας και μετάλλων.

   Αρχαιολογικά στοιχεία δείχνουν πως η
   εξόρυξη μολύβδου στην περιοχή ξεκίνησε
   κατά την διάρκεια της 3ης χιλιετίας π.Χ.
   ενώ του αργύρου από το 1500 π.Χ. Στην
   περιοχή έχουν αποκαλυφθεί ίχνη
   μυκηναϊκής εγκατάστασης στα οποία
   περιλαμβάνεται πέντε θολωτοί τάφοι που
   ανήκουν στην περίοδο 1600 - 1100 π.Χ.. Η
   εγκατάσταση πιθανόν συνδεόταν με την
   εκμετάλλευση των μεταλλείων της
   περιοχής. Σύμφωνα με την παράδοση η πόλη
   του Θορικού ιδρύθηκε από τον Κέκροπα και
   ήταν ένας από τους 12 δήμους της Αττικής
   που συνένωσε ο Θησέας σε ένα κράτος. Η
   πόλη συνέχισε να κατοικείται και τα
   μετέπειτα χρόνια. Κάλυπτε κυρίως τον
   λόφο και την μικρή χερσόνησο που
   βρίσκεται μεταξύ του όρμου του Θορικού
   και του Φραγκολίμανου. Η πόλη οχυρώθηκε
   κατά την διάρκεια του Πελοποννησιακού
   πολέμου από τους Αθηναίους για να
   προστατεύσουν τα μεταλλεία. Παρήκμασε
   μετά την εξάντληση των μεταλλείων και
   εγκαταλείφθηκε μετά την επιδρομή του
   Ρωμαίου στρατηγού Σύλλα το 86 π.Χ.^[1].
   Κατοικήθηκε πάλι τα επόμενα χρόνια και
   ερήμωσε οριστικά τον 6ο αιώνα μ.Χ. μετά
   τις επιδρομές των Σλάβων στον ελλαδικό
   χώρο.

[Επεξεργασία] Ο αρχαιολογικός χώρος

   [IMG]
   [IMG]
   Ερείπια αρχαίου κτίσματος στον Θορικό

   Το σημαντικότερο αξιοθέατο του
   αρχαιολογικού χώρου του Θορικού, είναι
   το αρχαίο θέατρο το οποίο πιστεύεται πως
   είναι το αρχαιότερο σωζόμενο σήμερα
   στην Ελλάδα.^[2]. Χρονολογείται μεταξύ του
   525 και 480 π.Χ. και αποτελείται από
   ορθογώνια ορχήστρα και 21 σειρές
   καθισμάτων. Στην ανατολική πλευρά του
   λόφου βρίσκεται ο μεγαλύτερος θολωτός
   τάφος της Μυκηναϊκής περιόδου και κοντά
   στην κορυφή του λόφου βρίσκονται τα
   ερείπια των υπόλοιπων τάφων.

[Επεξεργασία] Ο σημερινός οικισμός

   Ο σημερινός οικισμός του Θορικού είναι
   μικρός οικισμός που βρίσκεται κοντά
   στις ακτές του ομώνυμου όρμου, κατά
   μήκος της Λεωφόρου Λαυρίου. Ανήκει
   διοικητικά στον δήμο Λαυρεωτικής και ο
   πληθυσμός του είναι 265 κάτοικοι σύμφωνα
   με την απογραφή του 2001. Μεταξύ του
   Θορικού και του Λαυρίου βρίσκεται ο
   μικρός οικισμός Άνω Θορικό με πληθυσμό
   252 κατοίκων.

[Επεξεργασία] Παραπομπές

    1. ↑ Υπουργείο Πολιτισμού, Ο Θορικός]
    2. ↑ Αρχαιολογία της πόλης των Αθηνών, ο
       Θορικός

[Επεξεργασία] Εξωτερικοί Σύνδεσμοι

     * Θορικός
     * Νομαρχία ανατολικής Αττικής, ο
       Θορικός
     * Το θέατρο του Θορικού

   Ανακτήθηκε από
   "http://el.wikipedia.org/wiki/%CE%98%CE%BF%CF%81%CE%B9%CE%BA%CF%8C%CF%82"
   Κατηγορίες: Αρχαιολογικοί χώροι της
   Αττικής | Δήμοι της Αρχαίας Αττικής

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 07:27, 29 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
