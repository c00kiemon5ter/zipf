   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   IG Farben

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ερείπια εργοστασίου συνθετικού
   πετρελαίου στην Πολωνία
   [IMG]
   [IMG]
   Εργοστάσιο της IG Farben πλησίον του
   Άουσβιτς

   Η IG Farben (συντομογραφία του γερμανικού
   Interessen - Gemeinschaft Farbenindustrie Aktiengesellschaft =
   Κοινοπραξία Βιομηχανιών Βαφικών Υλών)
   ήταν γερμανική Κοινοπραξία που
   συστάθηκε το 1925 και διαλύθηκε με το
   τέλος του Β΄ Παγκοσμίου Πολέμου λόγω
   κυρίως της συνεργασίας της με το
   ναζιστικό καθεστώς.

   Πίνακας περιεχομένων

     * 1 Σύσταση, μέλη
     * 2 Διάλυση της Κοινοπραξίας, δίκη των
       υπευθύνων
     * 3 Πηγές
     * 4 Δείτε επίσης
     * 5 Εξωτερικοί σύνδεσμοι

[Επεξεργασία] Σύσταση, μέλη

   Την Κοινοπραξία συνέστησαν οι εξής
   εταιρείες:

     * AGFA (Aktien-Gesellschaft für Anilin-Fabrikation), με έδρα το
       Βερολίνο.

     * Cassella (Leopold Cassella & Co.) με έδρα τη
       Φρανκφούρτη.

     * BASF (Badische Anilin und Soda Fabrik), με έδρα το
       Λούντβιχσχάφεν.

     * Bayer, με έδρα το Λεβερκούζεν^1.

     * Farbwerke Hoechst (σήμερα γνωστή ως Sanofi-Aventis,
       μετά την κατάργηση του εμπορικού
       ονόματος Hoechst ), με έδρα τη
       Φρανκφούρτη-Χέξτ (Frankfurt-Höchst)

     * Chemische Werke Hüls, με έδρα το Μαρλ (Marl)
       (Προσχώρησε το 1938, μετά την ίδρυσή της).

     * Chemische Fabrik Kalle, με έδρα το
       Βισμπάντεν-Μπίμπριχ (Wiesbaden-Biebrich).

   Ως έδρα της Κοινοπραξίας επελέγη η
   Φρανκφούρτη. Το κεντρικό κτίριο της
   εταιρείας παραδόθηκε προς χρήση το 1931.

   Η Κοινοπραξία ιδρύθηκε για να
   αντιμετωπίσει τον ανταγωνισμό, που, λόγω
   των εξουθενωτικών όρων της Συνθήκης των
   Βερσαλλιών, έπνιγε τη Γερμανία και τη
   βιομηχανία της. Σύμφωνα με την επιτροπή
   εμπειρογνωμόνων, που συνέστησε για την
   έρευνα των δραστηριοτήτων της ο Ντουάιτ
   Αϊζενχάουερ, μετά τη λήξη του Β΄
   Παγκόσμιου πολέμου, "χωρίς τις
   τρομακτικές παραγωγικές ικανότητες της
   IG Farben, το ερευνητικό της έργο και την
   τρομερή συγκέντρωση οικονομικών
   δυνατοτήτων, η Γερμανία δεν θα ήταν
   δυνατό να αρχίσει τις εχθροπραξίες το
   Σεπτέμβριο του 1939"^2.

   Πραγματικά, η οικονομική δύναμη, αλλά
   και η τεχνογνωσία της Κοινοπραξίας ήταν
   τέτοια, που συνέπηξε ένα πραγματικό
   λαβύρινθο από καρτέλ με επίσης πολύ
   ισχυρές εταιρείες, όπως η Kuhlmann (Γαλλία),
   Imperial Chemical Industries (γνωστότερης σαν ICI) της
   Βρετανίας, των Standard Oil (NJ), DuPont και Dow Chemical
   των ΗΠΑ κ.ά^3.

   Η τεχνογνωσία αυτή εξασφάλισε στη
   Γερμανία αυτάρκεια τέτοιας έκτασης,
   ώστε να μπορεί να παρεμβαίνει στις
   υψηλές πολιτικές σφαίρες επί ίσοις
   όροις με τις υπόλοιπες οικονομικά
   αναπτυγμένες χώρες: Ο γερμανός υπουργός
   Εξωτερικών της Δημοκρατίας της Βαϊμάρης
   Στρέσσεμαν είχε πει "χωρίς την IG Farben και
   τον άνθρακα της Γερμανίας δεν είναι
   δυνατόν να ασκηθεί εξωτερική πολιτική".
   Μερικά από τα παγκοσμίως γνωστά και
   μονοπωλιακά προϊόντα της Κοινοπραξίας
   ήταν η ασπιρίνη, η νοβοκαΐνη, η
   σαλβαρσάνη, το σουλφανιλαμίδιο κ.ά.
   Επιπλέον, η τεχνογνωσία της της επέτρεπε
   την κατασκευή συνθετικών πρώτων υλών,
   που η Γερμανία δε διέθετε καθόλου, όπως
   το τεχνητό καουτσούκ, τα συνθετικά
   καύσιμα, τα νιτρικά άλατα κτλ. Ανάμεσα
   στο ερευνητικό προσωπικό της
   συγκαταλέγονταν επιστήμονες
   βραβευμένοι με Νόμπελ: Πάουλ Έρλιχ
   (σαλβαρσάνη), Φριτς Χάμπερ (παραγωγή
   αμμωνίας από ελεύθερο άζωτο), Καρλ Μπος
   (συνθετικά καύσιμα, νίτρο), Γκέρχαρντ
   Ντόμαγκ (σουλφανιλαμίδια).

   Αν και το Εθνοσοσιαλιστικό Κόμμα είχε
   "στιγματίσει" την IG Farben ότι "δεν ήταν
   άρεια εταιρεία" (απασχολούσε αρκετούς
   Εβραίους στο προσωπικό της και μάλιστα
   στα υψηλά κλιμάκια), ο Χίτλερ
   διαβλέποντας την αυτάρκεια που
   προσέφερε στην τότε "αποκλεισμένη"
   Γερμανία και βλέποντας πόσο το Γ΄ Ράιχ
   τη χρειαζόταν, συνήψε μια άτυπη (αρχικά)
   συμμαχία με αυτήν. Αλλά και η IG Farben
   χρειαζόταν την κρατική υποστήριξη για
   την προώθηση των οικονομικών της
   σχεδίων.

   Με την προσάρτηση της Αυστρίας και την
   κατάληψη της Τσεχοσλοβακίας, η IG Farben
   προσάρτησε σε αυτήν όσες εταιρείες των
   χωρών αυτών έκρινε ότι της ήταν
   απαραίτητες. Οι επεκτατικές βλέψεις της,
   όμως, δε σταμάτησαν εδώ. Με τη βοήθεια
   των χιτλερικών οργάνων και το πρόγραμμα
   Τελική Λύση για την εξολόθρευση των
   Εβραίων, άρχισε να αντλεί από το
   εργατικό απόθεμα που της πρόσφεραν τα
   στρατόπεδα συγκεντρώσεως: Οι
   κρατούμενοι του Άουσβιτς έκτισαν για
   λογαριασμό της ένα βιομηχανικό
   συγκρότημα τέτοιων διαστάσεων, ώστε
   κατανάλωνε για τη λειτουργία του
   περίπου όση ηλεκτρική ενέργεια
   χρειαζόταν η πόλη του Βερολίνου. Το
   συγκρότημα επονομάσθηκε Buna από το όνομα
   της πρώτης ύλης που παρασκευαζόταν σε
   αυτό (συνθετικού καουτσούκ)^4.
   Περισσότεροι από 25.000 κρατούμενοι
   πέθαναν κατά τη διάρκεια κατασκευής
   του^5, ενώ κατά τη λειτουργία του
   απασχολούσε περίπου 85.000 κρατούμενους
   (1944).

   Η εταιρεία ήταν, επίσης, η κάτοχος του
   κοπυράιτ για το εντομοκτόνο Κυκλώνας Β
   (Zyklon B), αέριο με βάση το υδροκυάνιο, που
   χρησιμοποιήθηκε στα στρατόπεδα
   εξόντωσης του ναζιστικού καθεστώτος
   (θάλαμοι αερίων).

[Επεξεργασία] Διάλυση της Κοινοπραξίας,
δίκη των υπευθύνων

   Μετά το τέλος του πολέμου, η Κοινοπραξία
   κρίθηκε ως "ιδιαίτερα διεφθαρμένη και,
   κατά συνέπεια, επικίνδυνη" για να
   συνεχίσει να υφίσταται. Διαλύθηκε
   οριστικά το 1951 αρχικά σε 12 εταιρείες, από
   τις οποίες οι μεγαλύτερες BASF, Agfa, Bayer και
   Hoechst συνέχισαν να υπάρχουν (η τελευταία
   συγχωνεύθηκε με τη γαλλική Rhone-Poulenc
   σχηματίζοντας τη σημερινή Aventis).
   Εικοσιτέσσερεις από τους διευθυντές ή
   διευθύνοντες συμβούλους της
   Κοινοπραξίας δικάστηκαν στην
   επιλεγόμενη Δίκη της IG Farben και
   καταδικάστηκαν σε ποινές από ένα έως
   επτά χρόνια φυλάκισης. Ωστόσο, οι
   περισσότεροι μετά την αποφυλάκισή τους
   ανέλαβαν εκ νέου διευθυντικές θέσεις
   στις εταιρείες που προέκυψαν από τη
   διάλυση της Κοινοπραξίας.

[Επεξεργασία] Πηγές

   1. Περ. Time για την αναγέννηση της Bayer

   2. Joseph Borkin, The Crime and Punishment of IG Farben, Andre Deutch Ltd,
   Free Press, London 1979, ISBN 0233 9712 6 σελ 2. Κατεβάστε
   το δωρεάν, έχει εξαντληθεί η τυπωμένη
   έκδοση ^(προσωπικό αντίγραφο για κάθε
   χρήστη)

   3. FDRS για την IG Farben

   4. Παν/μιο Virginia για την IG Farben

   5. The Crime and Punishment.. , ό.π., σελ.7.

   6. Profit over Life (Αγγλικά)

[Επεξεργασία] Δείτε επίσης

     * Κτήριο της IG Farben
     * Δίκη της IG Farben
     * Αμερικανική IG

[Επεξεργασία] Εξωτερικοί σύνδεσμοι

     * Industry and Ideology:I.G.Farben in the Nazi Era, by Peter Hayes
     * Wall Street and the Rise of Hitler by Anthony C. Sutton

   Ανακτήθηκε από "http://el.wikipedia.org/wiki/IG_Farben"
   Κατηγορίες: Ιστορικές επιχειρήσεις της
   Γερμανίας | Φρανκφούρτη | Ναζιστική
   Γερμανία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Česky
     * Dansk
     * Deutsch
     * English
     * Español
     * Suomi
     * Français
     * עברית
     * Italiano
     * 日本語
     * Nederlands
     * ‪Norsk (bokmål)‬
     * Polski
     * Português
     * Русский
     * Simple English
     * Slovenčina
     * Svenska
     * 中文

     * Τελευταία τροποποίηση 07:54, 20 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
