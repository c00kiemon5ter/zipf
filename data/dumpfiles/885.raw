   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Στέφανος Στρατηγός

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Στέφανος Στρατηγός
       Γέννηση      1923 Αθήνα
       Θάνατος      6 Απριλίου 2006 Αθήνα
    Εθνικότητα   Ελληνική
    Υπηκοότητα   Ελληνική
   Είδος Τέχνης ηθοποιός

   Ο Στέφανος Στρατηγός (1923- 6 Απριλίου 2006)
   ήταν Έλληνας ηθοποιός του θεάτρου και
   του κινηματογράφου.

[Επεξεργασία] Βιογραφία

   Γεννήθηκε στην Αθήνα το 1923 και ήταν γιος
   των ηθοποιών Βασιλείου και Αμαλίας
   Στρατηγού. Αδελφές του ήταν οι επίσης
   ηθοποιοί Αλέκα και Στέλλα Στρατηγού.
   Είχε και άλλη μια αδελφή, τη Ρένα
   Στρατηγού, η οποία εγκατέλειψε νωρίς το
   θέατρο και τον κινηματογράφο.
   Αποφοίτησε από τη Δραματική Σχολή του
   τότε Βασιλικού Θεάτρου.

   Ξεκίνησε παίζοντας στον θίασο του
   πατέρα του, σε επιθεωρήσεις, κωμωδίες,
   οπερέτες και δράματα. Μετά τα θεατρικά
   μπουλούκια, έπαιξε στο θίασο του Βασίλη
   Λογοθετίδη.

   Πήρε μέρος στα έργα: «Ένας απρόσκλητος
   μουσαφίρης» (με το οποίο έκανε το
   ντεμπούτο του στη σκηνή), «Tρωικός
   πόλεμος», «H Pένα εξώκειλε», «Σάντα
   Tσικίτα», «Kύριος του Mαξίμ» κ.ά. Επίσης
   συνεργάστηκε και με άλλους θιάσους, όπως
   με του Βασίλη Αργυρόπουλου, της
   Χρυσούλας Δόξα, με Χορν-Λαμπέτη το 1956-1957
   στα έργα «Bροχοποιός», «Aριστοκρατικός
   δρόμος», το θίασο Hλιόπουλου, με τον
   οποίο συνεργάστηκε από το 1960 ως το 1962 σε
   έργα των Α. Σακελλάριου, Χ.
   Γιαννακόπουλου, Δημ. Ψαθά, στα έργα:
   «Eξοχικόν κέντρον Ο Έρως», «Δεσποινίς
   Bαγόνι» κ.ά, στο θίασο Bέμπο (στο
   «Στουρνάρα 288», «Άνθρωποι και
   παλιάνθρωποι»), Xατζίσκου, Σαμαρτζή.

   Με τους Χορν-Λαμπέτη το 1959 θα παίξει στο
   έργο «Η κυρία με τις καμέλιες», όπου θα
   έχει το ρόλο του Βαρβίλ. Το 1963 έφτιαξε
   δικό του θίασο με την πρώτη σύζυγό του,
   Γκέλυ Mαυροπούλου. Ανέβασε τα έργα
   «Κόκκινα φανάρια» του Αλ. Γαλανού, «Xρυσή
   μου Pουθ» του Νόρμαν Κράσνα, «Ανυπόμονη
   καρδιά» του Τζ. Πάτρικ, «Διαζύγιο αλά
   ρωσικά», «Το υπόγειο της Λέλας» κ.ά. Σε
   κάποια απ’ αυτά θα κάνει και τη
   σκηνοθεσία.

   Το 1965 κάνει μεγάλη περιοδεία στη Βόρεια
   Ελλάδα. Ο θίασός του συνεργάζεται με τον
   Διονύση Παπαγιαννόπουλο και στεγάζεται
   στο θέατρο «Αλάμπρα». Ανεβάζει το έργο
   του Γεράσιμου Σταύρου «Πως να γίνετε
   πλούσιοι» με τους Παπαγιαννόπουλο,
   Μαυροπούλου, Μοσχίδη, Μαρίκα Κρεβατά,
   Χρήστο Νέγκα, Ρία Δελούτση, Νίκο Τσούκα
   κ.ά. Το έργο δεν πήγε και πολύ καλά,
   κατέβηκε σε δύο μήνες και στη συνέχεια
   ανέβασε έργο του Νίκου Τσιφόρου.

   Θα πραγματοποιήσει και περιοδεία στο
   εξωτερικό και θα συνεργαστεί και σαν
   συν-θιασάρχης με τον Νίκο Ξανθόπουλο,
   την Ελένη Ανουσάκη, τη Βίλμα Κύρου, το
   Γιώργο Κωνσταντίνου και την Καίτη
   Παπανίκα, το Γιώργο Φούντα, το Γιάννη
   Γκιωνάκη, το Θανάση Βέγγο, τη Μάρθα
   Βούρτση, το Βασίλη Διαμαντόπουλο και τον
   Πέτρο Φυσσούν κυρίως σε έργα Νεοελλήνων
   συγγραφέων. Θα πραγματοποιήσει και
   περιοδεία στην Αμερική το 1984 μαζί με το
   Γιάννη Ευαγγελίδη και τη Σπεράντζα
   Βρανά με το έργο του Γιάννη Δαλιανίδη
   «Εγώ ψηφίζω αγάπη». Την τελευταία του
   εμφάνιση στο θέατρο θα την
   πραγματοποιήσει στα μέσα της δεκαετίας
   του ’80.

   Έπαιξε σε περισσότερες από 85 ταινίες.
   Εμφανίστηκε για πρώτη φορά στον
   κινηματογράφο στην ταινία «Κορίτσι της
   ταβέρνας» του Γ. Τριανταφύλλη, κατόπιν
   στην ταινία «Μπροστά στον Θεό», όπου η
   σκηνοθεσία ήταν δική του. Επίσης
   συμμετείχε στο «Φυντανάκι» από το
   ομώνυμο θεατρικό έργο του Παντελή Χορν,
   στο «Κορίτσι με τα μαύρα» του Μιχάλη
   Κακογιάννη, «Στα σύνορα της προδοσίας»
   του Ντίμη Δαδήρα, στο «Η Οδύσσεια ενός
   ξεριζωμένου» του Απόστολου Τεγόπουλου,
   στον «Άγιο Νεκτάριο» του Γρηγόρη
   Γρηγορίου, στη «Μάχη της Κρήτης» του
   Βασίλη Γεωργιάδη, στον «Παπαφλέσσα» του
   Ερρίκου Ανδρέου, στον «Άνθρωπο με το
   γαρύφαλλο» του Ν. Τζήμα, στην
   «Αναμέτρηση» του Καρυπίδη (1982), όπως και
   στο «Έγκλημα στο Κολωνάκι», στο
   «Δεσποινίς ετών 39», στη «Σάντα Τσικίτα»,
   στον «Ατσίδα», στο «Για μια χούφτα
   τουρίστριες» κλπ.

   Έπαιξε και στην τηλεόραση («Αστυνομικές
   ιστορίες», «Ανατολικός άνεμος»). Ήταν
   ένας από τους δημοφιλέστερους
   καρατερίστες του ελληνικού θεάτρου και
   κινηματογράφου, κυρίως σε ρόλους
   σκληρού και αδίστακτου. Στην ιδιωτική
   του ζωή ήταν ήρεμος και πράος άνθρωπος
   αγαπητός απ’ όλους και με ξεχωριστό
   ήθος. Ήταν μοναχικός άνθρωπος και του
   άρεσε το διάβασμα.

   Πέθανε την Πέμπτη 6 Απριλίου 2006 στις 08:30
   το πρωί στο νοσοκομείο «Ερυθρός
   Σταυρός» από λοίμωξη του αναπνευστικού
   συστήματος σε ηλικία 83 χρονών. Κηδεύτηκε
   το Σάββατο 8 Απριλίου στο Περιστέρι.

   Ανακτήθηκε από
   "http://el.wikipedia.org/wiki/%CE%A3%CF%84%CE%AD%CF%86%CE%B1%CE%BD%CE%BF%CF%82_%CE%A3%CF%84%CF%81%CE%B1%CF%84%CE%B7%CE%B3%CF%8C%CF%82"
   Κατηγορίες: Έλληνες ηθοποιοί | Γεννήσεις
   το 1923 | Θάνατοι το 2006

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 12:56, 16 Αυγούστου
       2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
