   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Σοϊτσίρο Χόντα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       13/05/2010.

   Ο Σοϊτσίρο Χόντα (ιαπωνικά: 本田宗一郎,
   Sōichirō Honda, 1906 – 1991) ήταν Ιάπωνας
   σχεδιαστής μοτοσυκλετών, μηχανικός και
   επιχειρηματίας, ιδρυτής της Honda Motor Co. Ltd..
   Γεννήθηκε το 1906 στo Τσιζουόκα (Shizuoka) της
   Ιαπωνίας^[1].

   Πίνακας περιεχομένων

     * 1 Η απαρχή
     * 2 Αρχή στην κατασκευή μοτοσικλετών
     * 3 Ο Χόντα και οι αγώνες
     * 4 Είσοδος στο χώρο των αυτοκινήτων
     * 5 Το δημιούργημα "Χόντα" μισό αιώνα
       μετά
     * 6 Αποφθέγματα του Χόντα
     * 7 Πηγές, Αναφορές
     * 8 Εξωτερικοί σύνδεσμοι

[Επεξεργασία] Η απαρχή

   Ο πατέρας του είχε μηχανουργείο
   επισκευής ποδηλάτων. Από πολύ μικρός ο
   Χόντα βοηθούσε τον πατέρα του στις
   μηχανουργικές εργασίες και έδειξε το
   ταλέντο του στις κατασκευές. Στα 16 του,
   μόλις τελείωσε το σχολείο, ταξίδεψε στο
   Τόκυο για να εκπαιδευτεί ως μηχανικός
   αυτοκινήτων. Επέστρεψε στον τόπο του έξι
   χρόνια αργότερα και άνοιξε τη δική του
   μικρή επιχείρηση. Από νεαρή ηλικία ο Honda
   εκδήλωσε την αγάπη του για τους αγώνες,
   με τους οποίους ήρθε σε επαφή κατά την
   παραμονή του στο Τόκυο. Ένα σοβαρό
   ατύχημα που είχε όμως το 1937 τον ώθησε να
   στρέψει την προσοχή του αποκλειστικά
   στην εξέλιξη και προώθηση μηχανολογικών
   προϊόντων.

   Μετά το τέλος του πολέμου ο Χόντα μάζεψε
   όσες αχρηστευμένες μοτοσικλέτες
   μπόρεσε να βρει και από τα εξαρτήματά
   τους κατασκεύασε τρεις "καινούργιες",
   τις οποίες πώλησε ^[2]. Ασχολήθηκε με την
   κατασκευή μοτοσικλετών και στις αρχές
   της δεκαετίας του 1950 ο Honda άρχισε να
   σχεδιάζει^[εκκρεμεί παραπομπή] και να
   κατασκευάζει μικρούς κινητήρες, τους
   οποίες πωλούσε σε άλλους κατασκευαστές.
   To 1949 συνεργάστηκε για πρώτη φορά με τον
   Τακέο Φουζισάβα (Takeo Fujisawa), έναν άνθρωπο
   ιδιαίτερα ικανό στο να διαχειρίζεται
   την περιουσία της εταιρίας. Από εκείνη
   τη στιγμή Χόντα και Φουζισάβα απέκτησαν
   διακριτούς ρόλους. Ο πρώτος θα
   ασχολούνταν αποκλειστικά με το
   σχεδιαστικό, μηχανολογικό και
   κατασκευαστικό κομμάτι (κάτι στο οποίο
   είχε, αναμφισβήτητα, μεγάλο χάρισμα), ενώ
   ο δεύτερος θα αναλάμβανε την οικονομική
   διαχείριση και διεύθυνση της εταιρίας,
   πεδίο στο οποίο ο Χόντα δεν διακρίθηκε
   ποτέ. Μάλιστα, η συνεργασία τους αυτή
   μετατράπηκε και σε μια μακρόχρονη φιλία,
   που τη χαρακτήριζε ο βαθύτατος
   αλληλοσεβασμός.

[Επεξεργασία] Αρχή στην κατασκευή
μοτοσικλετών

   Το 1952 η Honda Motor Co. άρχισε να κατασκευάζει
   τις δικές της μοτοσικλέτες. Την ίδια
   χρονιά κυκλοφόρησε το Cub, μια μικρή,
   οικονομική μοτοσικλέτα που "απογείωσε"
   τις πωλήσεις της εταιρίας. Το
   Cub,μάλιστα,χαρακτηρίστηκε από πολλούς ως
   το ιαπωνικό "Model T". Σε κάθε του βήμα και σε
   κάθε προσπάθειά του ο Χόντα έδειξε ότι
   δεν του άρεσε να ακολουθεί την
   δοκιμασμένη οδό.

   Πάντοτε ζητούσε το νέο,το πρωτοποριακό.
   Ήθελε να ακούει τις ιδέες των συνεργατών
   και υπαλλήλων του και προσπαθούσε να
   τους δώσει κίνητρα, ώστε να εκφράζονται
   ελεύθερα και να ανταλλάσσουν απόψεις
   πάνω στα ζητήματα της δουλειάς τους.
   Χαρακτηριστικό είναι, μάλιστα, ότι στο
   χώρο εργασίας δεν ήταν "κλεισμένος" στο
   δικό του γραφείο, αλλά κυκλοφορούσε
   ανάμεσα στους εργαζομένους ώστε να τους
   βλέπει, να τους συμβουλεύει, αλλά και να
   τον νιώθουν σαν έναν από αυτούς.

[Επεξεργασία] Ο Χόντα και οι αγώνες

   O Χόντα συνέχισε να ταξιδεύει και να
   παρακολουθεί αγώνες "κατασκοπεύοντας"
   τις μοτοσικλέτες του ανταγωνισμού. Στη
   συνέχεια συνέλεξε τα στοιχεία και τα
   παρέδωσε στους μηχανικούς, ζητώντας
   τους να ξεπεράσουν τα καθιερωμένα σε
   όλους τους τομείς. Αυτή η τακτική
   οδήγησε την εταιρεία του στην κορυφή
   στους διεθνείς αγώνες, κάτι που έφερε
   και μεγάλη αύξηση των πωλήσεων. Το 1959, η
   Χόντα ήταν πρώτη σε πωλήσεις στην
   Ιαπωνία με 285.000 μονάδες. Δυο χρόνια
   αργότερα πουλούσε 100.000 μονάδες το μήνα.
   Το (1959) ξεκινά τις δραστηριότητές της και
   στις Η.Π.Α., όπου το 1963 κατακτά την κορυφή
   των πωλήσεων.

[Επεξεργασία] Είσοδος στο χώρο των
αυτοκινήτων

   Στις αρχές της δεκαετίας του '60 η Χόντα
   ανακοίνωσε την πρόθεσή της να "μπει" και
   στην παραγωγή αυτοκινήτων και πολύ
   γρήγορα (1964) εμπλέκεται και στη Φόρμουλα
   1 και σε άλλους σημαντικούς αγώνες. Οι
   επιτυχίες και εδώ είναι πάρα πολλές. Ήδη,
   το 1965, η Χόντα ανέβηκε στο ψηλότερο σκαλί
   του βάθρου του και κατέκτησε πολλές
   νίκες στη Φόρμουλα 2. Το 1968 εγκαταλείπει
   την κορυφαία διοργάνωση του
   μηχανοκίνητου αθλητισμού για να
   επιστρέψει την περίοδο 1983-1992, ως
   κατασκευαστής κινητήρων. 8 πρωταθλήματα
   Φόρμουλα 1 και 69 νίκες σε 151 αγώνες είναι
   ο απολογισμός, με τη Honda να κερδίζει φήμη
   και πολύτιμη τεχνογνωσία, που
   χρησιμοποιήθηκε άμεσα σε μοντέλα
   ευρείας παραγωγής. Παράλληλα η εταιρία
   επωφελείται και από τη συνεργασία της με
   κορυφαίους οδηγούς όπως οι Αλέν Προστ
   (Alain Prost), Νάιτζελ Μάνσελ (Nigel Mansell), Νέλσον
   Πικέ (Nelson Piquet) και ο Άιρτον Σένα (Ayrton Senna).

   Η εμπλοκή στην Φόρμουλα 1, όμως, δεν έχει
   τελειώσει για την πρωτοπόρο ιαπωνική
   εταιρία, που το 2006, στην πρώτη χρονιά
   πλήρους εμπλοκής στο αγώνισμα από το 1968,
   κερδίζει την πρώτη της -ιστορική- νίκη
   στο Γκραν Πρι της Ουγγαρίας, με τον
   Τζέισον Μπάτον (Jason Button), αφήνοντας τον
   άλλο Ιάπωνα κατασκευαστή, την Τογιότα να
   προσπαθεί, με υψηλότερο προϋπολογισμό
   για μία ανάλογη επιτυχία.

[Επεξεργασία] Το δημιούργημα "Χόντα" μισό
αιώνα μετά

   Σήμερα η εταιρία, που πριν από 50 περίπου
   χρόνια ξεκίνησε την κατασκευή "δικών
   της" οχημάτων, είναι ο Νο 1 κατασκευαστής
   μοτοσικλετών (και 1η στο αντίστοιχο
   πρωτάθλημα MotoGP) και 9ος μεγαλύτερος
   κατασκευαστής αυτοκινήτων, παγκοσμίως,
   έχοντας προσφέρει στο χώρο κορυφαίες
   τεχνολογικές λύσεις και ιδέες
   (κινητήρες Vtec, ενεργητική
   τετραδιεύθυνση, υβριδικά αυτοκίνητα
   ενεργειακές κυψέλες -FCX- και πολλά άλλα)
   ενώ προσφάτως έκανε την είσοδό της και
   σε έναν εντελώς νέο γι' αυτήν χώρο, αυτόν
   της αεροναυπηγικής. Το σημαντικότερο,
   όμως, είναι ότι η Χόντα διατηρεί στο
   ακέραιο τη φιλοσοφία του ιδρυτή της, που
   βασίζεται στην προσφορά αξιόπιστων και
   -προπάντων- τεχνολογικά προηγμένων
   προϊόντων.

[Επεξεργασία] Αποφθέγματα του Χόντα

   [IMG]
   [IMG]
   Μια από τις πρώτες κατασκευές του Χόντα:
   Χόντα Model A

     * "Σκέφτηκα να εφαρμόσω έναν κινητήρα σε
       ποδήλατα, επειδή δεν ήθελα να ανεβαίνω
       στα ασφυκτικά γεμάτα τρένα και δεν
       μπορούσα να πάρω το αυτοκίνητό μου
       εξαιτίας της έλλειψης βενζίνης." (1936)

     * "Ο άνθρωπος που βρίσκεται στην κορυφή
       μιας εταιρίας πρέπει να κάνει αυτό που
       οι υπόλοιποι απεχθάνονται να κάνουν.
       Δεν πρέπει να το κάνει συνεχώς, αλλά
       μόνο μια φορά, και αυτός είναι ο
       καλύτερος τρόπος για να τον
       ακολουθήσουν οι υφιστάμενοί του." (1950)

     * "Ξανακοιτάζοντας τη δουλειά μου, νιώθω
       ότι δεν έκανα παρά μόνο λάθη. Μια σειρά
       από αποτυχίες και πράγματα για τα
       οποία μετανιώνω. Για ένα, όμως, είμαι
       περήφανος: Παρότι έκανα το ένα λάθος
       μετά το άλλο, τα λάθη ή οι αποτυχίες
       μου δεν οφείλονταν ποτέ στον ίδιο
       λόγο." (1989)

   Ο Σοϊτσίρο Χόντα απεβίωσε στις 5
   Αυγούστου του 1991, σε ηλικία 85 ετών.

[Επεξεργασία] Πηγές, Αναφορές

    1. ↑ Motorcycle Hall of Fame Museum, Soichiro Honda
    2. ↑ Κ. Καββαθάς, Οδηγώντας, Τεχνικές
       Εκδόσεις, Αθήνα 1971

[Επεξεργασία] Εξωτερικοί σύνδεσμοι

     * Η ιστορία της Honda Motor Co.

   Ανακτήθηκε από
   "http://el.wikipedia.org/wiki/%CE%A3%CE%BF%CF%8A%CF%84%CF%83%CE%AF%CF%81%CE%BF_%CE%A7%CF%8C%CE%BD%CF%84%CE%B1"
   Κατηγορίες: Ιάπωνες επιχειρηματίες |
   Σχεδιαστές αυτοκινήτων | Μηχανικοί |
   Γεννήσεις το 1906 | Θάνατοι το 1991
   Κρυμμένες κατηγορίες: Άρθρα που
   χρειάζονται παραπομπές από 05/2010 | Άρθρα
   που χρειάζονται παραπομπές | Άρθρα που
   χρειάζονται παραπομπές με σχόλιο

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Чӑвашла
     * Deutsch
     * English
     * Español
     * Suomi
     * Français
     * Hrvatski
     * Magyar
     * Bahasa Indonesia
     * Italiano
     * 日本語
     * 한국어
     * Nederlands
     * Polski
     * Português
     * Română
     * Русский
     * Svenska
     * Tiếng Việt
     * 中文

     * Τελευταία τροποποίηση 15:21, 13 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
