   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Πολ Έρντος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Πολ Έρντος το 1992 στη Βουδαπέστη

   Ο Πολ Έρντος (Ουγγρικά: Erdős Pál, 26 Μαρτίου,
   1913 – 20 Σεπτεμβρίου, 1996), ήταν ένας
   εξαιρετικά παραγωγικός (και διαβόητα
   εκκεντρικός) Ούγγρος μαθηματικός. Με
   εκατοντάδες συνεργάτες, εργάστηκε σε
   προβλήματα Συνδυαστικής, Θεωρίας
   γραφημάτων, Θεωρίας αριθμών, κλασικής
   ανάλυσης, Θεωρίας προσεγγίσεων, Θεωρίας
   συνόλων και Θεωρίας πιθανοτήτων.

   Πίνακας περιεχομένων

     * 1 Βίος
     * 2 Σημειώσεις - παραπομπές
     * 3 Βιβλιογραφία
     * 4 Δικτυακοί τόποι

[Επεξεργασία] Βίος

   Ο Πολ Έρντος γεννήθηκε στη Βουδαπέστη,
   της Ουγγαρίας ως Erdős Pál, /ɛrdøːʃ/. Καθώς τα
   αδέλφια του πέθαναν πριν γεννηθεί σε
   ηλικία 3 και 5 ετών αντίστοιχα, ήταν το
   μόνο παιδί της Άννα και τους Λάγιος
   Έρντος. Οι γονείς του ήταν αμφότεροι
   Εβραίοι μαθηματικοί μιας ζωντανής
   διανοητικά κοινότητας.^[1] Στην ηλικία
   των τριών ετών μπορούσε να υπολογίσει
   πόσα δευτερόλεπτα, είχαν ζήσει οι φίλοι
   της οικογένειας (Hoffman 1998). Ο Έρντος από
   νωρίς ήταν παιδί-φαινόμενο και σύντομα
   θεωρήθηκε μαθηματική διάνοια από τους
   συγχρόνους του.

   To 1934, ολοκλήρωσε τη διδακτορική διατριβή
   του στα Μαθηματικά^[2]. Εξαιτίας του
   αυξανόμενου αντισημιτικού ρεύματος
   έφυγε για το Μάντσεστερ την ίδια χρονιά
   ως επισκέπτης λέκτωρ. Το 1938, αποδέχθηκε
   την πρώτη του θέση στην Αμερική ως
   υπότροφος στο Πανεπιστήμιο Πρίνστον.
   Από τότε ανέπτυξε τη συνήθεια να
   ταξιδεύει από πανεπιστημιόπολη σε
   πανεπιστημιόπολη. Δεν μπορούσε να
   μείνει επί μακρόν σε κάποιον τόπο, κάτι
   που τον χαρακτήρισε αμετάκλητα έως τον
   θάνατό του.

   Τα αποκτήματα δε σήμαιναν τίποτε για τον
   Έρντος. Τα προσωπικά του αντικείμενα
   χωρούσαν σε μία βαλίτσα, όπως υπαγόρευε
   το ελεύθερο στυλ του. Τα βραβεία και άλλα
   χρηματικά ποσά που κέρδιζε είτε τα έδινε
   σε όσους είχαν ανάγκη ή τα ξόδευε σε
   σημαντικούς σκοπούς. Πέρασε το
   μεγαλύτερο μέρος της ζωής του ως
   περιπλανώμενος, ταξιδεύοντας ανάμεσα σε
   συνέδρια και τα σπίτια συναδέλφων του σε
   όλον τον κόσμο. Θεωρείται τυπική εικόνα
   για τον Έρντος η ξαφνική του εμφάνιση
   στο κεφαλόσκαλο της πόρτας ενός
   συναδέλφου του και η αναγγελία το «μυαλό
   μου είναι ανοικτό». Έμενε όσο χρειαζόταν
   για να συνεργαστεί μαζί τους σε κάποια
   δοκίμια και έφευγε λίγες μέρες αργότερα.
   Σε πολλές περιπτώσεις ρωτούσε τον
   παρόντα συνεργάτη του ποιον θα έπρεπε να
   επισκεφθεί κατόπιν.

   Ο συνεργάτης του Άλφρεντ Ρένυϊ είπε
   πιθανώς ότι, «ένας μαθηματικός είναι
   μηχανή που μετατρέπει τον καφέ σε
   θεωρήματα» και ο Έρντος έπινε
   απίστευτες ποσότητες. (Αυτή η αναφορά
   αποδίδεται συχνά στον Έρντος αλλά
   φαίνεται πως δεν προέρχεται από το
   Ρένυϊ)^[3]. Μετά το 1971 άρχισε να πίνει
   αμφεταμίνες για να διατηρεί το μυαλό του
   σε εγρήγορση. Ένας από τους πολλούς
   συναδέλφους του που ανησυχούσαν ο Ρον
   Γκράχαμ) έβαλε μαζί του στοίχημα $500 ότι
   δεν μπορούσε να σταματήσει την ουσία για
   ένα μήνα. Ο Έρντος κέρδισε το στοίχημα,
   αλλά παραπονέθηκε ότι τα μαθηματικά
   πήγαν επίσης ένα μήνα πίσω:
   «Προηγουμένως, όταν κοίταζα ένα λευκό
   χαρτί ο νους μου γέμιζε με ιδέες. Τώρα το
   μόνο που βλέπω είναι μια λευκή κόλλα
   χαρτί». Αφότου κέρδισε το στοίχημα,
   επέστρεψε στις αμφεταμίνες.

   Ο Έρντος είχε το δικό του ειδικό
   λεξιλόγιο: μιλούσε για «Το Βιβλίο», ένα
   φανταστικό βιβλίο στο οποίο ο Θεός είχε
   καταγράψει τις καλύτερες και τις
   ωραιότερες αποδείξεις μαθηματικών
   θεωρημάτων. Σε μία διάλεξή του το 1985
   φέρεται πως είπε, "Δε χρειάζεται να
   πιστεύετε στον Θεό, αλλά θα έπρεπε να
   πιστεύετε στο «Βιβλίο»". Ο ίδιος
   αμφισβητούσε την ύπαρξη Θεού, τον οποίο
   αποκαλούσε «ο Υπέρτατος Φασίστας»^[4].
   (Όταν τα ουγγρικά στρατεύματα ενώθηκαν
   με τους Γερμανούς στην επίθεση κατά της
   Γιουγκοσλαβίας 1941, ένας αξιωματούχος
   της Ουγγρικής Καθολικής εκκλησίας
   παρείχε τις ευλογίες του. Αυτό έκανε τον
   Έρντος να σκεφτεί ότι ο Θεός είναι ο
   Υπέρτατος Φασίστας). Κατηγορούσε αυτόν
   τον Υπέρτατο Φασίστα ότι κρατούσε τις
   καλύτερες μαθηματικές αποδείξεις για
   τον εαυτό του. Όταν έβλεπε κάποια
   ιδιαίτερα όμορφη μαθηματική απόδειξη
   αναφωνούσε, «Αυτό είναι από Το Βιβλίο!».

[Επεξεργασία] Σημειώσεις - παραπομπές

    1. ↑ Η εβραϊκή κοινότητα της Βουδαπέστης
       έβγαλε τουλάχιστον έξι αξιόλογους
       διανοητές πλην του Έρντος: για
       παράδειγμα ο φυσικός και μαθηματικός
       Γιουτζήν Βίγκνερ (Wigner Jenő στα
       Ουγγρικά), ο φυσικός Έντουαρντ Τέλλερ
       (Teller Ede), ο φυσικός Λήο Τζίλαρντ (Leó
       Szilárd), ο μαθηματικός και πολυμαθής
       Τζον φον Νόιμαν (Neumann János), ο φυσικός
       Ντένις Γκάμπορ (Gábor Dénes) και ο
       φιλόσοφος Γκέοργκ Λούκατς (Lukács György).
    2. ↑ Ο επιβλέπων του Έρντος του στο
       Πανεπιστήμιο της Βουδαπέστης ήταν ο
       Λέοπολντ Φέτζερ (ή Fejér Lipót), σύμβουλος
       επίσης του Τζον φον Νόιμαν, του Τζορτζ
       Πόλυα και του Πολ Τουράν.
    3. ↑ Βιογραφία του Alfréd Rényi από τους J.J.
       O'Connor και E.F. Robertson.
    4. ↑ Schechter, Bruce. My Brain Is Open: The mathematical journeys of
       Paul Erdos, New York, Simon & Schuster, 1998, 70-71

[Επεξεργασία] Βιβλιογραφία

     * Aigner, M., Ziegler, G.M., Hofmann, K.H.; Proofs from THE BOOK (3/e).
       Springer, 2004. ISBN 3-540-40460-0.
     * Hoffman, Paul, The man who loved only numbers. Hyperion, 1998. ISBN
       0-7868-6362-5.
     * The Mathematics Genealogy Project - Paul Erdős
     * Schechter, Bruce. My brain is open: The mathematical journeys of Paul
       Erdős. New York: Simon & Schuster, 1998, ISBN 978-0-684-84635-4;
       paperback ed Touchstone, 2000. ISBN 0-684-85980-7(biography)

[Επεξεργασία] Δικτυακοί τόποι

     * Το N είναι ένας Αριθμός: πορτραίτο του
       Paul Erdős
     * Επισκόπηση της ζωής του Έρντος από την
       Αμερικανική Μαθηματική Εταιρεία
     * Jerry Grossman at Oakland University. The Erdös Number Project
     * Ο άνθρωπος που αγαπούσε μόνο τους
       Αριθμούς - Royal Society Public Διάλεξη του Paul
       Hoffman (RealVideo)
     * Η βιογραφία του στο Hungary.hu
     * Washington Post
     * Μια προσφορά στον Paul Erdős (ανέκδοτα)

   Ανακτήθηκε από
   "http://el.wikipedia.org/wiki/%CE%A0%CE%BF%CE%BB_%CE%88%CF%81%CE%BD%CF%84%CE%BF%CF%82"
   Κατηγορίες: Ούγγροι μαθηματικοί |
   Πανεπιστημιακοί | Γεννήσεις το 1913 |
   Θάνατοι το 1996

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * বাংলা
     * Català
     * Česky
     * Deutsch
     * English
     * Esperanto
     * Español
     * Suomi
     * Français
     * עברית
     * Magyar
     * Íslenska
     * Italiano
     * 日本語
     * Қазақша
     * 한국어
     * Kurdî
     * Latviešu
     * Монгол
     * Nederlands
     * ‪Norsk (bokmål)‬
     * Polski
     * Piemontèis
     * Português
     * Română
     * Русский
     * Sicilianu
     * Simple English
     * Slovenčina
     * Slovenščina
     * Српски / Srpski
     * Svenska
     * தமிழ்
     * ไทย
     * Türkçe
     * Українська
     * 中文
     * 文言

     * Τελευταία τροποποίηση 17:56, 8
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
