   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Ντουάρτε Β' της Μπραγκάνζα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Ντουάρτε Β' της Μπραγκάνζα

   Ντουάρτε Β' της Μπραγκάνζα (1907 - 1976) ή Ντουάρτε Νούνιο, διεκδικητής
   του Πορτογαλικού στέμματος (1920 - 1976). Υιός του Μιχαήλ Β' της
   Μπραγκάνζα και της δεύτερης συζύγου του, Μαρίας Θηρεσίας του
   Löwenstein-Wertheim-Rosenberg.

   Ο πατέρας του Ντουάρτε Νούνιο ήταν ο νόμιμος διεκδικητής του Πορτογαλικού
   θρόνου από την πλευρά των Μιχαηλιστών, ενώ είχε δύο μεγαλύτερους
   ετεροθαλείς αδελφούς από τον πρώτο γάμο του πατέρα του. Ο δεύτερος από
   αυτούς, Φραγκίσκος, πέθανε πρόωρα (1919) χωρίς απογόνους, ενώ ο
   μεγαλύτερος, Μιχαήλ, απαρνήθηκε όλα τα δικαιώματα του προκειμένου να
   παντρευτεί μια άσημη Αμερικανίδα (1920). Την ίδια χρονιά και ο πατέρας του
   παραιτήθηκε για λογαριασμό του.

   Υπήρχαν δύο κλάδοι που διεκδικούσαν το βασίλειο της Πορτογαλίας : Ο κλάδος
   του Σαξ Κομβούργου Γκόττα που βασίλευε τον τελευταίο αιώνα και καταγόταν
   από την Μαρία Β' της Πορτογαλίας και τον σύζυγο της, και ο Καπετικός
   κλάδος των Μιχαηλιστών που εκπροσωπείτο απο τον ίδιο. Ο πρώτος κλάδος ήταν
   υποστηριχτής της συνταγματικής μοναρχίας, ενώ ο δεύτερος, απολυταρχικός,
   ήταν υπέρ της απεριόριστης εξουσίας του βασιλιά.

   Η πλευρά των Μιχαηλιστών είχε κηρυχθεί από την βασίλισσα Μαρία Β'
   ανεπιθύμητη για την Πορτογαλία. Σε πείσμα της απόφασης της, ο αυτοκράτορας
   Φραγκίσκος Ιωσήφ A' της Αυστρίας τους παραχώρησε αχανείς εκτάσεις στο
   Σεμπενστέιν που βρισκόταν υπό Πορτογαλική κατοχή.

   Το 1910 ανατράπηκε η δυναστεία του Σαξ Κομβούργου Γκόττα στην Πορτογαλία
   και ανακηρύχθηκε η δημοκρατία, ο τελευταίος βασιλιάς Εμμανουήλ Β'
   εξορίστηκε, οπότε οι δύο θανάσιμοι από χρόνια αντιμαχόμενοι κλάδοι
   μπορούσαν να συναντηθούν και να λύσουν τις διαφορές τους.

   Πίνακας περιεχομένων

     • 1 Συμφωνία με τον εξόριστο Εμμανουήλ Β' για την διαδοχή
     • 2 Διαδοχή
     • 3 Επιστροφή στην Πορτογαλία
     • 4 Πηγές

[Επεξεργασία] Συμφωνία με τον εξόριστο Εμμανουήλ Β' για την διαδοχή

   Μετά τον θάνατο του θείου του Εμμανουήλ Αλφόνσου (1920), ο κλάδος του Σάξ
   Κομβούργου Γκότα κόντευε να ξεκληριστεί, αφού ούτε ο ίδιος ο Εμμανουήλ
   είχε γιους. Προχώρησαν σε δύο συνθήκες, σύμφωνα με τις οποίες ο Ντουάρτε
   Νούνιο αναγνώριζε τον Εμμανουήλ σαν τον νόμιμο διεκδικητή, αλλά μετά τον
   θάνατο του χωρίς απογόνους όλα τα δικαιώματα θα έρθουν σε αυτόν.

   Το 1927, πέθανε ο πατέρας του Ντουάρτε Νούνιο και το 1932 ο ίδιος ο
   Εμμανουήλ Β', οπότε όλα τα δικαιώματα στο Πορτογαλικό στέμμα πέρασαν σε
   αυτόν.

   Πολλοί οπαδοί της μοναρχίας άρχισαν να αμφισβητούν την διαδοχή του, αν και
   ήταν απευθείας εγγονός του βασιλιά Μιχαήλ Α' της Πορτογαλίας. Τα άρθρα 87
   και 88 του Καταστατικού Συντάγματος (1820) έλεγαν ότι οι βασιλιάδες της
   Πορτογαλίας πρέπει να είναι φυσικοί απόγονοι της βασίλισσας Μαρίας Β' και
   μόνο εάν εξαλειφθούν αυτοί είναι δυνατό να περάσει η διαδοχή αλλού.

   Απόγονοι της Μαρίας υπήρχαν, αλλά βρίσκονταν μακριά από την Πορτογαλία και
   δεν είχαν Πορτογαλική υπηκοότητα, κάτι που το άρθρο 89 του ίδιου
   Καταστατικού το απέκλειε. Υπήρχαν αμφιβολίες και για την Πορτογαλική
   υπηκοότητα του ίδιου, αφού ο παππούς του είχε εξοριστεί από το 1834, ενώ ο
   ίδιος και ο πατέρας του είχαν γεννηθεί μακριά και δεν είχαν ζήσει ποτέ
   στην Πορτογαλία. Αυτό ήθελε να προλάβει ο αυτοκράτορας Φραγκίσκος Ιωσήφ Α'
   της Αυστρίας, παραχωρώντας τους εκτάσεις που ανήκαν νόμιμα σε Πορτογαλική
   κατοχή. Αλλά οι οπαδοί του Ντουάρτε Νούνιο υποστήριξαν ότι το νέο Σύνταγμα
   του 1842 ακύρωσε τον νόμο της εξορίας (1834).

   Μια μερίδα μοναρχικών προσπάθησε αποτυχημένα να επιβάλει μνηστήρα τον
   Γεώργιο της Σαξονίας, έναν δισέγγονο της Μαρίας, αλλά δεν ήταν και αυτός
   Πορτογάλος.

   Ο Ντουάρτε Νούνο εκπαιδεύτηκε από δυο Πορτογαλίδες και από τον Βενεδικτίνο
   μοναχό Φρέι Εστεβάο. Συμπλήρωσε τις σπουδές του στο αβαείο του Έτταλ στην
   Βαυαρία, και στο Αβαείο του Κλερβώ στην Γαλλία. Επισκέφτηκε μυστικά την
   Πορτογαλία (1929), αν και του ήταν απαγορευμένο από τον νόμο της εξορίας
   του 1834.

[Επεξεργασία] Διαδοχή

   Παντρεύτηκε (15 Οκτωβρίου 1942) στον καθεδρικό ναό της Πετρόπολις στην
   Βραζιλία την Μαρία Φραγκίσκη της Ορλεάνης και Μπραγκάνζα, δισέγγονη του
   αυτοκράτορα της Βραζιλίας Πέτρου Β', μικρότερου αδελφού της βασίλισσας
   Μαρίας Β', προσπαθώντας καλοπροαίρετα να συμφιλιώσει με τον γάμο του τους
   δύο κλάδους. Ο γάμος τού έδωσε 3 γιους :

     • Ντουάρτε Πίο
     • Μιχαήλ, 7ος δούκας του Βισέου (1946)
     • Ερρίκος, 4ος δούκας της Κόιμπρα (1949)

   Ο αδελφός της Μαρίας Φραγκίσκης, Πέτρος Γκαστάο της Ορλεάνης Μπραγκάνζα,
   εγκατέλειψε σε αυτήν τα δικαιώματα του στο δουκάτο της Μπραγκάνζα, που
   είχαν προέλθει σε αυτόν από τον προπάππου του, αυτοκράτορα της Βραζιλίας
   Πέτρο Β'. Από τον Πέτρο πέρασαν στην κόρη του Ισαβέλλα, αυτή τα έδωσε στον
   γιο της, Πέτρο ντ' Αλκαντέρα, πατέρα του Πέτρου Γκαστάο και της Μαρίας
   Φραγκίσκης.

[Επεξεργασία] Επιστροφή στην Πορτογαλία

   Τον Μάιο του 1950, το εθνικό συμβούλιο της Πορτογαλίας ακύρωσε τους 2
   νόμους (1834, 1910) και επέτρεψε στον Ντουάρτε Νούνιο να επιστρέψει στην
   Πορτογαλία. Ο ίδιος δεν μπόρεσε να το κάνει ως το 1952, γιατί
   τραυματίστηκε σε δυστύχημα. Μετά τον θάνατο του προέδρου Όσκαρ Καρμόνα, ο
   δικτάτορας της Πορτογαλίας Ολιβέιρα Σαλαζάρ σκεφτόταν να επαναφέρει την
   μοναρχία, αλλά τελικά προτίμησε να κρατήσει την εξουσία για τον εαυτό του.

   Το 1974 ο Ντουάρτε Νούνιο παραχώρησε την κατοικία του στο Παλάτσιο του Σάο
   Μάρκος στο Πανεπιστήμιο της Κόιμπρα και εγκαταστάθηκε στην νότια
   Πορτογαλία, όπου έζησε μέχρι τον θάνατο του με την ανύπαντρη αδελφή του
   Φιλίππη.

[Επεξεργασία] Πηγές

     • Αγγλική Wikipedia
     • http://www.angelfire.com/pq/unica/il_doc_pacto_de_dover.htm
     • D. Duarte Nuno de Bragança, um rei que não reinou : testemunhos sobre
       a vida e a obra de D. Duarte II, chefe da Casa Real Portuguesa
       (Lisbon, 1992).

   Ανακτήθηκε από
   "http://el.wikipedia.org/wiki/%CE%9D%CF%84%CE%BF%CF%85%CE%AC%CF%81%CF%84%CE%B5_%CE%92%27_%CF%84%CE%B7%CF%82_%CE%9C%CF%80%CF%81%CE%B1%CE%B3%CE%BA%CE%AC%CE%BD%CE%B6%CE%B1"
   Κατηγορίες: Πορτογάλοι πολιτικοί | Γεννήσεις το 1907 | Θάνατοι το 1976 |
   Δούκες της Μπραγκάνζα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • English
     • Español
     • Eesti
     • Français
     • Italiano
     • 日本語
     • Nederlands
     • Polski
     • Português
     • Svenska

     • Τελευταία τροποποίηση 20:10, 7 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
