   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Audi quattro

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                                  Audi quattro
   Audi quattro
   Audi Quattro hr black.jpg
    Κατασκευαστής   Audi
         Παραγωγή        1980 — 1991
   Επόμενο μοντέλο Audi S2
        Κατηγορία       Σπορ κουπέ
          Αμάξωμα         Δύο πόρτες, κουπέ
       Διαμόρφωση      Κινητήρας μπροστά,
                                 τετρακίνηση
        Κινητήρας       2.144 κ.εκ
                                 υπερτροφοδοτούμενος
         Μετάδοση        5-τάχυτο μηχανικό
                                 κιβώτιο
        Μεταξόνιο       2.525 χιλιοστά
            Μήκος           4.404 χιλιοστά
           Πλάτος          1.723 χιλιοστά
             Ύψος            1.344 χιλιοστά

   Το Audi Quattro είναι ένα σπορ αυτοκίνητο που
   παραγόταν από τη γερμανική
   αυτοκινητοβιομηχανία Audi από το 1980 έως το
   1991. Βασιζόταν στην πρώτη γενιά του Audi Coupe,
   γνωστή ως Coupe B2.

   Παρουσιάστηκε στο Σαλόνι Αυτοκινήτου
   της Γενεύης στις 3 Μαρτίου 1980. Αρχικός
   σκοπός της Audi ήταν να κατασκευάσει 400
   μονάδες, ώστε να χρησιμοποιηθούν σε κάθε
   είδους αγώνες. Κατασκευάστηκε τελικά σε
   11.452 μονάδες. Ήταν το πρώτο GT ευρείας
   παραγωγής με μόνιμη τετρακίνηση. Η
   ονομασία quattro χρησιμοποιείται ακόμα και
   σήμερα από την Audi και χαρακτηρίζει τα
   τετρακίνητα μοντέλα της εταιρείας. Το
   quattro υπήρξε και θεωρείται ακόμα και
   σήμερα, ένα από τα σπουδαιότερα
   αυτοκίνητα ράλλυ.

   Πίνακας περιεχομένων

     * 1 Όνομα
     * 2 Τεχνικά χαρακτηριστικά
     * 3 Χρονικό
     * 4 Εμπορική Πορεία
     * 5 Sport Quattro

          * 5.1 Διαστάσεις
          * 5.2 Κινητήρας-Τεχνικά
            χαρακτηριστικά

     * 6 Πορεία στους αγώνες
     * 7 Βιβλιογραφία
     * 8 Εξωτερικοί σύνδεσμοι

[Επεξεργασία] Όνομα

   Επισήμως, η ονομασία του αυτοκινήτου
   είναι quattro.

   Η ονομασία quattro χρησιμοποιείται για να
   χαρακτηρίσει τόσο το σύστημα
   τετρακίνησης της Audi, όσο και τα
   τετρακίνητα μοντέλα της εταιρείας. Για
   να αποφευχθεί η σύγχυση, το αυτοκίνητο
   είναι γνωστό ως Ur-Quattro. (To Ur- είναι
   γερμανικό πρόθεμα που χρησιμοποιείται
   για να χαρακτηρίσει κάτι το αυθεντικό.)

[Επεξεργασία] Τεχνικά χαρακτηριστικά

                               Κωδικός  Διάταξη/αριθμός                  Κυβισμός Ισχύς Ροπή  Επιτάχυνση   Τελική   Βάρος  Χρονική
Μοντέλο Καύσιμο κινητήρα      κυλίνδρων       Βαλβίδες    σε cm³      σε PS    σε Nm     0-100 km/h (s)    ταχύτητα  σε kg   περίοδος
                                                                                                                                                              (km/h)
                              WR                                                              2144             200 / 5500   285 /                                                    1981-1987
   quattro                                                                          10                         σ.α.λ.    3500            7,1                222           1300
               Βενζίνη MB                     Σε σειρά/5                                                    σ.α.λ.                                                  1987-1989
                                                                                                    2226       220 / 6500 309 /
 quattro 20V                  RR                                             20                                σ.α.λ.  1950      6,3                  232              1380       1989-1991
                                                                                                                          σ.α.λ.

[Επεξεργασία] Χρονικό

     * 1980: Παρουσίαση στο Σαλόνι Αυτοκινήτου
       της Γενεύης
     * 1983: Παρουσίαση του Sport Quattro
     * 1987: Νέος κινητήρας 2,2 λίτρων, νέο
       κεντρικό διαφορικό Torsen, ψηφιακός
       πίνακας οργάνων.
     * 1989: Νέος κινητήρας με 20 βαλβίδες.
     * 1991: Λήξη παραγωγής.

[Επεξεργασία] Εμπορική Πορεία

   [IMG]
   [IMG]
   Audi Quattro 20V (1989-1991)

   Οι πωλήσεις του quattro ξεκίνησαν στα τέλη
   του 1980. Ήταν το πρώτο μοντέλο της Audi που
   διέθετε μόνιμη τετρακίνηση και το πρώτο
   μοντέλο που συνδύαζε τετρακίνηση και
   υπερτροφοδότηση.

   Αρχικά, το μοντέλο εφοδιαζόταν με
   5-κύλινδρο, 10-βάλβιδο,
   υπερτροφοδοτούμενο κινητήρα, με μονό
   εκκεντροφόρο, χωρητικότητας 2.144 κ. εκ.
   Απέδιδε 200 ίππους (147 kW) και ροπή 285 Nm. Έτσι
   το αυτοκίνητο επιτάχυνε από στάση στα 100
   χιλιόμετρα / ώρα σε 7,1 δευτερόλεπτα και
   τελική ταχύτητα 220 χιλιόμετρα / ώρα.

   Το 1987 ο κινητήρας τροποποιήθηκε,
   φτάνοντας τα 2.226 κ.εκ. αλλά απέδιδε όμοια
   ισχύ, αποδίδοντας ωστόσο περισσότερη
   ροπή σε χαμηλότερες στροφές. Το 1989 ο
   κινητήρας τροποποιήθηκε εκ νέου, με
   σημαντικές ωστόσο αλλαγές. Έγινε
   5-κύλινδρος, 20-βάλβιδος,
   υπερτροφοδοτούμενος, με διπλό
   εκκεντροφόρο, ισχύος 220 ίππων (162 kW). Οι
   επιδόσεις ήταν πλέον βελτιωμένες, της
   τάξης των 6,3 δευτερολέπτων για
   επιτάχυνση από στάση στα 100 χιλιόμετρα /
   ώρα και τελική ταχύτητα 230 χιλιόμετρα /
   ώρα.

   Οι πωλήσεις στην αμερικανική αγορά
   ξεκίνησαν το 1983. Η αμερικανική έκδοση
   είχε κάποια διαφορετικά εξωτερικά
   χαρακτηριστικά σε σχέση με την
   ευρωπαϊκή έκδοση, όπως μακρύτερους
   προφυλακτήρες. Ο κινητήρας ήταν ο ίδιος
   με τα ευρωπαϊκά μοντέλα, ωστόσο είχε
   αλλαγές στον υπερτροφοδότη και την
   μονάδα ελέγχου του κινητήρα, με συνέπεια
   μειωμένη ισχύ σε σχέση με την ευρωπαϊκή
   έκδοση. Συγκεκριμένα απέδιδε 162 ίππους
   (119 kW), που εξασφάλιζε επιτάχυνση 0 - 60
   μίλια / ώρα (0 - 97 χιλιόμετρα / ώρα) σε 7,5
   δευτερόλεπτα και τελική ταχύτητα 205
   χιλιόμετρα / ώρα.

[Επεξεργασία] Sport Quattro

   [IMG]
   [IMG]
   Audi Sport Quattro

   To 1983 παρουσιάστηκε στη Γενεύη το Sport Quattro,
   το οποίο βασιζόταν στο Quattro. Με αυτό το
   μοντέλο, η Audi θα έκανε την είσοδο της στο
   νεοσύστατο τότε Group B. Έως το 1984, το
   μοντέλο αυτό κατασκευάστηκε σε 200
   αντίτυπα, σύμφωνα με τους κανονισμούς
   της FIA. Ήταν κοντύτερο από το «απλό» Quattro,
   χαρακτηριστικό που του έδωσε το
   παρατσούκλι «κοντό Quattro», ενώ επίσης
   ήταν ελαφρύτερο και ισχυρότερο. Επίσης
   εμφανισιακά, κυρίως στο μπροστινό μέρος,
   έφερε αρκετές αλλαγές.

  [Επεξεργασία] Διαστάσεις

     * Μήκος: 4.163 χιλιοστά (- 247 χιλιοστά)
     * Πλάτος: 1.803 χιλιοστά (+ 80 χιλιοστά)
     * Ύψος: 1.345 χιλιοστά (+ 1 χιλιοστό)
     * Μεταξόνιο: 2.225 χιλιοστά (- 300 χιλιοστά)
     * Βάρος: 1.300 κιλά (- 35 κιλά)

   Οι τιμές σε παρένθεση αναφέρονται στις
   διαφορές σε σχέση με το απλό quattro.

  [Επεξεργασία] Κινητήρας-Τεχνικά
  χαρακτηριστικά

   [IMG]
   [IMG]
   Ο κινητήρας του Sport Quattro.

         Μοντέλο                 Sport Quattro (1983 - 1984)
   Κινητήρας:         Πεντακύλινδρος σε σειρά
                                                   (Ι5)
   Χωρητικότητα:                    2.133 cm³
   Βαλβίδες ανά                           4
   κύλινδρο:
   Ισχύς:                        225 kW (306 PS) στις 6.500
                                         στροφές/λεπτό
   Ροπή:                  330 Nm στις 4.500 στροφές/λεπτό
   Τελική                                  250 km/h
   ταχύτητα>:
   0 - 100 km/h:                                   4,9 s
   Βάρος:                                   1.300 kg

[Επεξεργασία] Πορεία στους αγώνες

   [IMG]
   [IMG]
   Το quattro του Χάνου Μίκολα

   Στα τέλη της δεκαετίας του '70 η Audi πήρε
   την έγκριση να εξελίξει ένα μοντέλο με
   κίνηση στους τέσσερις τροχούς,
   αποκλειστικά για αγωνιστική χρήση, σε
   μία εποχή όπου κυριαρχούσαν τα
   πισωκίνητα αυτοκίνητα. Το quattro ήταν το
   πρώτο αυτοκίνητο με τετρακίνση και
   υπερτροφοδοτούμενο κινητήρα. Κατά την
   εξέλιξη του αυτοκινήτου, η Audi συμμετείχε
   στο Janner Rally στην Αυστρία το 1980, όπου ο
   Αυστριακός Franz Wittmann πήρε τη νίκη με
   προβάδισμα 21 λεπτών.

   [IMG]
   [IMG]
   Το Sport quattro S1 του Βάλτερ Ρέρλ

   Η Audi έκανε το επίσημο ντεμπούτο της στο
   Παγκόσμιο Πρωτάθλημα Ράλι το 1981, με
   οδηγούς το Φινλανδό Χάνου Μίκολα και τη
   Γαλλίδα Μισέλ Μουτόν. Ο Μίκολα κέρδισε
   τα Ράλι Σουηδίας και Βρετανίας, ενώ η
   Μουτόν έγινε η πρώτη γυναίκα οδηγός που
   κέρδισε αγώνα του ΠΠΡ, το Ράλι Σαν Ρέμο.
   Το 1982, ο Σουηδός Στιγκ Μπλόμκβιστ έγινε ο
   τρίτος οδηγός της ομάδας, μαζί με το
   Μίκολα και τη Μουτόν. Εκείνη τη χρονιά
   πρωταθλητής οδηγών ανακυρήχθηκε ο
   Βάλτερ Ρερλ, ελάχιστα μπροστά από τη
   Μουτόν, αλλά η Audi κατέκτησε το
   πρωτάθλημα κατασκευατών με 7 νίκες. Τη
   σεζόν 1983 η Audi συμμετείχε με δύο
   εξελιγμένες εκδόσεις του quattro, τα Α1 και
   Α2. Ο Μίκολα πήρε 4 νίκες, κατακτώντας τον
   τίτλο στους οδηγούς, ενώ στους
   κατασκευαστές η Audi τερμάτισε μόλις δύο
   βαθμούς πίσω από την Lancia. Για τη σεζόν
   του 1984 προσλήφθηκε ο Βάλτερ Ρέρλ, ενώ
   χρησιμοποιήθηκε για πρώτη φορά τα Sport
   quattro και Sport quattro S1, όπως επέβαλαν οι
   κανονισμοί του Group B. Ο Ρέρλ, στον πρώτο
   του αγώνα με τη νέα του ομάδα, νίκησε στο
   Ράλι Μόντε Κάρλο. Μία νίκη σημείωσε και ο
   Μίκολα ενώ ο Μπλόμκβιστ είχε 5 νίκες στο
   ενεργητικό, κατακτώντας τον τίτλο του
   πρωταθλητή στους οδηγούς. Παράλληλα, η
   Audi κατέκτησε και το πρωτάθλημα
   κατασκευαστών. Το 1985, ο Ρέρλ πέτυχε μία
   νίκη στο Ράλι Σαν Ρέμο και η ομάδα
   τερμάτισε δεύτερη στους κατασκευαστές.
   Το 1986 η Audi συμμετείχε στους τρεις
   πρώτους αγώνες της σεζόν, αλλά αργότερα
   την ίδια χρονιά ανακοίνωσε την απόσυρσή
   της από το πρωτάθλημα, εξαιτίας της
   κατάργησης του Group B για λόγους
   ασφάλειας.

   Εκτός από το Παγκόσμιο Πρωτάθλημα Ράλι,
   το Audi quattro είχε επιτυχίες και στην
   Ανάβαση του Pikes Peak στις ΗΠΑ. Το 1985 η Μισέλ
   Μουτόν κέρδισε την ανάβαση, με νέο χρόνο
   ρεκόρ. Το 1987 η νίκη αυτή επαναλήφηθηκε,
   αυτή τη φορά με τον Βάλτερ Ρέρλ.

[Επεξεργασία] Βιβλιογραφία

     * quattro – Sieg einer Idee, Paul Frère, ISBN 3-7015-0035-5
     * Audi quattro – Auf allen Vieren zum Erfolg, Jan-Henrik Muche, ISBN
       3-89880-421-6

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Audi quattro

     * Ιστοσελίδα του Audi Quattro
     * Αφιέρωμα στο Audi Quattro
     * Iστοσελίδα της γερμανικής λέσχης Audi
       Quattro
     * Πλήρες αρχείο πληροφοριών για το quattro
       (στα Αγγλικά)

   π • σ • ε
                           Μοντέλα της Audi
                                    A1 • A3 • A4 • A5 • A6 • A7 •
                                    A8 • TT • S3 • S4 • S5 • S6 •
   Σημερινά μοντέλα: S8 • TTS • TT RS • Q5 • Q7 •
                                    RS5 • RS6 • A4 Allroad • A6 Allroad
                                    • R8
   Παλαιότερα             F103 • 50 • 80 • 90 • 100 • 200
   Μοντέλα:                  • V8 • Coupe • Cabriolet •
                                    Quattro • A2 • S2 • RS2 • RS4

   Ανακτήθηκε από "http://el.wikipedia.org/wiki/Audi_quattro"
   Κατηγορίες: Μοντέλα αυτοκινήτων |
   Μοντέλα Audi | Αυτοκίνητα ράλλυ | Σπορ
   αυτοκίνητα | Γερμανικά αυτοκίνητα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πρόσφατες αλλαγές
     * Αγορά
     * Πύλη Κοινότητας
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Česky
     * Deutsch
     * English
     * Español
     * Suomi
     * Français
     * Hrvatski
     * Italiano
     * 日本語
     * Latviešu
     * Nederlands
     * ‪Norsk (bokmål)‬
     * Polski
     * Português
     * Русский
     * Slovenčina
     * Svenska

     * Τελευταία τροποποίηση 21:53, 18 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
