   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Ιωάννης Καμινιάτης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Το όνομα του Ιωάννη Καμινιάτη μάς είναι
   γνωστό από την περιγραφή της άλωσης της
   Θεσσαλονίκης το 904, όταν στόλος Αράβων
   επιτέθηκε και κυρίευσε την πόλη.
   Πρόκειται για το συγγραφέα ενός από τα
   τρία μεσαιωνικά ελληνικά έργα με
   ανάλογο περιεχόμενο, καθώς ακολούθησαν
   ο Ευστάθιος Θεσσαλονίκης, που αφηγήθηκε
   την άλωση της Θεσσαλονίκης από τους
   Νορμανδούς το 1185, και ο Ιωάννης
   Αναγνώστης, με την αντίστοιχη συγγραφή
   του για την κατάληψη της πόλης από τους
   Οθωμανούς το 1430.

   Με δεδομένη την απουσία οποιασδήποτε
   αναφοράς στο πρόσωπο του Καμινιάτη από
   άλλους, σύγχρονους και μεταγενέστερους,
   συγγραφείς, οι πληροφορίες για τον
   Καμινιάτη περιορίζονται στα στοιχεία
   που ο ίδιος παρέχει στο μοναδικό έργο
   του. Σύμφωνα με όσα αναφέρονται στο Εις
   την άλωσιν της Θεσσαλονίκης, ο
   Καμινιάτης καταγόταν από τη Θεσσαλονίκη
   ή έστω είχε μεγαλώσει σε αυτή. Ήταν
   έγγαμος κληρικός, κατείχε το αξίωμα του
   κουβουκλείσιου και υπηρετούσε στα
   αυτοκρατορικά οικήματα της
   Θεσσαλονίκης, ενώ τόσο ο ίδιος, όσο και
   τα υπόλοιπα μέλη της οικογένειάς του,
   κληρικοί και αυτοί, ανήκαν στην τάξη των
   αναγνωστών. Επιπρόσθετα, για τον πατέρα
   του πληροφορεί πως ήταν έξαρχος της
   Ελλάδος απάσης.

   Στο έργο του, ο αυτόπτης μάρτυρας των
   γεγονότων Καμινιάτης δεν περιορίζεται
   στην περιγραφή της άλωσης της πόλης από
   το Λέοντα Τριπολίτη, αλλά αφηγείται την
   ατομική, και συνάμα συλλογική,
   περιπέτειά του, καθώς οι Άραβες πήραν
   χιλιάδες αιχμαλώτους και τους μετέφεραν
   αρχικά στη Τρίπολη της Συρίας, κατόπιν
   στην Ταρσό της Κιλικίας.

   Το κείμενο σώζεται σε τέσσερα
   χειρόγραφα, όλα χρονολογημένα από το 15ο
   και 16ο αιώνα^[1].

   Η αφήγηση του Καμινιάτη ήρθε στο φως
   αρχικά από το Χιώτη Λέοντα Αλλάτιο το 1653,
   έπειτα από το Γάλλο Φρανσουά Κομπφί το
   1685, ενώ το 1838 ο Γερμανός Αύγουστος
   Ιμάνουελ Μπέκερ εκδίδει για τρίτη φορά
   το έργο. To 1973, η Γερμανίδα Γκέρτρουντ
   Μπέλιχ προχώρησε στην κριτική έκδοση
   του κειμένου στα πλαίσια της Συλλογής
   Πηγών της Βυζαντινής Ιστορίας (Corpus Fontium
   Historiae Byzantinae). Ελληνικές μεταφράσεις με
   σύντομη εισαγωγή και σχόλια έχουν δώσει
   το 1987 ο Γεώργιος Τσάρας και το 2000 ο
   Εύδοξος Τσολάκης.

[Επεξεργασία] Παραπομπές

    1. ↑ Cod. Vat. gr. 172, Cod. Laur. Ath. f. 147^r-205^v, Cod. Par. gr.
       1031 και Cod. Barber. gr. 241

[Επεξεργασία] Βιβλιογραφία

     * Böhlig, Gertrud επιμ. 1973. Ioannis Caminiatae De expugnatione
       Thessalonicae, Corpus Fontium Historiae Byzantinae,
       Βερολίνο-Νέα Υόρκη: De Gruyter.
     * Hunger, Herbert, 2000. Βυζαντινή λογοτεχνία, Η
       λόγια κοσμική γραμματεία των
       Βυζαντινών, τόμος 2, 3η έκδοση, Αθήνα:
       Μορφωτικό Ίδρυμα Εθνικής Τραπέζης.
     * Καρπόζηλος, Απόστολος 2002. Βυζαντινοί
       Ιστορικοί και Χρονογράφοι, τόμος 2
       (8ος-10ος αιώνας), Αθήνα: Κανάκης.
     * Kazhdan, Alexander 1978. «Some Questions Addressed to the Scholars,
       who Believe in the Authenticity of Kaminiates’ Capture of
       Thessalonika», Byzantinische Zeitschrift 71, 301-314.
     * Ostrogorsky, Georg 1995. Ιστορία του Βυζαντινού
       Κράτους, τόμοι 1-3, Αθήνα: Στέφανος
       Βασιλόπουλος.
     * Τσάρας, Γεώργιος 1987. Ιωάννου
       Καμενιάτου στην άλωση της
       Θεσσαλονίκης (904 μ.Χ.),
       εισαγωγή-μετάφραση-σχόλια,
       Θεσσαλονίκη: Αδελφοί Κυριακίδη.
     * Τσολάκης, Εύδοξος 2000. Ιωάννης
       Καμινιάτης, Εις την άλωσιν της
       Θεσσαλονίκης,
       μετάφραση-εισαγωγή-σχόλια, Αθήνα:
       Κανάκης.

   Ανακτήθηκε από
   "http://el.wikipedia.org/wiki/%CE%99%CF%89%CE%AC%CE%BD%CE%BD%CE%B7%CF%82_%CE%9A%CE%B1%CE%BC%CE%B9%CE%BD%CE%B9%CE%AC%CF%84%CE%B7%CF%82"
   Κατηγορίες: Βυζαντινοί ιστορικοί |
   Θεσσαλονικείς (πόλη)

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Français
     * Latina

     * Τελευταία τροποποίηση 14:08, 18 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
