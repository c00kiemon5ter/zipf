   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Τζίπι Λίβνι

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   H Τζίπι Λίβνι.

   Η Τζίπι Λίβνι (Tzipora Malka "Tzipi" Livni, εβραϊκά:
   ציפורה מלכה "ציפי" לבני ) είναι πολιτικός
   από το Ισραήλ, υπουργός Εξωτερικών της
   χώρας και εντολοδόχος πρωθυπουργός της
   χώρας. Εξελέγη πρόεδρος του κόμματος
   Καντίμα στις 17 Σεπτεμβρίου του 2008.^[1]
   Έπειτα από την αποτυχία της να
   συμφωνήσει με διάφορα κόμματα για
   σχηματισμό νέας κυβέρνησης, προκήρυξε
   πρόωρες εκλογές, οι οποίες διεξήχθησαν
   στις 10 Φεβρουαρίου του 2009. Στο
   μεσοδιάστημα επικεφαλής υπηρεσιακής
   κυβέρνησης παρέμεινε ο παραιτηθείς
   πρωθυπουργός Εχούντ Ολμέρτ. Η Λίβνι
   ομιλεί αγγλικά και γαλλικά, εκτός από τη
   μητρική της γλώσσα, που είναι τα εβραϊκά.
   Το 2004 τιμήθηκε με το βραβείο Abirat Ha-Shilton
   ("Ποιότητα στη Διοίκηση") .

   Πίνακας περιεχομένων

     * 1 Πρώτα χρόνια και εκπαίδευση
     * 2 Πολιτική καριέρα

          * 2.1 Εκλογή στην ηγεσία του Καντίμα
            και εντολοδόχος πρωθυπουργός

               * 2.1.1 Εκλογές 2009

          * 2.2 Κριτική

     * 3 Παραπομπές
     * 4 Εξωτερικές συνδέσεις

[Επεξεργασία] Πρώτα χρόνια και εκπαίδευση

   Γεννήθηκε στις 5 Ιουλίου του 1958 στο Τελ
   Αβίβ^[2]^[3]^[4] και ο πατέρας της γεννήθηκε
   στην Πολωνία.^[5] Ο τελευταίος την περίοδο
   1974-1984 θήτευσε ως βουλευτής στην Κνεσέτ
   με το κόμμα Λικούντ.

   Η Λίβνι υπηρέτησε στις Ένοπλες Δυνάμεις
   της χώρας της και εργάστηκε για τη
   Μοσάντ σχεδόν επί 2 χρόνια στις αρχές της
   δεκαετίας του 1980, για να παραιτηθεί το
   1983. Στη συνέχεια παντρεύτηκε το Ναφτάλι
   Σπίτσερ (με τον οποίο απέκτησε 2 παιδιά)
   και ολοκλήρωσε τις νομικές σπουδές
   της.^[6] Αποφοίτησε από τη Νομική Σχολή
   του πανεπιστημίου Μπαρ Ιλάν και
   εργάστηκε ως δικηγόρος επί δεκαετία.^[7]
   Σήμερα ζει στο Τελ Αβίβ.

[Επεξεργασία] Πολιτική καριέρα

   Η κάθοδός της στην πολιτική έγινε το 1996 ,
   όταν απέτυχε να εκλεγεί βουλευτής.
   Ωστόσο, διορίστηκε επικεφαλής μιας
   αρχής ενός κυβερνητικού οργανισμού που
   επέβλεπε την ιδιωτικοποίηση διαφόρων
   εταιρειών. Το 1999 εξελέγη για πρώτη φορά
   μέλος της Κνεσέτ με το κόμμα Λικούντ. Τον
   Ιούλιο του 2001 διορίστηκε από τον
   πρωθυπουργό Αριέλ Σαρόν στο αξίωμα της
   υπουργού αρμόδιας για την περιφερειακή
   συνεργασία και στη συνέχεια άλλαξε
   πολλά χαρτοφυλάκια, μεταξύ των οποίων
   εκείνο της Γεωργίας, της Απορρόφησης
   Μεταναστών και του Οικισμού και
   Δημοσίων Έργων.^[8] Την 1η Οκτωβρίου του 2005
   ανέλαβε επίσημα υπουργός Δικαιοσύνης.^[9]

   Στις 20 Νοεμβρίου του 2005 η Λίβνι
   ακολούθησε το Σαρόν και τον Ολμέρτ στο
   νεοσυσταθέν κόμμα Καντίμα. Διορίστηκς
   υπουργός Εξωτερικών, διατηρώντας
   παράλληλα το χαρτοφυλάκιο της Υπουργού
   Δικαιοσύνης, έπειτα από τις μαζικές
   παραιτήσεις υπουργών στο κόμμα
   Λικούντ.^[10] Το Μάρτιο του 2006 εξελέγη
   βουλευτής της Κνεσέτ με το κόμμα
   Καντίμα.^[11]

   Η νέα κυβέρνηση (31η) ορκίστηκε στις 4
   Μαΐου του 2006 και σε αυτήν η Λίβνι ανέλαβε
   αντιπρόεδρος της κυβέρνησης,
   διατηρώντας ταυτόχρονα το Υπουργείο
   Εξωτερικών. Την περίοδο εκείνη δεν ήταν
   Υπουργός Δικαιοσύνης, ωστόσο ανέκτησε
   το χαρτοφυλάκιο την περίοδο από τις 29
   Νοεμβρίου του 2006 ως τις 7 Φεβρουαρίου του
   2007.^[11]

   Μετά τη διεξαγωγή των βουλευτικών
   εκλογών του 2006, η Λίβνι περιγραφόταν ως
   "η δεύτερη πιο ισχυρή πολιτική μορφή του
   Ισραήλ".^[12] Αξίζει να σημειωθεί ότι είναι
   η δεύτερη γυναίκα στη χώρα της που έγινε
   υπουργός Εξωτερικών, μετά την Γκόλντα
   Μέιρ^[13]. Το 2007 συμπεριλήφθηκε στον
   κατάλογο με τις 100 προσωπικότητες που
   επηρεάζουν περισσότερο τις τύχες του
   κόσμου ( Time 100).^[14] Το περιοδικό Forbes την
   κατέταξε 40η στον κατάλογο με τις 100
   ισχυρότερες γυναίκες στον κόσμο το
   2006,^[15] 39η το 2007,^[16] και 52η το 2008.^[17]

   Έγινε το πρώτο μέλος του υπουργικού
   συμβουλίου που διαχώρισε τις
   τρομοκρατικές ενέργειες από τις
   αντάρτικες επιθέσεις Παλαιστινίων
   εναντίον του ισραηλινού στρατού. Τις
   σχετικές δηλώσεις τις έκανε στην
   αμερικανική τηλεοπτική εκπομπή Nightline,
   που ηχογραφήθηκε στις 28 Μαρτίου του
   2006.^[18] Το 2007 συναντήθηκε με τον
   Παλαιστίνιο πρωθυπουργό Σαλάμ Φαγιάντ,
   με σκοπό να βελτιωθούν οι συνθήκες
   διαβίωσης του παλαιστινιακού λαού.^[19]

   Στις 2 Μαΐου του 2007 η Λίβνι ζήτησε την
   παραίτηση του πρωθυπουργού Ολμέρτ εν
   μέσω της δημοσίευσης του προσωρινού
   πορίσματος της επιτροπής Βίνογκραντ. Η
   ίδια προσφέρθηκε να αναλάβει την ηγεσία
   του Καντίμα αν παραιτούνταν ο
   Ολμέρτ.^[20]^[21] Ωστόσο, ο Ολμέρτ δεν
   παραιτήθηκε και η απόφαση της ίδιας να
   παραμείνει στην κυβέρνησή του προκάλεσε
   σχόλια.^[22]

  [Επεξεργασία] Εκλογή στην ηγεσία του
  Καντίμα και εντολοδόχος πρωθυπουργός

   Οι εκλογές για νέο ηγέτη στο κόμμα
   Καντίμα διεξήχθησαν στις 17 Σεπτεμβρίου
   του 2008. Ο Ολμέρτ αποφάσισε να μην είναι
   ξανά υποψήφιος και δήλωσε ότι θα
   παραιτούνταν από την πρωθυπουργία μετά
   τις εκλογές. Οι κύριοι διεκδικητές της
   ηγεσίας του κόμματος ήταν η Λίβνι και ο
   Σαούλ Μοφάζ.^[23] Με διαφορά μόλις 431 ψήφων
   (1%).^[24] νικήτρια αναδείχθηκε η Λίβνι.^[25] Ο
   Ολμέρτ παραιτήθηκε επίσημα στις 21
   Σεπτεμβρίου του 2008 και ο πρόεδρος Σιμόν
   Πέρες την επόμενη ημέρα έδωσε εντολή
   σχηματισμού κυβέρνησης στη Λίβνι.^[26]^[27]
   Η τελευταία άρχισε δύσκολες
   διαβουλεύσεις με το κόμμα Σας και με
   άλλους κυβερνητικούς εταίρους του
   Καντίμα.^[28] Το Σας πρόβαλε αξιώσεις
   προκειμένου να μετάσχει στην
   κυβέρνηση.^[29]^[30]

    [Επεξεργασία] Εκλογές 2009

   Στις 24 Οκτωβρίου του 2008 το Σας αρνήθηκε
   να συμμετάσχει στην κυβέρνηση. Η Λίβνι
   εγκατέλειψε τις προσπάθειές της για
   σχηματισμό κυβέρνησης συνασπισμού και η
   χώρα της οδηγήθηκε σε πρόωρες εκλογές.
   Τα κυριότερα θρησκευτικά κόμματα, όπως
   το Σας, διαφώνησαν με τη Λίβνι στα θέματα
   της κοινωνικής πρόνοιας αλλά και του
   πολιτικού καθεστώτος της Ιερουσαλήμ.Οι
   εκλογές διενεργήθηκαν στις 10
   Φεβρουαρίου του 2009.^[31] Ο Ολμέρτ
   παρέμεινε πρωθυπουργός μιας
   υπηρεσιακής κυβέρνησης.^[32]^[33]
   Διαψεύδοντας τις προβλέψεις, το Καντίμα
   της Λίβνι επικράτησε του δεξιού Λικούντ
   του πρώην πρωθυπουργού Μπενιαμίν
   Νετανιάχου με οριακή διαφορά μίας έδρας
   στην Κνεσέτ. ^[34] ^[35] Ειδικότερα, το κόμμα
   Καντίμα πήρε είκοσι οκτώ έδρες έναντι
   είκοσι επτά για το Λικούντ.^[36]. Αμφότεροι
   η Λίβνι και ο Νετανιάχου διακήρυξαν την
   εκλογική τους νίκη.^[37]. Η πρόεδρος του
   Καντίμα ζήτησε από τον αντίπαλό της να
   συμπράξει με το κόμμα της για το
   σχηματισμό μιας κυβέρνησης ενότητας. Οι
   Ευρωπαίοι πολιτικοί με δηλώσεις τους
   εξέφρασαν την υποστήριξή τους προς τη
   Λίβνι συγκεκαλυμμένα. ^[38] Στις 20
   Φεβρουαρίου ο πρόεδρος Σιμόν Πέρες
   ανακοίνωσε ότι θα αναθέσει εντολή
   σχηματισμού κυβέρνησης στον ηγέτη της
   Δεξιάς, Μπενιαμίν Νετανιάχου. ^[39] H Λίβνι
   κατέστησε σαφές ότι δε θα λάμβανε μέρος
   σε μια κυβέρνηση του Νετανιάχου.

  [Επεξεργασία] Κριτική

   Κατά την ισραηλινή επίθεση στη Γάζα το
   2008-09 η Λίβνι επικρίθηκε έντονα από τον
   Αμρ Μούσα, επικεφαλής του Αραβικού
   Συνδέσμου, με αφορμή τις δηλώσεις της
   ότι "δεν υφίστατο ανθρωπιστική κρίση στη
   Γάζα".^[40]

[Επεξεργασία] Παραπομπές

    1. ↑ Israel's Foreign Minister wins party election New York Times, 18
       Σεπτεμβρίου 2008
    2. ↑ Government 31 The Knesset
    3. ↑ Kadima Party (ανακτήθηκε 06-05-2007 )
    4. ↑ Next in Line. Times (London) (ανακτήθηκε 06-05-2007 )
    5. ↑ News in Brief Haaretz
    6. ↑ Livni's past in Mossad not spectacular. Jerusalem Post
       (ανακτήθηκε 22-07-2008 )
    7. ↑ Βιογραφία της Λίβνι στον ιστότοπο
       της Κνεσέτ. Knesset (ανακτήθηκε 06-05-2007 )
    8. ↑ Tzipi Livni Government Roles (ανακτήθηκε 06-05-2007 )
    9. ↑ Behind the Lines: And who, may we ask, is Tzipi Livni? Jerusalem
       Post, Accessed 30 Απριλίου 2007
   10. ↑ Macintyre, Donald (02-08-2008). "Tzipi Livni: Agent of change".
       The Independent.
       http://www.independent.co.uk/news/people/tzipi-livni-agent-of-change-883276.html.
       Ανακτήθηκε την 16-09-2008.
   11. ↑ ^11,0 ^11,1 Tzipi Livni (1958- ). Jewish Virtual Library
       (ανακτήθηκε 16-09-2008 )
   12. ↑ Tzipi Livni Named Vice Premier in Israel. Washington Post
       (ανακτήθηκε 30-04-2007 )
   13. ↑ Ριζοσπάστης, Τζίπι Λίβνι, 21
       Σεπτεμβρίου 2008.
   14. ↑ Κοντολίζα Ράις. Tzipi Livni. Time
       (ανακτήθηκε 10-06-2007 )
   15. ↑ #40 Tzipora Livni Forbes, 31 Αυγούστου 2006
   16. ↑ The 100 Most Powerful Women Forbes, 30 Αυγούστου 2007
   17. ↑ The Most Powerful 100 Women sorted by rank Forbes, 27
       Αυγούστου 2008
   18. ↑ Journal of International Criminal Justice Advance Access 15
       Δεκεμβρίου 2006, Oxford University press, The Multifaceted
       Criminal Notion of Terrorism in International Law του Antonio
       Cassese
   19. ↑ Benn, Aluf (08-07-2007). "Livni and Fayad meet, discuss improving
       Palestinians' lives". Haaretz.
       http://www.haaretz.com/hasen/spages/879606.html. Ανακτήθηκε
       την 16-09-2008.
   20. ↑ Olmert's Survival Prospects Dim Amid Livni Challenge Bloomberg, 3
       Μαΐου 2007
   21. ↑ "'I have the qualifications to be PM'". Jerusalem Post.
       29-07-2008.
       http://www.jpost.com/servlet/Satellite?cid=1215331132203&pagename=JPost%2FJPArticle%2FShowFull.
       Ανακτήθηκε την 29-07-2008.
   22. ↑ Verter, Yossi (02-05-2007). "PM Olmert to tell deputy Livni: Stop
       undermining me, or resign". Haaretz.
       http://www.haaretz.com/hasen/spages/854647.html. Ανακτήθηκε
       την 16-09-2008.
   23. ↑ Somfalvi, Attila (01-08-2008). "Poll: Livni beats Netanyahu, who
       beats Mofaz". Ynetnews.
       http://www.ynetnews.com/articles/0,7340,L-3576298,00.html.
       Ανακτήθηκε την 02-08-2008.
   24. ↑ "Livni to lead Israel ruling party". BBC News. 18-09-2008.
       http://news.bbc.co.uk/1/hi/world/middle_east/7620215.stm.
       Ανακτήθηκε την 18-09-2008.
   25. ↑ Hider, James (17-09-2008). "New Golda Meir’ Tzipi Livni wins
       election to be Prime Minister after extra time". The Times.
       http://www.timesonline.co.uk/tol/news/world/middle_east/article4776486.ece.
       Ανακτήθηκε την 17-09-2008.
   26. ↑ Olmert formally submits his resignation to Peres Haaretz, 21
       Σεπτεμβρίου 2008
   27. ↑ Peres entrusts Livni with forming gov't The Jerusalem Post, 23
       Σεπτεμβρίου 2008
   28. ↑ Israel's Livni now in battle for premiership AFP, 7
       Σεπτεμβρίου 2008
   29. ↑ Shas: If Livni wants a coalition, she must fulfill our demands
       Haaretz, 18 Σεπτεμβρίου 2008
   30. ↑ Livni offers Barak 'full partnership' in new gov't Haaretz, 22
       Σεπτεμβρίου 2008
   31. ↑ Elections in Israel - Φεβρουάριος 2009
       Υπουργείο Εξωτερικών του Ισραήλ
   32. ↑ Olmert to make political comeback Ynetnews, 26 Οκτωβρίου
       2008
   33. ↑ Livni calls for early Israeli election Reuters, 27
       Οκτωβρίου 2008
   34. ↑ Καθημερινή, Πύρρειος νίκη της Λίβνι,
       τα εμπόδια έρχονται…, 12 Φεβρουαρίου
       2009.
   35. ↑ Εξπρές, Ισραήλ-εκλογές.Το Καντίμα
       της Λίβνι επικεφαλής, όμως ο
       Νετανιάχου σε καλύτερη θέση για να
       σχηματίσει κυβερνητικό συνασπισμό, 11
       Φεβρουαρίου 2009.
   36. ↑ in.gr, Ερίζουν για τη νίκη στις εκλογές
       Λίβνι και Νετανιάχου, 11 Φεβρουαρίου
       2009.
   37. ↑ Η Φωνή της Αμερικής, Ισραήλ: Λίβνι
       και Νετανιάχου διακηρύσσουν εκλογική
       νίκη, 11 Φεβρουαρίου 2009.
   38. ↑ Ελευθεροτυπία, Οι Ευρωπαίοι
       «προτιμούν» Λίβνι, 12 Φεβρουαρίου 2009.
   39. ↑ Yahoo! Search - Web Search
   40. ↑ Gulf Daily News » World News » Hamas warns of more hostages

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το
   θέμα
   Τζίπι Λίβνι

     * Επίσημος ιστότοπος (στα εβραϊκά)

                      Στο άρθρο αυτό έχει
                      ενσωματωθεί κείμενο από το
                      άρθρο Tzipi Livni της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A4%CE%B6%CE%AF%CF%80%CE%B9_%CE%9B%CE%AF%CE%B2%CE%BD%CE%B9"
   Κατηγορίες: Ισραηλινοί πολιτικοί |
   Γεννήσεις το 1958

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Alemannisch
     * العربية
     * Asturianu
     * Azərbaycanca
     * Беларуская (тарашкевіца)
     * Български
     * Brezhoneg
     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Galego
     * עברית
     * Bahasa Indonesia
     * Italiano
     * 日本語
     * ქართული
     * 한국어
     * Ripoarisch
     * Latina
     * Bahasa Melayu
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Srpskohrvatski / Српскохрватски
     * Slovenčina
     * Slovenščina
     * Српски / Srpski
     * Svenska
     * Türkçe
     * Українська
     * Tiếng Việt
     * 吴语
     * ייִדיש
     * 中文

     * Τελευταία τροποποίηση 06:00, 3 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
