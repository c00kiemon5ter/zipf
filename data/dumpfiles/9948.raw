   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Οινοχόη (αγγείο)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   H Οινοχόη είναι μια κανάτα για την έκχυση του κρασιού που χρησιμοποιούσαν
   στην αρχαιότητα. Το όνομά της είναι σύνθετη λέξη από το οίνος και το χέω.
   Το όνομα εφαρμόζεται για τον συγκεκριμένο τύπο, έτσι όπως απαντάται στις
   εκάστοτε φιλολογικές μαρτυρίες.

   Υπάρχουν πολλές ποικιλίες της οινοχόης. Η Όλπη είναι ο πρωιμότερος τύπος
   με σιγμοειδές προφίλ. Η Οινοχόη τύπου 1 έχει τριφυλλοειδές στόμιο και
   υψηλή κάθετη λαβή, ενώ η Οινοχόη τύπου 2 έχει χαμηλότερη λαβή. Ο τύπος 3
   ονομάζεται επίσης Χους και έχει κοντόχοντρο σώμα. Υπάρχουν επίσης πολλά
   άλλα σχήματα που ταξινομούνται αριθμητικά από τον τύπο 4 έως τον τύπο 10.
   Η οινοχόη παρήχθη από την αρχή του μελανόμορφου έως το τέλος του
   ερυθρόμορφου ρυθμού, αν και τα εκάστοτε προτιμώμενα σχήματα διαφέρουν από
   περίοδο σε περίοδο. Η διακοσμητική σκηνή εκτυλίσσεται συνήθως στο σώμα του
   αγγείου, μέσα σε πλαίσιο.

   Πίνακας περιεχομένων

     • 1 Όλπη
     • 2 Οινοχόη τύπος 1
     • 3 Οινοχόη τύπος 2
     • 4 Χους
     • 5 Οινοχόη τύπος 4
     • 6 Οινοχόη τύπος 5A
     • 7 Οινοχόη τύπος 5Β
     • 8 Οινοχόη τύπος 6

[Επεξεργασία] Όλπη

   Το σιγμοειδές προφίλ από το επίπεδο χείλος έως το πόδι και η κάθετη λαβή
   είναι τα κύρια χαρακτηριστικά αυτού του τύπου. Τούτο το σχήμα είναι η
   αρχαιότερη οινοχόη του αττικού μελανόμορφου ρυθμού και παραγόταν από την
   αρχή του έως το τέλος του 6ου αι. Π.Κ.Ε.. Παράδειγμα ερυθρόμορφου ρυθμού
   δεν έχουμε αλλά είναι εξαιρετικά πιθανό να αναπτύχθηκε από τον παρόντα
   τύπο η Οινοχόη τύπου 5α, με παχύτερο χείλος, καθώς ορισμένα μεταγενέστερα
   αγγεία αυτού του τύπου ομοιάζουν στον τύπο 5. Η διακοσμητική σκηνή
   εξελίσσεται στο σώμα ως περιγεγραμμένη εικόνα και οι διάσταση του ύψους
   φθάνει τα 20 εκ. περίπου.

[Επεξεργασία] Οινοχόη τύπος 1

   Ωοειδές σώμα με διακριτό λαιμό, τριφυλλοειδές στόμιο και υψηλή λαβή είναι
   τα χαρακτηριστικά αυτού του τύπου. Αυτή η μορφή παρήχθη από την αρχή του
   μελανόμορφου έως την αρχή περίπου του ερυθρόμορφου. Κανονικά, η διακόσμηση
   γίνεται μόνο στο σώμα, αν και υπάρχουν μερικά παραδείγματα σε μελανόμορφο
   με διακόσμηση στο λαιμό. Σε ορισμένα ύστερα αγγεία αυτού του τύπου
   εφαρμόζεται η τεχνική του λευκού εδάφους. Δεδομένου ότι αυτή η μορφή
   αντλεί την προέλευσή του από χάλκινα σκεύη, μια ανάγλυφη διακόσμηση
   ανθρώπινης κεφαλής απαντάται συνήθως ανάμεσα στη λαβή και το στόμιο. Η
   ερυθρόμορφη οινοχόη συνήθως έχει πλαίσιο στο σώμα και ενίοτε μοτίβα
   ανθέμιων στον ώμο.

   Διαστάσεις: ύψος 20-30 εκ.

[Επεξεργασία] Οινοχόη τύπος 2

   Ωοειδές σώμα με διακριτό λαιμό, τρίφυλλον στόμιο και κοντή λαβή. Το
   συγκεκριμένο σχήμα παραγόταν από το 530 Π.Κ.Ε. περίπου έως το τέλος του
   ερυθρόμορφου ρυθμού, αν και προτιμάτο στον ύστερο 5ο αιώνα. Ο διάκοσμος
   είναι συνήθως ο ίδιος, όπως του τύπου 1, αν και και υφίστανται στον
   συγκεκριμένο τύπο αγγεία διακοσμημένα με την τεχνική του λευκού εδάφους.

   Διαστάσεις: ύψος 20 εκ.

[Επεξεργασία] Χους

   Βολβοειδές σώμα με συνεχή καμπύλη από το στόμα στη βάση, τρίφυλλο στόμιο
   και χαμηλή λαβή. Το όνομα Χους ετυμολογείται από το ρήμα χέω και
   χρησιμοποιείτο για την κανάτα που διανεμόταν στα παιδιά που ακολουθούσαν
   τον γιορτασμό των Ανθεστηρίων, στο τρύγο. Η μελανόμορφη κανάτα ονομάζεται
   επίσης τύπος 3 και παρήχθη μετά από τα μέσα του 6ου Π.Κ.Ε. αιώνα. Ο χους
   προτιμάτο μετά τα μέσα του 5ου αι. Ορισμένα αγγεία αυτού του τύπου είναι
   μικρότερα των 10 εκ. και πιθανώς χρησιμοποιούνταν ως προσφορές στους
   παιδικούς τάφους. Η σκηνή της διακόσμησης κατανέμεται στο σώμα ως
   πλαισιωμένη εικόνα με θεμα ενίοτε το παιδί. Διαστάσεις: ύψος 20 εκ, αν και
   ορισμένα ταφικά αγγεία είναι μικρότερα των 10 εκ.

[Επεξεργασία] Οινοχόη τύπος 4

   Βολβοειδές σώμα με διακριτό λαιμό, στρογγυλό στόμιο και υψηλή λαβή. Δεν
   σώζονται παρά λιγοστά δείγματα μελανόμορφου, ενώ η ερυθρόμορφη οινοχόη
   αυτού του τύπου εισήχθη στο δεύτερο τέταρτο του 5ου Π.Κ.Ε. αι. Η
   διακοσμητική σκηνή είναι απλή και η εικόνα πλαισιώνεται με
   επαναλαμβανόμενα διακοσμητικά μοτίβα.

   Διαστάσεις: ύψος 20 εκ.

[Επεξεργασία] Οινοχόη τύπος 5A

   Λεπτό σώμα με ώμο ελαφρά εξογκωμένο από το σώμα, στρογγυλό στόμα και κοντή
   λαβή. Δεν υπάρχει σωζόμενο παράδειγμα μελανόμορφου, αν και η Ολπή είναι
   παρόμοια ως προς το σχήμα. Αυτό το αγγείο εισήχθη στις αρχές του
   ερυθρόμορφου, αν και έχουν βρεθεί λιγοστά παραδείγματα. Διακόσμηση
   απαντάται ενίοτε στο στόμιο και τη λαβή, ενώ η διακοσμητική σκηνή
   βρίσκεται στο σώμα και συχνά στο λαιμό.

   Διαστάσεις: ύψος 30 εκ.

[Επεξεργασία] Οινοχόη τύπος 5Β

   Λεπτό σώμα με ώμο ελάχιστα διακριτό από το σώμα, στρογγυλό στόμιο και
   υψηλή λαβή. Δεν έχουν διαδωθεί παραδείγματα μελανόμορφου και τα λιγοστά
   παραδείγματα ερυθρόμορφου ρυθμού παρήχθησαν από τα τέλη του 6ου αι. έως
   τις αρχές του 5ου αι. Π.Κ.Ε.

   Διαστάσεις: ύψος 30 εκ.

[Επεξεργασία] Οινοχόη τύπος 6

   Ο συγκεκριμένος τύπος διαθέτει μακρύ ράμφος και σχετικά υψηλή κάθετη λαβή.
   Δεν σώζονται παραδείγματα μελανόμορφου, ενώ ο ερυθρόμορφος τύπος εισήχθη
   προς το τέλος του 6ου αι. Π.Κ.Ε. Η παραγωγή του διήρκεσε μέχρι τα μέσα του
   5ου Π.Κ.Ε. αι., αν και σώζονται λιγοστά παραδείγματα του συγκεκριμένου
   τύπου. Φέρει ελάχιστη διακόσμηση και η διακοσμητική σκηνή βρίσκεται
   συνήθως στο ανώτερο τμήμα του σώματος.

   Διαστάσεις: ύψος 10-20 εκ.

   π • σ • ε
                          Αρχαιοελληνική αγγειογραφία
                       Κρατήρας · Κύλιξ · Οινοχόη ·
   Αγγεία για κρασί    Σκύφος · Ψυκτήρ · Κύαθος · Ρύτον ·
                       Κάνθαρος · Ασκός · Κοτύλη (αγγείο)
   Αγγεία για αρώματα  Γαμικός λέβης · Λουτροφόρος ·
   και για το γάμο     Επίνητρον · Αλάβαστρο  · Αρύβαλλος
                        · Λήκυθος
   Αγγεία για κηδείες  Κέρνος · Λήκυθος · Λουτροφόρος ·
   και τελετές         Φιάλη  · Κάλπις
   Αποθηκευτικά αγγεία Αμφορέας · Πελίκη · Λέβητας
                       (κεραμική) · Πίθος · Στάμνος · Υδρία
                       Ερυθρόμορφος Ρυθμός · Μελανόμορφος
   Τεχνικές            Ρυθμός · Bilingual pottery · Τεχνική Greek pottery.png
                       Σιξ · White-ground
                       Κατάλογος Ελλήνων Αγγειογράφων ·
                       Amasis Painter · Εξηκίας ·
   Ζωγράφοι            Πρωτοπόροι · Δούρις · Μειδίας ·
                       Ευφρόνιος · Λυδός · Ζωγράφος της
                       Πενθεσίλειας
                       Τυπολογία αρχαιοελληνικών αγγείων ·
                       Kalos inscription · Συμπόσιο ·
   Ειδικά θέματα       Corpus vasorum antiquorum · John
                       Beazley · Αμφορείς των Παναθηναίων ·
                       Αγγεία της Κάτω Ιταλίας

   Commons logo
   Τα Κοινά έχουν πολυμέσα σχετικά με το θέμα
   Οινοχόη (αγγείο)
   Ανακτήθηκε από
   "http://el.wikipedia.org/wiki/%CE%9F%CE%B9%CE%BD%CE%BF%CF%87%CF%8C%CE%B7_(%CE%B1%CE%B3%CE%B3%CE%B5%CE%AF%CE%BF)"
   Κατηγορίες: Αρχαία τέχνη | Αρχαιοελληνική κεραμική | Αρχαιολογία |
   Τυπολογία αγγείων

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Brezhoneg
     • Česky
     • Dansk
     • Deutsch
     • English
     • Español
     • Eesti
     • Euskara
     • Suomi
     • Français
     • Magyar
     • Italiano
     • Lëtzebuergesch
     • Nederlands
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски
     • Српски / Srpski
     • Українська

     • Τελευταία τροποποίηση 21:47, 30 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
