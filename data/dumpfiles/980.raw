   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Ωτουνίτης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ωτουνίτης
   Autunit2 mineralogisches museum bonn.jpg
   Ωτουνίτης με βαρύτη. Προέλευση:
   Μπέργκεν, Γερμανία
                                  Γενικά
      Κατηγορία     Φωσφορικά. Ομάδα ωτουνίτη
   Χημικός τύπος Ca(UO[2])[2](PO[4])[2].10−12H[2]O
             Ορυκτολογικά χαρακτηριστικά
      Πυκνότητα     3,14 gr/cm^3
                             Ανοικτό πράσινο, ανοικτό
          Χρώμα         κίτρινο, κίτρινο,
                             κιτρινοπρασινο
        Σύστημα       Τετραγωνικό^[1]
   κρυστάλλωσης
                             Πλακώδεις, τραπεζοειδείς
     Κρύσταλλοι    με τετραγωνική ή
                             οκταγωνική περίμετρο,
                             μήκους μέχρι 2 cm
            Υφή           Λεπιδοειδής, ενίοτε
                             φλοιώδης, σπάνια γεώδης
        Διδυμία       Σπάνια, κατα {110},
                             διεισδύσεως
     Σκληρότητα    2 - 2,5
        Σχισμός       Τέλειος {001}, ατελής {100}, {010}
         Θραύση        Ανώμαλη
          Λάμψη         Υαλώδης, μαργαριτώδης
                             κατά {001}
   Γραμμή κόνεως Ανοικτοκίτρινη
   Πλεοχρωισμός  Έντονος
      Διαφάνεια     Διαφανής ή ημιδιαφανής
   Παρατηρήσεις  Εμφανίζει φθορισμό.
                             Ραδιενεργός

   Ο ωτουνίτης (αγγλ. autunite) είναι ένυδρο
   φωσφορικό ορυκτό του ουρανίου. Το όνομά
   του προέρχεται από την περιοχή της Ωτούν
   (Autun) του νομού Σων ε Λουάρ (Saône-et-Loire) της
   Γαλλίας. Δομικά, τα τετράεδρα της
   φωσφορικής ομάδας συνδέονται με τα
   συμπλέγματα των ατόμων ουρανίου -
   οξυγόνου σχηματίζοντας "φύλλα", τα οποία
   συνδέονται χαλαρά με τη βοήθεια του
   κρυσταλλικού νερού. Η δομή αυτή είναι
   που προσδίδει την λεπιδοειδή υφή και
   εξηγεί τόσο τον τέλειο σχισμό προς μια
   διεύθυνση όσο και τη σχετικά μικρή
   σκληρότητα του ορυκτού. Οι λεπτοί
   κρύσταλλοι, που προέρχονται από σχισμό,
   είναι εύκαμπτοι.

   Ο ωτουνίτης είναι δυνατόν να χάσει μόρια
   κρυσταλλικού νερού, μετατρεπόμενος σε
   μεταωτουνίτη-1 (Ca(UO[2])[2](PO[4])[2] - 2-6H[2]O), με
   δομή παρόμοια με των φυλλοπυριτικών
   ορυκτών, χωρίς, όμως να αλλάξει
   συμμετρία (σύστημα κρυστάλλωσης), γι'
   αυτό και θεωρείται ψευδόμορφος του
   ωτουνίτη. Το ορυκτό αυτό δεν απαντά
   συχνά στην φύση.

   Ο ωτουνίτης, λόγω του περιεχομένου
   ουρανίου, είναι ραδιενεργό ορυκτό, το
   οποίο εμφανίζει αχνό πράσινο φθορισμό, ο
   οποίος γίνεται ιδιαίτερα έντονος με την
   επίδραση υπεριώδους ακτινοβολίας. Όταν
   παραμένει εκτεθειμένος σε ξηρό
   περιβάλλον, χάνει εύκολα μόρια νερού.

   Είναι δευτερεύον ορυκτό του ουρανίου,
   προερχόμενο από οξείδωση πρωτογενών
   ορυκτών σε υδροθερμικές φλέβες,
   γρανιτικούς πηγματίτες κτλ. Σχετίζεται
   με ουρανινίτη, τορμπερνίτη, ουρανοφανή
   και μεταωτουνίτη.

   Απαντά, εκτός από την Ωτούν, και σε άλλες
   περιοχές της Γαλλίας, στην Πορτογαλία,
   στο Πιεμόντε της Ιταλίας, στην περιοχή
   Μπέργκεν (Bergen - Vogtland) της Γερμανίας και
   στην Κορνουάλλη της Βρετανίας. Επίσης
   στην Βραζιλία (Minas Gerais) και στην
   Αυστραλία.

[Επεξεργασία] Πηγές

     * Handbook of Mineralogy (pdf)
     * Mindat.org
     * Galleries.com
     * Webmineral.com

[Επεξεργασία] Βιβλιογραφία

     * James Dwight Dana, Manual of Mineralogy and Lithology, Containing the
       Elements of the Science of Minerals and Rocks, READ BOOKS, 2008 ISBN
       1443742244
     * Frederick H. Pough, Roger Tory Peterson, Jeffrey (PHT) Scovil, A Field
       Guide to Rocks and Minerals, Houghton Mifflin Harcourt, 1988 ISBN
       039591096X
     * Walter Schumann, R. Bradshaw, K. A. G. Mills, Handbook of Rocks,
       Minerals and Gemstones, Houghton Mifflin Harcourt, 1993 ISBN
       0395511372

[Επεξεργασία] Σημειώσεις

   Commons logo
   Τα Κοινά έχουν πολυμέσα σχετικά με το
   θέμα
   Ωτουνίτης

    1. ↑ Στον κατάλογο Mindat αναφέρεται ως
       σύστημα κρυστάλλωσης το ρομβικό

   Ανακτήθηκε από
   "http://el.wikipedia.org/wiki/%CE%A9%CF%84%CE%BF%CF%85%CE%BD%CE%AF%CF%84%CE%B7%CF%82"
   Κατηγορία: Ορυκτά

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Català
     * Dansk
     * Deutsch
     * English
     * Español
     * Français
     * Galego
     * Magyar
     * Italiano
     * 日本語
     * Nederlands
     * Polski
     * Português
     * Română
     * Svenska
     * ไทย

     * Τελευταία τροποποίηση 11:45, 19 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
