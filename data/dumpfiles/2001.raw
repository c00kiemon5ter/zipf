   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Πρωτοχρονιά

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Πρωτοχρονιά στο Σύδνεϋ της Αυστραλίας

   Με τη λέξη Πρωτοχρονιά ή αρχιχρονιά, ή
   πρώτη του έτους, χαρακτηρίζεται η πρώτη
   ημέρα του οποιουδήποτε ακολουθούμενου
   ημερολογιακού έτους. Στις περισσότερες
   χώρες η ημέρα της Πρωτοχρονιάς έχει
   καθιερωθεί ως επίσημη αργία (εργασίας)
   και γιορτάζεται μαζικά. Κατά το
   Γρηγοριανό ημερολόγιο που ακολουθεί ο
   Δυτικός κόσμος στη σύγχρονη εποχή,
   πρωτοχρονιά είναι η 1η Ιανουαρίου. Δεν
   συμβαίνει όμως το ίδιο με όλες τις χώρες

   Πίνακας περιεχομένων

     * 1 Κινεζική Πρωτοχρονιά
     * 2 Μουσουλμανική Πρωτοχρονιά
     * 3 Ιαπωνική Πρωτοχρονιά
     * 4 Βουδιστική Πρωτοχρονιά
     * 5 Παλαιοημερολογίτες
     * 6 Πηγές

  [Επεξεργασία] Κινεζική Πρωτοχρονιά

   [IMG]
   [IMG]
   Κινέζικη Πρωτοχρονιά στο Πεκίνο

   Η Λαϊκή Δημοκρατία της Κίνας
   χρησιμοποιεί επίσημα το Γρηγοριανό
   ημερολόγιο, όπως και οι δυτικές χώρες.
   Παρ' όλα αυτά η Κινέζικη Πρωτοχρονιά δεν
   συμπίπτει την 1η Ιανουαρίου αλλά
   γιορτάζεται σε διαφορετικές
   ημερομηνίες κάθε χρόνο, αφού βασίζεται
   ακόμη και σήμερα στο αρχαίο κινεζικό
   ημερολόγιο που έχει τις ρίζες του βαθιά
   στο παρελθόν όταν, σύμφωνα με την
   παράδοση, το ημερολόγιο αυτό επινοήθηκε
   και εγκαθιδρύθηκε από τον Κινέζο
   αυτοκράτορα Χουανγκντί το 2637 π. Χ.. Όπως
   και πολλά άλλα ημερολόγια του κόσμου το
   Κινέζικο είναι κι αυτό ένας συνδυασμός
   ηλιακού και σεληνιακού ημερολογίου και
   βασίζεται μερικώς τουλάχιστον στις
   φάσεις της Σελήνης, ένα μηνιαίο
   φαινόμενο που είναι εμφανές σε όλους.
   Σύμφωνα με το ημερολόγιο αυτό ένα
   κανονικό έτος έχει 12 σεληνιακούς μήνες,
   ενώ ένα δίσεκτο έτος έχει 13 σεληνιακούς
   μήνες. Σε ημέρες το κανονικό έτος
   διαρκεί από 353 έως 355 ημέρες, ενώ ένα
   δίσεκτο έτος διαρκεί από 383 έως 385 ημέρες.
   Με αυτά ως βάση στο κινεζικό ημερολόγιο
   η Πρωτοχρονιά γιορτάζεται σε
   διαφορετικές ημερομηνίες που
   επαναλαμβάνονται σε μια περίοδο 60 ετών,
   ενώ κάθε έτος παίρνει την ονομασία ενός
   ζώου. Έτσι η Πρωτοχρονιά στη διάρκεια
   του 2005 γιορτάστηκε στις 9 Φεβρουαρίου
   (έτος 4703 ή έτος του πετεινού), ενώ το 2006
   γιορτάστηκε στις 29 Ιανουαρίου (έτος 4704 ή
   έτος του σκύλου) κ.ο.κ.

  [Επεξεργασία] Μουσουλμανική Πρωτοχρονιά

   Στην περίπτωση του
   Αραβικού-Μουσουλμανικού ημερολογίου,
   που κι αυτό είναι σεληνιακό με διάρκεια
   354 ημερών, δεν προστίθεται ποτέ κάποιος
   επί πλέον μήνας με αποτέλεσμα οι
   διάφορες θρησκευτικές εορτές των
   Μουσουλμάνων να μετακινούνται δια μέσου
   των εποχών. Το γεγονός αυτό οδηγεί το
   ημερολόγιο να αρχίζει 10 έως 12 ημέρες
   νωρίτερα του προηγουμένου σε σχέση με το
   ηλιακό έτος. Η Πρωτοχρονιά δηλαδή των
   Μουσουλμάνων είναι πάντα η πρώτη ημέρα
   του μήνα τον οποίον ονομάζουν
   «Μουχαράμ». Αλλά και στη χρονολόγηση
   υπάρχει διαφορά, αφού οι Μουσουλμάνοι
   ξεκινούν την αρίθμηση των ετών τους από
   το έτος της «Εγίρας», δηλαδή την 16η
   Ιουλίου του 622 μ. Χ. στο Ιουλιανό
   ημερολόγιο. Η ημέρα αυτή είναι η
   συμβατική ημέρα της αναχώρησης του
   Μωάμεθ από την Μέκκα προς την γειτονική
   πόλη της Μεδίνας για να γλιτώσει από μία
   συνωμοσία εναντίον του. Την ημέρα αυτή
   γιορτάζεται και η Πρωτοχρονιά των
   Μουσουλμάνων.

  [Επεξεργασία] Ιαπωνική Πρωτοχρονιά

   Στην Ιαπωνία γιορτάζονταν ανέκαθεν η
   φύση, όπως για παράδειγμα, η ημερομηνία
   άνθισης των κερασιών. Το ημερολόγιό τους
   ήταν παρόμοιο με το Κινεζικό και
   χωρίζονταν σε 24 δεκαπενθήμερες
   περιόδους και ήταν συνδεδεμένο με τις
   αγροτικές τους εργασίες. Από το 1873 όμως η
   Ιαπωνία εισήγαγε το Γρηγοριανό
   ημερολόγιο με διαφορετική όμως
   χρονολόγηση που συνεχίζεται από το 660 π.
   Χ.

   [IMG]
   [IMG]
   Πρωτοχρονιά στη Σαϊγκόν του Βιετ Ναμ

  [Επεξεργασία] Βουδιστική Πρωτοχρονιά

   Πολλοί λαοί την νοτιοανατολικής Ασίας
   χρησιμοποιούν το σεληνο-ηλιακό
   Βουδιστικό ημερολόγιο 12 μηνών 29 ή 30
   ημερών με ένα δίσεκτο μήνα 30 ημερών που
   προστίθεται σε κανονικά διαστήματα. Και
   σ’ αυτές τις περιπτώσεις αλλάζει κι εδώ
   η χρονολόγηση.

  [Επεξεργασία] Παλαιοημερολογίτες

   Ειδικότερα, από τους Χριστιανούς που
   ακολουθούν το Γρηγοριανό ημερολόγιο, οι
   λεγόμενοι Παλαιοημερολογίτες
   γιορτάζουν την Πρωτοχρονιά 13 ημέρες
   μετά, δηλαδή στις 14 Ιανουαρίου,
   ακολουθώντας το παλαιότερο Ιουλιανό
   ημερολόγιο, εξ ου και
   παλαιοημερολογίτες. Ως γνωστό το
   Ιουλιανό ημερολόγιο ως προς τις εορτές
   (εορτολόγιο) ακολουθούν σήμερα όλα τα
   Πατριαρχεία και όλες οι Ανατολικές
   Ορθόδοξες Εκκλησίες εκτός της Εκκλησίας
   της Ελλάδος η οποία τον Φεβρουάριο του
   1924 αποφάσισε να χρησιμοποιεί το
   Γρηγοριανό ημερολόγιο για τις
   θρησκευτικές γιορτές με εξαίρεση τις
   κινητές εορτές που βασίζονται στη
   γιορτή του Πάσχα η οποία συνεχίζει να
   υπολογίζεται με βάση το Ιουλιανό
   ημερολόγιο και τον σεληνιακό κύκλο του
   Μέτωνος.

[Επεξεργασία] Πηγές

     * Σιμόπουλος, Διονύσης Π. Τα Ημερολόγια
       του Κόσμου, Γεωτρόπιο Ελευθεροτυπίας,
       Τεύχος 301 (21 Ιανουαρίου 2006)

   Ανακτήθηκε από
   "http://el.wikipedia.org/wiki/%CE%A0%CF%81%CF%89%CF%84%CE%BF%CF%87%CF%81%CE%BF%CE%BD%CE%B9%CE%AC"
   Κατηγορίες: Θρησκευτικές εορτές και
   τελετές | Λαογραφία | Αργίες | Εκφράσεις |
   Πρωτοχρονιά

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Dansk
     * English
     * Suomi
     * Føroyskt
     * Bahasa Melayu
     * ‪Norsk (nynorsk)‬
     * ‪Norsk (bokmål)‬
     * Simple English
     * Svenska

     * Τελευταία τροποποίηση 15:33, 17
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
