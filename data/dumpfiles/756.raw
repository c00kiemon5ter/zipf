   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                Το αμάρτημα της μητρός μου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Το αμάρτημα της μητρός μου είναι διήγημα
   του συγγραφέα Γεωργίου Βιζυηνού. Είναι
   το πρώτο διήγημα του συγγραφέα και
   δημοσιεύθηκε για πρώτη φορά το 1883 στο
   περιοδικό «Εστία» (έτος Η΄, τόμος ΙΕ΄).

   Η ιστορία είναι γραμμένη σε πρώτο
   πρόσωπο. Πρόκειται για αυτοβιογραφικό
   οικογενειακό δράμα και τα κύρια πρόσωπα
   είναι δύο, ο αφηγητής και η μητέρα του. Ο
   χώρος που εκτιλύσσεται είναι η Βιζύη της
   Ανατολικής Θράκης, ενώ τα γεγονότα
   συνέβησαν κατά την παιδική ηλικία του
   συγγραφέα. Η γλώσσα που χρησιμοποιεί
   είναι η αρχαΐζουσα στην αφήγηση και η
   δημοτική στους διαλόγους, διανθισμένη
   με ιδιωματικές λέξεις της ιδιαίτερης
   πατρίδας του.

   Χαρακτηρίστηκε ως ένα καινοτόμο για την
   εποχή του διήγημα, από τα σημαντικότερα
   της ελληνικής πεζογραφίας. Επηρεασμένο
   από τα λογοτεχνικά ρεύματα της Δυτικής
   Ευρώπης, είναι το πρώτο νεοελληνικό
   διήγημα που αναφέρεται στο ψυχικό
   μαρτύριο και τη βαριά συνείδηση,
   διεισδύοντας σε βάθος στην ανθρώπινη
   ψυχή. Ο συγγραφέας αφηγείται την ιστορία
   με ζεστά συναισθήματα, ανθρωπιά και
   αμεσότητα. Τα τελευταία χρόνια το
   διήγημα έχει μεταφερθεί και στη σκηνή ως
   θεατρική παράσταση.

[Επεξεργασία] Πλοκή

   Αρχικά ο συγγραφέας μας παρουσιάζει τα
   κύρια πρόσωπα του έργου, την Αννιώ, τη
   μοναδική αδερφή του, η οποία είναι
   άρρωστη, και τη χήρα μητέρα τους, η οποία
   είναι προσηλωμένη σ' αυτήν και παραμελεί
   τα τρία αγόρια της. Η αρρώστια της Αννιώς
   επιδεινώνεται και τελικά πεθαίνει και η
   μητέρα υιοθετεί μια ψυχοκόρη, που τη
   μεγαλώνει με υπερβολική στοργή και την
   παντρεύει, για να υιοθετήσει στη
   συνέχεια ένα άλλο, πολύ μικρό κοριτσάκι,
   κάτι που προξενεί την έντονη αντίδραση
   των αγοριών.

   Στις αντιδράσεις των γιών της, η μητέρα
   αποφασίζει να τους αποκαλύψει το
   τρομερό μυστικό της: Η εμμονή της για
   υιοθεσία κοριτσιών οφείλεται σε ένα
   τραγικό γεγονός, για το οποίο νιώθει
   τύψεις εδώ και χρόνια. Οι ενοχές που τη
   βασάνιζαν ήταν επειδή η ίδια είχε
   καταπλακώσει άθελά της στον ύπνο της ένα
   από τα παιδιά της (το μοναδικό τότε
   κοριτσάκι της, που ήταν βρέφος) και οι
   υιοθεσίες είχαν ως στόχο την εξιλέωσή
   της και την αναπλήρωση του τραγικού
   κενού.

   Οι τύψεις της δεν μπόρεσαν να απαλυθούν
   ούτε και μετά τη συγχώρεση του Πατριάρχη
   Ιωακείμ στην Κωνσταντινούπολη, όπου και
   την οδήγησε ο γιος της για να
   εξομολογηθεί, με την ελπίδα να γαληνέψει
   η ψυχή της. Όπως χαρακτηριστικά λέει στο
   γιο της μετά τη συγχώρεση:

         Τί νὰ σὲ 'πῶ, παιδί μου! Ὁ Πατριάρχης
     εἶναι σοφὸς καὶ ἅγιος ἄνθρωπος.
     Γνωρίζει ὅλαις ταῖς βουλαῖς καὶ τὰ
     θελήματα τοῦ Θεοῦ, καὶ συγχωρνᾶ ταῖς
     ἀμαρτίαις ὅλου τοῦ κόσμου. Μά, τί νὰ
     σὲ 'πῶ! Εἶναι καλόγερος. Δέν ἔκαμε
     παιδιὰ, γιὰ νὰ 'μπορῇ νὰ γνωρίσῃ, τί
     πρᾶγμα εἶναι τὸ νὰ σκοτώσῃ κανεὶς
     τὸ ἴδιο τὸ παιδί του!

[Επεξεργασία] Πηγές - Εξωτερικές συνδέσεις

     * Γεώργιος Βιζυηνός, «Το αμάρτημα της
       μητρός μου», Εκδόσεις Πατάκη, Αθήνα 1996,
       ISBN 960-360-629-4
     * Πληροφορίες για το βιβλίο
     * «Το αμάρτημα της μητρός μου» στο
       Θέατρο Τέχνης

   Wikisource logo
   Στη Βικιθήκη υπάρχει υλικό που έχει
   σχέση με το θέμα:
   Το αμάρτημα της μητρός μου
   Ανακτήθηκε από
   "http://el.wikipedia.org/wiki/%CE%A4%CE%BF_%CE%B1%CE%BC%CE%AC%CF%81%CF%84%CE%B7%CE%BC%CE%B1_%CF%84%CE%B7%CF%82_%CE%BC%CE%B7%CF%84%CF%81%CF%8C%CF%82_%CE%BC%CE%BF%CF%85"
   Κατηγορία: Ελληνικά μυθιστορήματα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 15:56, 24 Μαρτίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
