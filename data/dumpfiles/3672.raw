   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Μακεδονικός αγώνας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       29/08/2010.

                    Η ουδετερότητα αυτού του
                    άρθρου αμφισβητείται.
   Ambox scales.svg
                    Παρακαλούμε δείτε τη σχετική
                    συζήτηση στη σελίδα συζήτησης
                    του άρθρου.

                 Η ακρίβεια του άρθρου
                 αμφισβητείται.
   Stop hand.svg
                 Παρακαλούμε δείτε τη σχετική
                 συζήτηση στη σελίδα συζήτησης
                 του άρθρου.

   [IMG]
   [IMG]
   Ο Λουκάς Κόκκινος από το Μέγαρο Γρεβενών

   Ο Μακεδονικός αγώνας (αναφερόμενος στη
   Βουλγαρία ως: Гръцка въоръжена
   пропаганда в Македония, «Ελληνική
   ένοπλη προπαγάνδα στη Μακεδονία») ήταν
   ένοπλη αντιπαράθεση στις αρχές του 20ου
   αιώνα που διήρκεσε περίπου 4 χρόνια
   (1904-1908) και διεξήχθη στη Μακεδονία (τότε
   μέρος της Οθωμανικής Αυτοκρατορίας)
   μεταξύ κυρίως Βουλγάρων και Ελλήνων.
   Ξεκίνησε από την περιοχή της Καστοριάς
   και περί το τέλος του είχε επεκταθεί σ΄
   όλη τη σημερινή Μακεδονία μέχρι και των
   περιοχών του Μοναστηρίου, Γευγελής,
   Δοϊράνης κ.λπ. Σκοπός των αντιπάλων ήταν
   ο εκφοβισμός ή η εξόντωση των αντίθετων
   στοιχείων και ο προσεταιρισμός του
   πληθυσμού προς την Βουλγαρική και την
   Ελληνική εκκλησία και εθνικό φρόνημα,
   δράση η οποία γρήγορα εξελίχθηκε σε
   αγώνα αλληλοεξόντωσης των εκατέρωθεν
   ενόπλων τμημάτων.

   Πίνακας περιεχομένων

     * 1 Γενικά
     * 2 Μακεδονομάχοι
     * 3 Κομιτατζήδες
     * 4 Κατάσταση τα επόμενα χρόνια
     * 5 Χρονικό του Αγώνα
     * 6 Βιβλιογραφία
     * 7 Δείτε επισης
     * 8 Εξωτερικές συνδέσεις
     * 9 Παραπομπές

[Επεξεργασία] Γενικά

   [IMG]
   [IMG]
   Στέφος Γρηγορίου από Μοναστήρι και
   Στέφος Τσίτσος από Μορίχοβο
   [IMG]
   [IMG]
   Η ομάδα του Λάζαρου Αποστολίδη από τη
   Λεύκη Καστοριάς

   To 1893 ιδρύθηκε στη Θεσσαλονίκη η οργάνωση
   ΙΜRΟ με επίσημο σκοπό το συντονισμό των
   προσπαθειών των χριστιανικών πληθυσμών
   της Μακεδονίας για την απελευθέρωσή
   τους από τον Οθωμανικό ζυγό. Η οργάνωση
   αναφερόταν γενικά στα δικαιώματα του
   "Μακεδονικού λαού" χωρίς εθνικές ή
   δογματικές διακρίσεις, δηλώνοντας
   "σταθερά ενωτική" και "μαχητικά
   αντισωβινιστική". Στη πραγματικότητα
   ήταν μία Βουλγαρική εθνικιστική
   οργάνωση με κρυφή ατζέντα τον
   εκβουλγαρισμό της Μακεδονίας και την
   απόσχισή της από την Οθωμανική
   Αυτοκρατορία σαν ενδιάμεσο στάδιο πρίν
   την τελική ένωση της με τη Βουλγαρία. Η
   διαδικασία του εκβουλγαρισμού ήταν
   μεθοδική και είχε προσεκτικά σχεδιαστεί
   ώστε να κλιμακωθεί σταδιακά, με πρώτο
   στάδιο τον εξαναγκασμό του σύνολου του
   ρευστής εθνικής συνείδησης
   χριστιανικού πληθυσμού να
   εκκλησιάζεται σε εκκλησίες που θα
   υπάγονταν στην Εξάρχική (Βουλγαρική)
   εκκλησία αντί στις υπάρχουσες, οι οποίες
   υπάγονταν στο Οικουμενικό Πατριαρχείο.
   Για το σκοπό αυτό ιδρύθηκαν σε όλη τη
   Μακεδονία πολυάριθμες Εξαρχικές
   εκκλησίες. Σ'αυτές, ο εκκλησιασμός
   γίνονταν στη βουλγαρική γλώσσα και τα
   ονόματα των βαπτιζομένων ήταν
   βουλγαρικά. Σε δεύτερη φάση το κομιτάτο
   άρχισε να ιδρύει πολυάριθμα σχολεία στα
   οποία τα παιδιά θα διδάσκονταν τη
   βουλγαρική γλώσσα και θα κατηχούνταν
   πλέον εθνικά.

   Η δράση του κομιτάτου αρχικά είχε κάποια
   επιτυχία αλλά σύντομα έγιναν αντιληπτά
   τα πραγματικά του κίνητρα όταν ένοπλες
   ομάδες του (κομιτατζήδες) άρχισαν να
   εκτελούν και να βασανίζουν ιερείς,
   δασκάλους, τοπικές προσωπικότητες, αλλά
   και απλούς πολίτες που αρνούνταν το
   συγκεκαλυμμένο αυτό εκβουλγαρισμό. Αυτό
   αφύπνισε την κοινή γνώμη στην Ελλάδα.
   Κατόπιν δραματικών εκκλήσεων του
   Μητροπολίτη Καστοριάς Γερμανού, ο
   οποίος είχε αρχίσει ήδη να οργανώνει
   τοπικά τμήματα αυτοάμυνας σε Καστοριά
   και Φλώρινα, ιδρύθηκε στην Αθήνα το
   Μακεδονικό Κομιτάτο υπό τον
   δημοσιογράφο Δημήτριο Καλαποθάκη.
   Ενδεικτικό των συνθηκών είναι ότι ίδιος
   ο Μητροπολίτης είχε αναγκαστεί να
   περιέρχεται τους ναούς των χωριών της
   περιφέρειάς του και να εκκλησιάζει με το
   όπλο του παραπόδα (λόγω των αλλεπάλληλων
   απειλών κατά της ζωής του), σε μια
   απεγνωσμένη προσπάθεια να τονώσει το
   ηθικό των τρομοκρατημένων πιστών.
   Ακολούθησαν κάποιες αποστολές
   Ελληνικών ένοπλων σωμάτων (κατά κύριο
   λόγο Κρητών και Μανιατών εθελοντών) στη
   Μακεδονία. Αλλά οι εθελοντές και
   συνεπακόλουθα τα τμήματα
   πολλαπλασιάστηκαν θεαματικά μετά την
   πανελλήνια συγκίνηση που προκάλεσε ο
   θάνατος του Παύλου Μελά το 1904.

   Χαρακτηριστικό της εποχής είναι το
   ακόλουθο δημοτικό τραγούδι της επαρχίας
   Παιονίας στο σλαβόμορφο τοπικό ιδίωμα:

      Να Γκραντάτς             Στο Γκαντάτσι
      πούκαγια,                   (κορυφή του Πάικου)
      να Γκουμέντζα           πυροβολούσαν,
      σλούσιαγια.               στη Γουμένισσα
      Γκαρτς αντάρτσι       ακούγαν.
      φάρλια,                       Έλληνες αντάρτες
      Μπουγκάρτσκι            ρίχναν,
      κουτσίνα πάγκιατ.    Βουλγάρικα σκυλιά
      Μόμιτε σε σμέια        πέφταν.
      πισκέσιε να               Τα κορίτσια
      Γκάρτσιτε.                 κουβαλούσαν
      Γκάρτσιτε σε             δώρα στους Έλληνες.
      μόλια:                         Τους Έλληνες
      Μπουγκάριν ντα ζα    (αντάρτες)
      κόλια,                         παρακαλούσαν:
      Μπουγκάριν ντα ζα    Βούλγαρο να σφάζαν,
      κόλια,                         Βούλγαρο να σφάζαν,
      Κράφτα ντα μα            το αίμα του να
      πίγια,                         πίναν,
      Κράφτα ντα μα            το αίμα του να
      πίγια,                         πίναν,
      ζέμια Γκάρτσια         την Ελληνική γη να
      ντα ισμία.                  καθαρίζαν.

   ^[1]^[2]

[Επεξεργασία] Μακεδονομάχοι

   [IMG]
   [IMG]
   Ο πρώτος ηγέτης του Μακεδονικού Αγώνα,
   Παύλος Μελάς.
   [IMG]
   [IMG]
   Έλληνες αντάρτες και Τούρκοι
   αξιωματικοί μετά την επικράτηση την
   Νεότουρκων και τη κατάπαυση των
   εχθροπραξιών
   [IMG]
   [IMG]
   Ο Δημήτριος Νταλίπης από Γάβρο
   Καστοριάς

   Υπό τις συνθήκες αυτές πολυάριθμοι
   κυρίως νεαροί, Έλληνες αξιωματικοί
   προσφέρθηκαν παραιτούμενοι από τον
   Ελληνικό στρατό να τεθούν επικεφαλής
   των ανταρτικών ομάδων και των
   επαναστατικών σωμάτων για την προστασία
   του ελληνικού πληθυσμού. Τον αγώνα τους
   συντόνισαν ο μητροπολίτης Καστοριάς
   Γερμανός Καραβαγγέλης, ο Ίων Δραγούμης
   από το προξενείο της Ελλάδας στο
   Μοναστήρι, ο Λάμπρος Κορομηλάς από το
   προξενείο της Θεσσαλονίκης και ο
   Δημήτριος Καλαποθάκης από την Αθήνα.
   Άλλοι σημαντικοί Μακεδονομάχοι ήταν ο
   Άρμεν Κούπτσιος, ο Τέλλος Άγρας, ο Μιχαήλ
   Σιωνίδης, ο Λουκάς Κόκκινος, ο
   Κωνσταντίνος Ρίζος, ο Γεώργιος Μόδης, ο
   Γεώργιος Γιώτας, ο Κωνσταντίνος Χρήστου,
   ο Ευάγγελος Νάτσης, ο Φιλόλαος Πηχεών, ο
   Δούκας Γαϊτατζής, ο Θεοχάρης Κούγκας, ο
   Κωνσταντίνος Μαζαράκης, ο Κωνσταντίνος
   Γαρέφης, ο Γεώργιος Παπαστεφάνου, o
   Λαμπρινός Βρανάς, ο Στέφανος Παπαγάλος,
   ο Γεώργιος Δικώνυμος, ο Χρήστος Βέσκος, ο
   Γεώργιος Ζουρίδης, ο Χρήστος Δρεμλής, ο
   Γεώργιος Σεϊμένης, ο Αριστείδης
   Μαργαρίτης, ο Ζαχαρίας Παπαδάς, ο Παύλος
   Κύρου, ο Γεώργιος Γιαγκλής, ο Γεώργιος
   Στρατινάκης, ο Αριστείδης Κιτράκης κ.α.

   [IMG]
   [IMG]
   Ηρώο αφιερωμένο στους Κρήτες εθελοντές
   του Μακεδονικού Αγώνα

   Από το Σεπτέμβριο του 1904, με την ανάληψη
   της αρχηγίας των ελληνικών σωμάτων από
   τον Παύλο Μελά, και ακόμα περισσότερο
   μετά το θάνατό του, οι Έλληνες άρχισαν να
   επικρατούν σε όλη σχεδόν τη Μακεδονία
   συμπεριλαμβανομένων και των περιοχών
   στις οποίες η βουλγαρική επιρροή
   προηγουμένως ήταν τόσο έντονη ώστε να
   έχει εξελιχθεί σε κράτος εν κράτει
   (Καστοριά, Φλώρινα και Έδεσσα-Γιαννιτσά).
   Στις μνήμες των περισσότερων ο
   Μακεδονικός Αγώνας συνδέεται με τον
   αγώνα του Τέλλου Άγρα στην Λίμνη των
   Γιαννιτσών μέσα από τις συγκλονιστικές
   αφηγήσεις της Πηνελόπης Δέλτα στο
   βιβλίο της «Τα Μυστικά του Βάλτου».

   Ο αγώνας των Μακεδονομάχων κράτησε ως το
   1908 οδηγώντας σε αποτυχία τα βουλγαρικά
   σχέδια για το βίαιο εκβουλγαρισμό της
   Μακεδονίας. Το τέλος του αγώνα στην
   τουρκοκρατούμενη Μακεδονία συνδέθηκε
   με την επικράτηση των νεότουρκων οι
   οποίοι αρχικά φάνηκαν να καταβάλουν
   προσπάθειες εκσυχρονισμού και
   εκδημοκρατισμού της Οθωμανικής
   Αυτοκρατορίας και συγχρόνως απέτρεψαν
   με αυστηρότητα το αντάρτικο μεταξύ
   Βουλγάρων και Ελλήνων.

[Επεξεργασία] Κομιτατζήδες

   [IMG]
   [IMG]
   Σώμα Κομιτατζήδων στην περιοχή της
   Φλώρινας
   [IMG]
   [IMG]
   Ο Στέργιος Βλάχβεης από την Ηράκλεια
   Σερρών

   Κύριοι αντίπαλοι των ελληνικών ενόπλων
   σωμάτων ήταν οι Βούλγαροι Κομιτατζήδες.
   Το «Μακεδονικό» Κομιτάτο είχε από νωρίς
   οργανώσει ένα δίκτυο από
   παραστρατιωτικές ομάδες οι άντρες των
   οποίων είχαν επιδοθεί σε ένα όργιο βίας
   και τρομοκρατίας του ελληνικού και όχι
   μόνο στοιχείου της Μακεδονίας
   (ενδεικτικά το 1903, μόνο στη Θεσσαλονίκη
   είχαν προβεί σε βομβιστικές επιθέσεις
   κατά της μητρόπολης και άλλων κτιρίων
   ελληνικών ιδιοκτησιών αλλά και στην
   ανατίναξη του γαλλικού πλοίου
   Γκουανταλκιβίρ και της Οθωμανικής
   Τράπεζας).

   Σημαντικά στελέχη των Κομιτατζήδων ήταν
   ο ιδρυτής τους Γκότσε Ντέλτσεφ (τιμώνταν
   ως εθνικός ήρωας στη Βουλγαρία μέχρι το
   1946 όταν με την αλλαγή της πολιτικής της
   Βουλγαρίας στο Μακεδονικό, το μουσείο
   του έκλεισε και τα περιεχόμενα του μαζί
   με τα οστά του μεταφέρθηκαν στα Σκόπια
   της νεοϊδρυθείσας ΓΔΜ), ο Αποστόλ Πετκώφ,
   ο Νίκολα Κάρεφ, o Γιάνε Σαντάνσκι κ.α. Οι
   Κομιτατζήδες διατήρησαν μια υποτυπώδη
   δραστηριότητα μετά το 1908 αλλά
   επανεμφανίστηκαν δυναμικά κατά τους
   Βαλκανικούς Πολέμους ως
   παραστρατιωτικές ομάδες υποστηρίζοντας
   τον βουλγαρικό στρατό στις επιχειρήσεις
   του. Κατά τη διάρκεια της ολιγόμηνης
   βουλγαρικής κατοχής της ανατολικής
   Μακεδονίας προέβησαν σε νέες θηριωδίες
   κατά του ελληνικού πληθυσμού της
   περιοχής υπό την πλήρη ανοχή των
   επίσημων βουλγαρικών αρχών και του
   τακτικού βουλγαρικού στρατού ο οποίος
   και τις εξόπλιζε, όπως η καταστροφή των
   Σερρών και του Δοξάτου (ήταν η πρώτη
   φορά). Επισήμως ενώ ο βουλγαρικός
   στρατός γενικά χρέωσε στο κομιτάτο τις
   σφαγές, ώς ενέργειες άτακτων σωμάτων
   λίγο αργότερα, κατά τη διάρκεια του Β'
   Βαλκανικού Πολέμου ενσωμάτωσε τις
   μονάδες αυτές αυτούσιες στον τακτικό
   βουλγαρικό στρατό. Αυτό ήταν και το
   ενδεικτικό τέλος της ιστορίας των
   ενόπλων τμημάτων της "Eσωτερικής
   Επαναστατικής Μακεδονικής Οργάνωσης
   -IMRO-".

[Επεξεργασία] Κατάσταση τα επόμενα χρόνια

   [IMG]
   [IMG]
   Ο Γεώργιος Δούκας (καπετάν Νταβέλης) από
   τη Γαλατινή

   Οι αψιμαχίες μεταξύ Ελλήνων και
   Βουλγάρων αλλά και του καθενός
   ξεχωριστά με τους Νεότουρκους
   συνεχίστηκαν σε πολύ μικρότερη ένταση.
   Το 1912, μετά την επιτυχία της Αλβανικής
   επανάστασης οι Σέρβοι επειγόμενοι να
   προλάβουν τη δημιουργία μίας μεγάλης
   Αλβανίας υποχώρησαν στις
   μαξιμαλιστικές βουλγαρικές απαιτήσεις
   επί της διανομής της Μακεδονίας και
   προχώρησαν από κοινού στη δημιουργία
   της Βαλκανικής Συμμαχίας (Λίγκας). Η
   επιτακτική ανάγκη παρουσίας στόλου στο
   Αιγαίο οδήγησε λίγο αργότερα και στην
   εισδοχή της Ελλάδας στη συμμαχία
   ολοκληρώνοντας έτσι το σκηνικό του Α'
   Βαλκανικού Πολέμου. Με την έκρηξή του
   ένα μεγάλο μέρος της Μακεδονίας μαζί με
   τη Θεσσαλονίκης απελευθερώθηκε από τον
   ελληνικό στρατό. Το 1913 οι Βούλγαροι αν
   και υποτιθέμενα σύμμαχοι επιτέθηκαν
   αιφνιδιαστικά και χωρίς προηγούμενη
   κήρυξη πολέμου κατά των Ελλήνων και των
   Σέρβων προσπαθώντας να καταλάβουν για
   λογαριασμό τους τα μόλις
   απελευθερωθέντα από αυτούς εδάφη της
   Μακεδονίας αλλά απωθήθηκαν (Β'
   Βαλκανικός Πόλεμος). Μετά την
   επακολουθήσασα συντριβή η Βουλγαρία
   αναγκάστηκε να παραχωρήσει και το
   ανατολικό τμήμα (Σέρρες, Δράμα και
   Καβάλα) στην Ελλάδα που ολοκλήρωσε με
   αυτό το τρόπο τους εθνικούς της στόχους
   στη Μακεδονία.

[Επεξεργασία] Χρονικό του Αγώνα

   [IMG]
   [IMG]
   Ο Σερραίος οπλαρχηγός Δούκας Γαϊτατζής

     * 1900 Ενθρόνιση του επισκόπου Γερμανού
       Καραβαγγέλη στη Μητρόπολη Καστοριάς,
       όπου και δραστηριοποιείται στην
       περιοχή.
     * 1902 Ο Ίων Δραγούμης τοποθετείται
       υποπρόξενος στο Μοναστήρι, όπου και
       προωθεί τα ελληνικά συμφέροντα στη
       περιοχή.
     * 1903 Οργανώνεται στην Αθήνα το
       Μακεδονικό Κομιτάτο υπό τον
       δημοσιογράφο Δημήτριο Καλαποθάκη
       κατόπιν εκκλήσεων του Μητροπολίτη
       Γερμανού. Κρητικοί εθελοντές στη
       Μακεδονία. Πρώτος νεκρός του Αγώνα ο
       κρητικός οπλαρχηγός Γεώργιος
       Σεϊμένης στο Λέχοβο που
       κατακρεουργείται αν και καθηλωμένος
       στο κρεβάτι από τους κομιτατζήδες.
     * 1904 ο Λάμπρος Κορομηλάς τοποθετείται
       πρόξενος στη Θεσσαλονίκη με νέες
       προβολές των ελληνικών επιδιώξεων.
       Σκοτώνεται σε μάχη στη Στάτιστα
       (σημερινό όνομα "Μελάς") των Κορεστίων
       ο Παύλος Μελάς. Ελληνικό στρατιωτικό
       τμήμα διέρχεται τη μεθόριο. Οι
       ελληνικές αρχές της Θεσσαλονίκης
       ενισχύουν και εξοπλίζουν τα ελληνικά
       ανταρτικά σώματα.
     * 1905 τα ελληνικά σώματα αποκρούουν
       σθεναρά βουλγαρικές επιθέσεις
       ακολουθώντας την τακτική των κλεφτών.
     * 1906 ο Κορομηλάς επιζητεί την επίσημη
       συμμετοχή της Ελλάδας με αποστολή
       στρατού. Τέσσερα ελληνικά ανταρτικά
       σώματα σε σύγκρουση με τον οθωμανικό
       στρατό διαλύονται.
     * 1907 η Αγγλία ασκεί πολιτική πίεση
       απαιτώντας την περιστολή των
       ελληνικών δράσεων στη περιοχή. Η
       Ελληνική Κυβέρνηση σε δίλημμα. Η
       Τουρκία απαιτεί την απομάκρυνση του Λ.
       Κορομηλά από το Προξενείο της
       Θεσσαλονίκης. Απομακρύνεται, αλλά το
       Ελληνικό Υπουργείο Εξωτερικών τον
       διορίζει Γενικό Επιθεωρητή των
       προξενείων της διευκολύνοντας με αυτό
       τον τρόπο ακόμα περισσότερο τη δράση
       του.
     * 1908 Με την επανάσταση των Νεοτούρκων το
       Οθωμανικό κράτος παραχωρεί σύνταγμα
       και ίσα δικαιώματα σε όλους τους
       πολίτες. Ολοκληρώνεται ο Μακεδονικός
       Αγώνας με επιτυχία καταφέρνοντας να
       διατηρήσει τη συνοχή του Ελληνισμού
       της Μακεδονίας.

[Επεξεργασία] Βιβλιογραφία

     * Το Μακεδονικόν πρόβλημα, - Νεοκλή
       Καζάζη, Αθήναι 1907.
     * Μαρτύρων και ηρώων αίμα. - Δραγούμη Ι.
       Αθήναι 1907.
     * Βιογραφία Καπετάν Κώττα, - Κοντούλη Α.,
       Φλώρινα 1931.
     * Πως η Μακεδονία παρέμεινεν ελληνική:
       ιστορικές σελίδες, - Γκαρμπολά Ν.,
       Θεσσαλονίκη 1933.
     * Το Μακεδονικό ως φάσις του Ανατολικού
       Ζητήματος, 1878-1908, - Βλάχου Ν.Β., Αθήναι
       1935.
     * Ίων Δραγούμης, - Παράσχου Κ., Αθήναι 1936.
     * Οι Μακεδόνες εις τους υπέρ της
       Ανεξαρτησίας Αγώνας, 1796-1832, -
       Βασδραβέλλη Ι.Κ., Θεσσολονίκη 1950 (2η
       έκδοση).
     * Μακεδονικός Αγών και Μακεδόνες
       Αρχηγοί, - Μόδη Γ.Χ., Θεσσαλονίκη 1950.
     * Καπετάν Άγρας, - Κανελλόπουλου Θ.Γ.,
       Αθήναι 1952
     * Ο Μακεδονικός Αγών: Απομνημονεύματα, -
       Αργυρόπουλου Π.Α., Θεσσαλονίκη 1957.
     * Αναμνήσεις εκ του Μακεδονικού Αγώνος,
       - Σπανού Ν., Θεσσαλονίκη 1957.
     * Ο Μακεδονικός Αγών εις την Δυτικήν
       Μακεδονίαν, - Ναλτσά Χ.Α., Θεσσαλονίκη
       1958.
     * Ο Μακεδονικός Αγών: Απομνημονεύματα, -
       Γερμανού Καραβαγγέλη, Θεσσαλονίκη 1959.
     * Ο Ίων Δραγούμης και ο Μακεδονικός
       Αγών, - Ευρυγένη Δ., Θεσσαλονίκη 1961.
     * Το Ελληνικόν Προξενείον Θεσσαλονίκης,
       1903-1908, - Λαούρδα Β., Θεσσαλονίκη 1961.
     * Μακεδονικός Αγών, - Λαούρδα Β.,
       Θεσσαλονίκη 1961.
     * Ο Μακεδονικός Αγών: Αναμνήσεις, -
       Μαζαράκη Αινιάν, Θεσσαλονίκη 1963.
     * Παύλος Μελάς, - Μελά Ν., Αθήναι 1964.
     * Μακεδονικός Αγών, 1903-1908 - Ανεστόπουλου
       Α.Κ., Θεσσαλονίκη 1965.
     * The Greek struggle in Macedonia, 1897-1913, - Douglas Dakin, IMXA,
       Θεσσαλονίκη 1966
     * ΜακεδονικόςΑγών, - Τσάμη Π.Δ.,
       Θεσσαλονίκη 1975.
     * Από τη Μακεδονία στο Γουδί:
       δραστηριότητες Μακεδονομάχων
       στρατιωτικών (1908-1909, - Γούναρη Β.Κ.,
       Δελτίο της Ιστορικής Εθνολογικής
       Εταιρείας 29 (1986) σ. 175-256.
     * Βουλευτές και Καπετάνιοι: πελατειακές
       σχέσεις στη μεσοπολεμική Μακεδονία, -
       Γούναρη Β.Κ., περιοδικό ΕΛΛΗΝΙΚΑ 41 (1990)
       σ.313-335.
     * Ο Ελληνικός Αγώνας στην Μακεδονία,
       1897-1913, - Douglas Dakin, εκδ Κυριακίδη,
       Θεσσαλονίκη 1996
     * Ο Μακεδονικός Αγώνας μέσα από τις
       φωτογραφίες του (1904-1908), - Γούναρη Β.Κ.,
       εκδ. Έφεσος, Αθήνα 2001.
     * Μακεδονικός Αγώνας (1904-1908), Ιστορικά
       (ένθετο Ελευθεροτυπίας υπ. αρ.163/2002)
       Αθήνα (Δεκ.) 2002.
     * Albert Londres, Κομιτατζήδες ή η τρομοκρατία
       στα Βαλκάνια'. Μετάφραση Δημήτρη
       Μιχαλόπουλου, Αθήνα: Πετσίβας, 2008, ISBN
       978-960-87636-8-5.

[Επεξεργασία] Δείτε επισης

     * Μακεδονικό Ζήτημα
     * Γεώργιος Στρατινάκης

[Επεξεργασία] Εξωτερικές συνδέσεις

     * 95 χρόνια από την έναρξη του
       Μακεδονικού αγώνα
     * Ο Μακεδονικός αγώνας
     * Ο Μακεδονικός αγώνας και η συμβολή της
       Μάνης
     * Αφιέρωμα στο Μακεδονικό αγώνα
     * Ο Μακεδονικός Αγώνας στην ανατολική
       Μακεδονία
     * Ο Μακεδονικός Αγώνας στη δυτική και
       κεντρική Μακεδονία
     * 92 χρόνια από την έναρξη του
       Μακεδονικού αγώνα

[Επεξεργασία] Παραπομπές

    1. ↑ "Ο Μακεδονικός Αγών", Χρήστος
       Νεράντζης, Εκδ. Μορφωτικός Κόσμος,
       Τόμος Β΄, σελ. 448
    2. ↑ "Φάκελος Μακεδονία - Υπόδουλοι
       Έλληνες των Σκοπίων", Μιχαήλ Σ.
       Χρυσανθακόπουλος, Εκδ. Κάδμος,
       Θεσσαλονίκη 2008

   Ανακτήθηκε από
   "http://el.wikipedia.org/wiki/%CE%9C%CE%B1%CE%BA%CE%B5%CE%B4%CE%BF%CE%BD%CE%B9%CE%BA%CF%8C%CF%82_%CE%B1%CE%B3%CF%8E%CE%BD%CE%B1%CF%82"
   Κατηγορία: Μακεδονικός Αγώνας
   Κρυμμένες κατηγορίες: Άρθρα που
   χρειάζονται παραπομπές από 08/2010 | Άρθρα
   που χρειάζονται παραπομπές |
   Αμφισβητούμενη ουδετερότητα |
   Αμφισβητούμενη ακρίβεια

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * English
     * Македонски
     * Русский
     * Srpskohrvatski / Српскохрватски
     * Српски / Srpski
     * Українська

     * Τελευταία τροποποίηση 20:36, 6 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
