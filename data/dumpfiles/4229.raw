   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Μπέρναρντ Ρίμαν

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Μπέρναρντ Ρίμαν το 1863.

   Ο Γκεόργκ Φρίντριχ Μπέρναρντ Ρίμαν ή
   Ρήμαν (Georg Friedrich Bernhard Riemann, 17 Σεπτεμβρίου
   1826 – 20 Ιουλίου 1866) ήταν Γερμανός
   μαθηματικός που συνεισέφερε σημαντικά
   στη Μαθηματική Ανάλυση, την Τοπολογία,
   την Αναλυτική Θεωρία των αριθμών και τη
   Διαφορική Γεωμετρία, προωθώντας τη μη
   ευκλείδεια Γεωμετρία και ανοίγοντας
   έτσι τον δρόμο μεταξύ άλλων και για τη
   θεμελίωση αργότερα της Γενικής Θεωρίας
   της Σχετικότητας. Κατά τον D. Struik «με τον
   Ρίμαν φτάνουμε στον άνθρωπο που
   επηρέασε περισσότερο από κάθε άλλον την
   πορεία των σύγχρονων Μαθηματικών».

   Πίνακας περιεχομένων

     * 1 Βιογραφικά στοιχεία

          * 1.1 Τα πρώτα χρόνια
          * 1.2 Τα ώριμα χρόνια

     * 2 Η επίδρασή του στα Μαθηματικά

          * 2.1 Ευκλείδεια και Ριμάνεια
            Γεωμετρία
          * 2.2 Ανώτερες διαστάσεις

     * 3 Πήραν το όνομά του
     * 4 Βιβλιογραφία
     * 5 Εξωτερικοί σύνδεσμοι

[Επεξεργασία] Βιογραφικά στοιχεία

  [Επεξεργασία] Τα πρώτα χρόνια

   Ο Ρίμαν γεννήθηκε στο Μπρέζελεντς
   (Breselenz), ένα χωριό κοντά στο Ντάνενμπεργκ,
   στο κρατίδιο Ανόβερο της Γερμανίας. Ο
   πατέρας του, ο Friedrich Bernhard Riemann, ήταν ένας
   φτωχός Λουθηρανός πάστορας στο χωριό
   και είχε πολεμήσει στους Ναπολεόντειους
   Πολέμους. Η μητέρα του πέθανε πριν
   μεγαλώσουν τα παιδιά της. Ο Ρίμαν ήταν το
   δεύτερο από 6 παιδιά, ντροπαλός και με
   νευρικές καταρρεύσεις. Ωστόσο, έδειξε
   ασυνήθιστες μαθηματικές ικανότητες,
   όπως αφάνταστη ταχύτητα στους
   υπολογισμούς, από μικρή ηλικία, αλλά
   υπέφερε από δειλία και φόβο να μιλά
   δημόσια.

   Στο σχολείο ο Ρίμαν μελέτησε πολύ τη
   Βίβλο αλλά το μυαλό του συχνά γυρνούσε
   στα Μαθηματικά. Προσπάθησε ακόμα και να
   αποδείξει μαθηματικά την ορθότητα της
   Γενέσεως. Οι δάσκαλοί του έμεναν
   κατάπληκτοι από την ευφυΐα του και την
   ικανότητά του να εκτελεί εξαιρετικά
   πολύπλοκες μαθηματικές πράξεις. Συχνά
   ξεπερνούσε τις γνώσεις του δασκάλου του.
   Το 1840 ο Ρίμαν πήγε στο Ανόβερο να ζήσει
   με τη γιαγιά του, ώστε να σπουδάσει
   παραπέρα. Μετά τον θάνατό της το 1842,
   γράφτηκε στο Johanneum («Ιωάννειο Λύκειο»)
   στο Λύνεμπουργκ. Το 1846, σε ηλικία 19 ετών,
   άρχισε να μελετά Φιλολογία και Θεολογία
   ώστε να γίνει ιερέας και να βοηθήσει
   έτσι οικονομικά την οικογένειά του. Αλλά
   τον επόμενο χρόνο, ο πατέρας του, αφού
   κατόρθωσε να συγκεντρώσει με μεγάλες
   δυσκολίες αρκετά χρήματα για να τον
   στείλει στο πανεπιστήμιο, του επέτρεψε
   να αφήσει τη Θεολογία και να αρχίσει
   σπουδές στα Μαθηματικά. Τον έστειλε στο
   ονομαστό Πανεπιστήμιο του Γκέτινγκεν,
   όπου συνάντησε τον μεγάλο μαθηματικό
   Καρλ Φρίντριχ Γκάους και παρακολούθησε
   διαλέξεις του πάνω στη μέθοδο των
   ελάχιστων τετραγώνων.

  [Επεξεργασία] Τα ώριμα χρόνια

   Σύντομα ωστόσο ο Ρίμαν μετακόμισε στο
   Βερολίνο, όπου δίδασκαν οι Γιακόμπι,
   Ντίριχλετ και Στάινερ. Παρέμεινε στο
   Βερολίνο επί διετία και επέστρεψε στο
   Γκέτινγκεν το 1849.

   Ο Ρίμαν άρχισε να δίνει διαλέξεις το 1854,
   διαλέξεις που θεμελίωσαν τη Γεωμετρία
   που σήμερα αποκαλείται «Ριμάνεια». Μετά
   από μια αποτυχημένη προσπάθεια να γίνει
   καθηγητής κατ' εξαίρεση στο
   Πανεπιστήμιο του Γκέτινγκεν σε ηλικία
   μόλις 31 ετών (το 1857), ο Ρίμαν απέκτησε ένα
   κανονικό μισθό. Το 1859 τελικά, μετά τον
   θάνατο των Γκάους και Ντίριχλετ,
   εκλέχθηκε καθηγητής και επικεφαλής του
   Τμήματος Μαθηματικών εκεί. Υπήρξε ο
   πρώτος που εισηγήθηκε τη θεωρία των
   ανώτερων διαστάσεων, που απλοποίησε
   πολύ προβλήματα της Φυσικής, μέχρι
   σήμερα.

   Το 1862 ο Ρίμαν νυμφεύθηκε την Elise Koch, με
   την οποία απέκτησαν μία κόρη. Τέσσερα
   χρόνια αργότερα, ο Μπέρναρντ Ρίμαν
   πέθανε από φυματίωση στο τρίτο του
   ταξίδι στην Ιταλία, στη Σελάσκα της
   Γκίφα, στις ακτές της Λίμνης Ματζόρε,
   όπου παραθέριζε εξαιτίας του καλού
   κλίματος για την πάθησή του.

[Επεξεργασία] Η επίδρασή του στα Μαθηματικά

   Το έργο του Ρίμαν άνοιξε νέες
   ερευνητικές περιοχές συνδυάζοντας την
   Ανάλυση με τη Γεωμετρία. Εκτός από τη
   Ριμάνεια Γεωμετρία, η θεωρία των
   επιφανειών Ρίμαν αναπτύχθηκε παραπέρα
   από τους Φέλιξ Κλάιν και Άντολφ
   Χούρεβιτς και σήμερα συνιστά ένα από τα
   θεμέλια της Τοπολογίας, ενώ εφαρμόζεται
   ακόμα με νέους τρόπους στη Μαθηματική
   Φυσική.

   Ο Ρίμαν προσέφερε πολλά στην Πραγματική
   Ανάλυση: όρισε το ολοκλήρωμα Ρίμαν με τη
   βοήθεια των αθροισμάτων Ρίμαν, ανέπτυξε
   μια θεωρία για τις τριγωνομετρικές
   σειρές που δεν είναι σειρές Φουριέ — ένα
   πρώτο βήμα για μια θεωρία των
   γενικευμένων συναρτήσεων — και
   μελέτησε το διαφορικό ολοκλήρωμα
   Ρίμαν-Λιουβίλ.

   Πολύ γνωστές είναι και κάποιες
   συνεισφορές του Ρίμαν στη σύγχρονη
   Αναλυτική Θεωρία των αριθμών. Σε μία και
   μόνη σύντομη δημοσίευση (τη μοναδική του
   επί της Αριθμοθεωρίας), εισήγαγε τη
   Συνάρτηση ζ του Ρίμαν και έδειξε τη
   σημασία της για την κατανόηση της
   κατανομής των πρώτων αριθμών. Διετύπωσε
   μια σειρά από εικασίες σχετικές με
   ιδιότητες της συναρτήσεως ζ, μία από τις
   οποίες είναι η περιβοήτη Υπόθεση του
   Ρίμαν.

   Ο Ρίμαν εφάρμοσε την Αρχή του Dirichlet από
   τον Λογισμό των μεταβολών με σπουδαία
   αποτελέσματα. Η εργασία του στη
   μονοδρομία και στην υπεργεωμετρική
   συνάρτηση στους μιγαδικούς έκανε μεγάλη
   εντύπωση και καθιέρωσε μια βασική
   μέθοδο εργασίας με συναρτήσεις
   «λαβαίνοντας υπόψη μόνο τις ανωμαλίες
   τους».

  [Επεξεργασία] Ευκλείδεια και Ριμάνεια
  Γεωμετρία

   [IMG]
   [IMG]
   Προβολή ενός υπερκύβου σε διδιάστατη
   επιφάνεια.

   Το 1853, ο Γκάους ζήτησε από τον φοιτητή
   του Ρίμαν να ετοιμάσει και να
   παρουσιάσει μια διατριβή επί υφηγεσία
   πάνω στα θεμέλια της Γεωμετρίας. Μετά
   από πολλούς μήνες ο Ρίμαν ανέπτυξε τη
   θεωρία του για τις ανώτερες διαστάσεις.
   Όταν τελικά έδωσε τη διάλεξή του στο
   Γκέτινγκεν το 1854, το μαθηματικό κοινό
   την υποδέχθηκε με ενθουσιασμό.
   Θεωρείται ακόμα μία από τις
   σημαντικότερες εργασίες για τη
   Γεωμετρία. Ο τίτλος της ήταν Über die Hypothesen
   welche der Geometrie zu Grunde liegen («Επί των υποθέσεων
   που βρίσκονται στα θεμέλια της
   Γεωμετρίας»).

   Αυτό που θεμελίωσε η παραπάνω εργασία
   ήταν η Ριμάνεια Γεωμετρία. Ο Ρίμαν βρήκε
   τον σωστό τρόπο να επεκτείνει σε «ν»
   διαστάσεις τη Διαφορική Γεωμετρία των
   επιφανειών, την οποία ο ίδιος ο Γκάους
   είχε αποδείξει με το theorema egregium. Το
   θεμελιώδες εδώ είναι ο Τανυστής
   καμπυλότητας Ρίμαν. Για την περίπτωση
   μιας επιφάνειας, αυτός μπορεί να αναχθεί
   σε ένα αριθμό (βαθμωτό), θετικό, αρνητικό
   ή μηδέν: οι μη μηδενικές και σταθερές
   περιπτώσεις είναι τα μοντέλα των
   γνωστών μη ευκλείδειων γεωμετριών.

  [Επεξεργασία] Ανώτερες διαστάσεις

   Η ιδέα του Ρίμαν ήταν να εισαγάγει ένα
   σύνολο αριθμών για κάθε σημείο του χώρου
   που θα περιέγραφαν το πόσο καμπυλωμένος
   ήταν. Βρήκε ότι στις 4 χωρικές διαστάσεις
   χρειάζονται 10 αριθμοί σε κάθε σημείο για
   την πλήρη περιγραφή των ιδιοτήτων μιας
   πολλαπλότητας, όσο και όπως
   παραμορφωμένη και να είναι αυτή. Αυτός
   είναι ο περίφημος μετρικός τανυστής.

[Επεξεργασία] Πήραν το όνομά του

     * Υπόθεση Ρίμαν
     * Συνάρτηση ζ του Ρίμαν
     * Ολοκλήρωμα Ρίμαν
     * Άθροισμα Ρίμαν
     * Λήμμα του Ρίμαν
     * Πολλαπλότητα Ρίμαν
     * Πρόβλημα Ρίμαν-Χίλμπερτ
     * Τύπος Ρίμαν-Χούρεβιτς
     * Τύπος Ρίμαν-Φον Μάνγκολντ
     * Επιφάνεια Ρίμαν
     * Θεώρημα Ρίμαν-Ροχ
     * Συνάρτηση Θ του Ρίμαν
     * Συνάρτηση Θ των Ρίμαν-Ζίγκελ
     * Διαφορική εξίσωση του Ρίμαν
     * Πίνακας του Ρίμαν
     * Σφαίρα Ρίμαν
     * Ριμάνειος μετρικός τανυστής
     * Τανυστής καμπυλότητας Ρίμαν
     * Εξισώσεις Κωσύ-Ρίμαν
     * Θεώρημα Χίρτσεμπρουχ-Ρίμαν-Ροχ
     * Λήμμα Ρίμαν-Λεμπέγκ
     * Ολοκλήρωμα Ρίμαν-Στίλτσες
     * Θεώρημα των σειρών του Ρίμαν

[Επεξεργασία] Βιβλιογραφία

     * John Derbyshire: Prime Obsession: Bernhard Riemann and the Greatest
       Unsolved Problem in Mathematics (John Henry Press, 2003) ISBN
       0-309-08549-7
     * Dirk J. Struik: Συνοπτική ιστορία των
       Μαθηματικών, ελλην.έκδοση Ι.
       Ζαχαρόπουλος, Αθήνα 1982, σελ.256 κ.ε.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Bernhard Riemann

     * Η βιογραφία του Ρίμαν
     * Οι μαθηματικές δημοσιεύσεις του Ρίμαν
     * Το σύνολο των δημοσιεύσεων του Ρίμαν
       μπορεί να βρεθεί στο:
       http://www.emis.de/classics/Riemann/
     * Μπέρναρντ Ρίμαν - ένας από τους
       σημαντικότερους μαθηματικούς
     * Η ιστορική διάλεξη του Μπέρναρντ
       Ρίμαν σε αγγλική μετάφραση

                      Στο άρθρο αυτό έχει
                      ενσωματωθεί κείμενο από το
                      άρθρο Bernhard Riemann της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CF%80%CE%AD%CF%81%CE%BD%CE%B1%CF%81%CE%BD%CF%84_%CE%A1%CE%AF%CE%BC%CE%B1%CE%BD"
   Κατηγορίες: Γερμανοί μαθηματικοί |
   Γεννήσεις το 1826 | Θάνατοι το 1866

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * বাংলা
     * Bosanski
     * Català
     * Česky
     * Чӑвашла
     * Cymraeg
     * Dansk
     * Deutsch
     * English
     * Esperanto
     * Español
     * Euskara
     * فارسی
     * Suomi
     * Français
     * Galego
     * עברית
     * Hrvatski
     * Kreyòl ayisyen
     * Magyar
     * Bahasa Indonesia
     * Ido
     * Íslenska
     * Italiano
     * 日本語
     * Basa Jawa
     * ភាសាខ្មែរ
     * 한국어
     * Latina
     * Lietuvių
     * Latviešu
     * मराठी
     * Mirandés
     * Nederlands
     * ‪Norsk (bokmål)‬
     * Polski
     * Piemontèis
     * Português
     * Română
     * Русский
     * संस्कृत
     * Sicilianu
     * Scots
     * Srpskohrvatski / Српскохрватски
     * Slovenčina
     * Slovenščina
     * Shqip
     * Српски / Srpski
     * Svenska
     * ไทย
     * Tagalog
     * Türkçe
     * ئۇيغۇرچە / Uyghurche‎
     * Українська
     * Tiếng Việt
     * Winaray
     * Хальмг
     * 中文
     * Bân-lâm-gú
     * 粵語

     * Τελευταία τροποποίηση 16:40, 12 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
