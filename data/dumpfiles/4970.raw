   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Λωτός

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                     Λωτός
                   Persimmon 0375.jpg
                            Συστηματική ταξινόμηση
                   Βασίλειο:    Φυτά (Plantae)
                   Συνομοταξία: Αγγειόσπερμα (Magnoliophyta)
                   Ομοταξία:    Δικοτυλήδονα (Magnoliopsida)
                   Τάξη:        Εβενώδη (Ebenales)
                   Οικογένεια:  Εβενοειδή (Ebenaceae)
                   Γένος:       Diospyros (Diospyros)

   O Λωτός (επιστ. Διόσπυρος, Diospyros) είναι φρούτο του ομώνυμου γένους
   φυτών που ανήκει στην οικογένεια των Εβενοειδών (Ebenaceae). To γένος αυτό
   περιλαμβάνει περί τα 200 είδη των τροπικών περιοχών, κυρίως των
   ανατολικών, καθώς και των εύκρατων. Ευδοκιμούν σε όλα τα εδάφη, προτιμούν
   όμως τα ηλιόλουστα και ζεστά μέρη. Τα περισσότερα είδη είναι διακοσμητικά
   με εδώδιμο καρπό και κάποια είδη εξ αυτών παρέχουν πολύτιμο ξύλο (έβενος),
   το οποίο είναι μαύρο και πολύ ανθεκτικό.

   Πίνακας περιεχομένων

     • 1 Περιγραφή
     • 2 Είδη

          • 2.1 Ελληνική χλωρίδα
          • 2.2 Εμπορικές ποικιλίες

     • 3 Παγκόσμια παραγωγή^[2]
     • 4 Ιστορικές αναφορές
     • 5 Παραπομπές
     • 6 Δείτε επίσης
     • 7 Βιβλιογραφία

[Επεξεργασία] Περιγραφή

   Πρόκειται για δέντρα ή θάμνους με ακέραια φύλλα και σπανίως αντίθετα. Τα
   άνθη είναι μονογενή ή διγενή. Ο καρπός είναι σαρκώδης ράγα, χυμώδης με
   χρώμα ξανθό, πορτοκαλί, κόκκινο ή κυανόμαυρο. Πολλαπλασιάζονται με
   σπέρματα.

[Επεξεργασία] Είδη

   Υπάρχουν πολλά είδη και ποικιλίες αυτών, γνωστότερα των οποίων είναι.

     • Διόσπυρος ο κακί (Diospyros kaki). Είναι ιθαγενές της Κορέας και της
       Ιαπωνίας και τρώγεται υπερώριμος. Στη χώρα μας καλλιεργείται σε
       μικρότερη κλίμακα, ιδίως στα Επτάνησα και στην Κρήτη.
     • Διόσπυρος ο βιργινιανός (Diospyros virginiana), ιθαγενής της Βόρειας
       Αμερικής.
     • Διόσπυρος ο έβενος (Diospyrus ebenum), δασικό δέντρο, ιθαγενές της Σρι
       Λάνκα, το οποίο είναι ενδιαφέρον για το πολύτιμο ξύλο του, τον έβενο.

  [Επεξεργασία] Ελληνική χλωρίδα

   Ειδικότερα στην ελληνική χλωρίδα απαντώνται 20 είδη με 4 παραλλαγές
   κυριότερα των οποίων είναι:

    1. "Λωτός ο διανθής", φύεται κυρίως στα λιβάδια της Ηπείρου.
    2. "Λωτός ο τετραγωνόλοβος", φυτό ετήσιο, κηπευτικό και κοσμητικό, φύεται
       στην Αττική Πελοπόννησο, Κρήτη, Κυκλάδες και Επτάνησα.
    3. "Λωτός ο εδώδιμος", φυτό ετήσιο, φύεται στη Θράκη, Αττική Πελοπόννησο,
       Κυκλάδες, Κρήτη και Επτάνησα. Είναι γνωστό και με τα ονόματα:
       γαργαζουλιά, γριζελιά, καπισούρα, μοσχοκερατιά και νερατζούρα. Τα
       χλωρά σπέρματα του είδους αυτού είναι εδώδιμα.
    4. "Λωτός ο κερατιοφόρος", πολυετές κτηνοτροφικό φυτό που φύεται σ΄ όλη
       την Ελλάδα, γνωστότερο ως αγριοτριφύλλι.
    5. "Λωτός ο Αιγεύς",
    6. "Λωτός ο αλλοδαπός",
    7. "Λωτός ο βιεντεμάννειος",
    8. "Λωτός ο δασύς",
    9. "Λωτός ο διάβρεκτος",
   10. "Λωτός ο ελόβιος",
   11. "Λωτός ο ένυδρος",
   12. "Λωτός ο Θεσσαλός",
   13. "Λωτός ο Κρητικός",
   14. "Λωτός ο κυρτός",
   15. "Λωτός ο κυτισοειδής",
   16. "Λωτός ο ολιγανθής",
   17. "Λωτός ο ορνιθοποδοειδής",
   18. "Λωτός ο πρεαλίειος",
   19. "Λωτός ο ρεκβιένειος", και ο
   20. "Λωτός ο στενούμενος".

   Υπάρχει επίσης το γένος Λωτός (Lotus) της οικογένειας Xεδρωπών
   (Leguminosae), το οποίο περιλαμβάνει ποώδη και τρίφυλλα φυτά.

  [Επεξεργασία] Εμπορικές ποικιλίες

   Οι σημαντικότερες ποικιλίες του φρούτου λωτού που απαντώνται σήμερα στην
   ελληνική αγορά^[1], κατ΄ αλφαβητική σειρά, είναι οι:

    1. Γκόσο (ποικιλία) (Gosho)
    2. Εύρηκα (ποικιλία) (Eureka)
    3. Ιμότο (ποικιλία) (Imoto)
    4. Ίζου (ποικιλία) (Izu)
    5. Ρόγιο Μπριγιάντε (ποικιλία) (Rojo Brillante)
    6. Τάμοπαν (ποικιλία) (Tamopan)
    7. Τανενάσι (ποικιλία) (Tanenashi)
    8. Τζίρο (ποικιλία) (Jiro)
    9. Φούγιου (ποικιλία) (Fuyu), και
   10. Χασίγια (ποικιλία) (Hashiya)

[Επεξεργασία] Παγκόσμια παραγωγή^[2]

   Πρώτη Χώρα σε παραγωγή λωτού παγκοσμίως είναι η Κίνα με ετήσια παραγωγή
   2,33 εκατομ. τόνους, ακολουθούν 2η η Νότια Κορέα με 400.000 περίπου
   τόνους, 3η η Ιαπωνία με 250.000 τόνους, 4η η Βραζιλία με 160.000 τ., 5η το
   Αζερμπαϊτζάν με 128.500 τ., 6η η Ιταλία με 71.000 τ., 7η η Ισπανία με
   70.000, 8η το Ισραήλ με 37.500 τ. και 9η το Ουζμπεκιστάν με 28.000. Αυτών
   ακολουθούν πολλές άλλες με ετήσια παραγωγή μικρότερη των 10.000 τ.

   Ο Λωτός αν και γνωστός καρπός στους Έλληνες από τους μυθικούς χρόνους του
   Ομήρου δεν αποτελεί ιδιαίτερο καταναλωτικό προϊόν στις προτιμήσεις των
   σύγχρονων. Έτσι λόγω της περιορισμένης ζήτησης η ελληνική παραγωγή φρέσκου
   λωτού που δεν ξεπερνά τους 2.000 τόνους ετησίως, κάποια ποσότητα αυτής
   διακινείται στην εσωτερική αγορά και η υπόλοιπη εξάγεται στην Ουκρανία και
   Ρωσία.

[Επεξεργασία] Ιστορικές αναφορές

   Ο Λωτός φέρεται να ήταν γνωστός στους αρχαίους Ινδούς από τους οποίους και
   διαδόθηκε αρχικά στο Θιβέτ και την Κίνα και αργότερα στην Αίγυπτο και την
   αρχαία Ελλάδα. Το ωραίο άνθος του αρχικά διαδραμάτισε σπουδαίο θρησκευτικό
   σύμβολο αγνότητας και συμπεριελήφθη ομοίως στην αρχιτεκτονική, ζωγραφική
   και ποίηση όλων των παραπάνω αρχαίων λαών. Για τους αρχαίους Αιγυπτίους ο
   λωτός ήταν το σύμβολο των τεσσάρων στοιχείων της φύσης, καθώς και το
   σύμβολο της μετενσάρκωσης. Θεωρούταν επίσης σύμβολο του ανατέλλοντος Ηλίου
   και εξ αυτού κοσμούσε τη κεφαλή του Νεφερτούμ, ενός των θεών της
   Μεμφιτικής τριάδας, ενώ ο θεός Ώρος παριστάνονταν συχνά να αναδύεται από
   ανθούς λωτού. Η δε κομψότητα και η χάρη του άνθους του λωτού υπήρξε βασικό
   κοσμητικό στοιχείο στη Φαραωνική αρχιτεκτονική και στην ανατολική ποίηση.

   Οι αρχαίοι Έλληνες ονόμαζαν λωτούς πολλά είδη φυτών ποώδη και δενδροειδή
   που κατά τον Θεόφραστο δεν είχαν σχέση με το πραγματικό λωτό (κατά
   «φύλλοις και καυλοίς και άνθεσι και καρποίς» (Ζ-15:3). Ο δε Διοσκουρίδης
   αναφέρει τέσσερα είδη λωτού που μόνο το ένα είδος αντιστοιχεί με το φυτικό
   γένος αυτού. Έτσι το πρώτο είδος του Διοσκουρίδη ο «λωτός ο ήμερος»
   αντιστοιχεί κατ΄ άλλους με τον λωτό τον κερατιοφόρο, κατ΄ άλλους με το
   φυτό μελίλωτος ο μεσσηνιακός που φύονταν γύρω από τη Σπάρτη και την Τροία
   όπως αναφέρει και ο Όμηρος, (Ιλιάδα Β-776) που ήταν είδος τριφυλλιού με το
   οποίο τάιζαν τα άλογα. Το δεύτερο Διοσκούρειο είδος, ο "λωτός ο άγριος"
   πρόκειται για το ίδιο που καλλιεργούταν στην Αίγυπτο, το κηπευτικό
   τριφύλλι το αλεξανδρινό. Ο "λωτός το δένδρο" είναι ο "λωτός ο κυρηναϊκός",
   που αντιστοιχεί με τον ζίζυφο λωτό που φύεται στην Αφρική και Ελλάδα, του
   οποίου ο καρπός ο τζίτζυφος τρωγόταν όπως αναφέρει και ο Όμηρος από τους
   λωτοφάγους, τον οποίο οι Άραβες θεωρούσαν φρούτο του Παραδείσου.

   Τέλος ο «λωτός ο αιγύπτιος» δεν είναι άλλος από τον λεγόμενο «νυμφαίο» ή
   «λωτός του Νυμφαίου» που είναι ο ίδιος ο αιγυπτιακός και ινδικός λωτός που
   αποτελούσε ιερό σύμβολο του Νείλου και του Γάγγη αντίστοιχα, σύμβολο
   γονιμότητας και ευκαρπίας.

[Επεξεργασία] Παραπομπές

    1. ↑ Έρευνα Ινστιτούτου Φυλλοβόλων Δένδρων Νάουσας (ΙΦΔΝ)
    2. ↑ Πηγή FAO για το 2007

[Επεξεργασία] Δείτε επίσης

     • Λωτοφάγοι

[Επεξεργασία] Βιβλιογραφία

     • Νεώτερον Εγκυκλοπαιδικόν Λεξικόν Ηλίου" τομ.12ος, σελ.679.
     • Εκπαιδευτική Ελληνική Εγκυκλοπαίδεια, Φυτολογία, σελ. 185, Εκδοτική
       Αθηνών.

   Ανακτήθηκε από
   "http://el.wikipedia.org/wiki/%CE%9B%CF%89%CF%84%CF%8C%CF%82"
   Κατηγορίες: Εβενοειδή | Δέντρα | Φρούτα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Azərbaycanca
     • Català
     • Чӑвашла
     • English
     • Esperanto
     • Eesti
     • فارسی
     • עברית
     • Íslenska
     • 日本語
     • 한국어
     • Српски / Srpski
     • ไทย
     • Tiếng Việt
     • 中文

     • Τελευταία τροποποίηση 03:20, 25 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
