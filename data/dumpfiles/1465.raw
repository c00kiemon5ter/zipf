   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Ρούλα Κορομηλά

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       22/04/2010.

   Η Ρούλα (Θεοδώρα) Κορομηλά είναι
   παρουσιάστρια της ελληνικής τηλεόρασης.
   Γεννήθηκε στις 18 Φεβρουαρίου 1957 στην
   Αθήνα και κατάγεται από την Μεσσηνία.
   Ξεκίνησε την τηλεοπτική της καριέρα στα
   τέλη της δεκαετίας του '80 μέσα από την
   κρατική τηλεόραση, και στη συνέχεια στην
   ιδιωτική καθιέρωσε προγράμματα που για
   πρώτη φορά έκαναν την εμφάνιση τους στη
   μικρή οθόνη, όπως οι πρωινές εκπομπές, τα
   φαντασμογορικά σόου και οι
   τηλεμαραθώνιοι.

   Το 1991, και μετά τη θητεία της στην
   κρατική τηλεόραση όπου παρουσίαζε την
   πρωινή εκπομπή "Μια καλημέρα είναι αυτή",
   μεταπήδησε στον νεοσύστατο τότε
   τηλεοπτικό σταθμό ΑΝΤ1 παρουσιάζοντας
   την μακροβιότερη πρωινή ψυχαγωγική
   εκπομπή: τον Πρωινό Καφέ. Απ' την
   συγκεκριμένη εκπομπή που είχε
   αξιοσημείωτη επιτυχία, στα τρία χρόνια
   που την παρουσίαζε η Ρούλα Κορομηλά
   παρήλασαν σημαντικές προσωπικότητες
   του καλλιτεχνικού χώρου και όχι μόνο,
   όπως η Αλίκη Βουγιουκλάκη, ο Νίκος
   Καρβέλας, η Άννα Βίσση, ο Κώστας Τουρνάς,
   η Αλέξια, η Μαντώ και ο Θάνος Καλλίρης.
   Στην ίδια εκπομπή, την παρουσιάστρια
   διαδέχτηκαν αργότερα η Πόπη
   Χατζηδημητρίου, η Ελένη Μενεγάκη η
   Ελεονώρα Μελέτη,το δίδυμο Κατερίνα
   Ζαρίφη-Νίκος Μουτσινάς και η Βίκυ Καγιά.
   Επίσης, το 1992 στον ΑΝΤ1 ξεκίνησε να
   παρουσιάζει το πρώτο σόου της ελληνικής
   τηλεόρασης με τον τίτλο Ciao ANT1

   Το 1994 σπάει το συμβόλαιο της με τον ΑΝΤ1
   (εγκαταλείποντας την εκπομπή Ciao Ant1, που
   αναλαμβάνει ο Γιώργος Μαρινος, όχι όμως
   με την ίδια επιτυχία) ξεκινώντας
   δικαστική διαμάχη με το κανάλι, που
   κρατά έως και σήμερα, για να βρει
   τηλεοπτική στέγη στον τηλεοπτικό σταθμό
   Mega, που σύμφωνα με πληροφορίες της
   προσέφερε το ποσό του 1.000.000.000 δραχμών.
   Εκεί παρουσιάζει την εκπομπή Μπράβο, ένα
   εβδομαδιαίο (κάθε Σάββατο στις 9) βραδινό
   φαντασμαγορικό σόου, που, με κάποιες
   μικρές αλλαγές (όπως στον τίτλο), διαρκεί
   έξι χρόνια και σημειώνει ιδιαίτερα
   υψηλές τηλεθεάσεις. Από το "Μπράβο"
   "παρέλασαν" εκτός από τις αναρίθμητες
   εγχώριες προσωπικότητες, όπως η Καίτη
   Γαρμπη, ο Διονύσης Σχοινας, η Αλικη
   Βουγιουκλάκη, ο Αντώνης Ρέμος, η Άννα
   Βίσση, ο Σάκης Ρουβάς, ο Λάμπης
   Λιβιεράτος, η Χάρις Αλεξίου και η
   Άντζελα Δημητρίου και εξέχουσες ξένες,
   όπως ο Ρίκυ Μάρτιν, η Μαντόνα και ο Έρος
   Ραμαζότι. Πρέπει να σημειωθεί ότι τόσο
   στην περίπτωση του "Μπράβο" όσο και του
   "Ciao Ant1" πολλές εκπομπές ήταν εορταστικού
   περιεχομένου και μεταδίδονταν
   Παραμονές Πρωτοχρονιάς ή Πάσχα. Πολλές
   από τις εκπομπές του Bravo μεταδόθηκαν από
   το δημαρχείο της Σύρου και τον
   Λυκαβηττό. Η Ρούλα Κορομηλά και στα δύο
   σόου δεν περιορίζονταν στον απλό ρόλο
   της παρουσιάστριας, αφου χόρευε,
   τραγουδουσε(σε ντουέτα ή μόνη της) και
   έκανε σκετς. Παράλληλα στο Mega
   παρουσιάζει τις απογευματινές εκπομπές
   Bravissimo και την καθημερινή εκπομπή Ε, ναι
   λοιπόν, ενώ καθιερώνει και τους
   τηλεμαραθώνιους για κοινωφελείς
   σκοπούς. Ο πρώτος απο τους
   τηλεμαραθώνιους που έχει παρουσιάσει,
   αφορούσε παιδιά με ειδικές ανάγκες,
   μεταδόθηκε το 1996 και διήρκησε 30 ώρες. Απ'
   τον συγκεκριμένο τηλεμαραθώνιο, που
   μεταδόθηκε από το Mega συγκεντρώθηκαν
   650.000.000 δραχμές, για την ανέγερση
   πρότυπου κέντρου αποκατάστασης παιδιών,
   που πάσχουν από εγκεφαλική παράλυση. Το
   2000 αποφασίζει να απέχει από την
   τηλεόραση και το 2001 επιστρέφει μέσα από
   την συχνότητα του τηλεοπτικού σταθμού
   Alpha παρουσιάζοντας την πρώτη πρωινή
   εκπομπή του σταθμού με τον τίτλο "Έντεκα
   και κάτι", που λίγο καιρό αργότερα
   μετονομάζεται σε "Καλώς τους" και
   καθιερώνει την πρωινή ζώνη του σταθμού.
   Η εκπομπή δεν είχε τα αναμενόμενα
   αποτελέσματα από άποψης τηλεθέασης.

   Μετά απο τρία χρόνια, την σεζόν 2003-2004,
   παίρνει μεταγραφή για τον τηλεοπτικό
   σταθμό Star όπου αναλαμβάνει για ένα χρόνο
   την παρουσίαση πρωινής εκπομπής με
   τίτλο Όλε, η οποία δεν γνωρίζει επιτυχία.
   Απέχει ξανά για ένα χρόνο απο την
   τηλεόραση και επιστρέφει στον Alpha
   αναλαμβάνoντας διοικητική θέση στον
   σταθμό, ως υπεύθυνη ψυχαγωγικών
   προγραμμάτων, ενω παρούσιάζει και την
   εκπομπή Τρεις Ευχές το 2005 που
   μετονομάζεται σε Ζωή σαν Όνειρο, η οποία
   διακόπτεται λόγω χαμηλής τηλεθέασης.Το
   2007 συμμετείχε στο talent show TV Stars
   Παρουσιάστε Live, ως καθοδηγήτρια των
   παικτών του show, ενώ απο το 2007 έως και
   σήμερα κατέχει σημαντική διοικητική
   θέση στον Alpha , ως σύμβουλος
   προγράμματος.

   Ήταν παντρεμένη με τον Πάνο Μιχαλόπουλο
   και τον Νάσο Γαλακτερό, ενώ ιδιαίτερα
   γνωστή ήταν η σχέση της με τον Ιταλό
   τηλεσκηνοθέτη Στέφανο Σαρτίνι. Έχει
   τιμηθεί με πολλά τηλεοπτικά βραβεία και
   είναι γνωστή ως η "εθνική
   τηλεπαρουσιάστρια"

   Μετά από σοβαρή περιπέτεια με την υγεία
   της και μετά από απουσία 3 χρόνων από τα
   τηλεοπτικά δρώμενα η Ρούλα Κορομηλά
   στις 26 Απριλίου 2010 όπως έγινε γνωστό σε
   επίσημη ανακοίνωση του σταθμού "Alpha"
   επέστρεψε μπροστά από τις κάμερες,
   αναλαμβάνοντας την παρουσίαση του
   τηλεπαιχνιδιού "Greek Idol Live" και
   αντικατέστησε την ηθοποιό &
   τραγουδίστρια Άντα Λιβιτσιάνου. Στις 3
   Οκτωβρίου 2010 έκανε πρεμιέρα το "Big Brother",
   στο οποίο η Ρούλα εμφανίστηκε πολύ
   αδυνατισμένη και κομψή, έχοντας μια
   εικόνα και μια λάμψη που θύμιζε την
   εποχη του "Bravo".

[Επεξεργασία] Τηλεοπτικές εκπομπές

     * Μια Καλημέρα είναι αυτή (1989-1990) ΕΤ1
     * Πρωινός Καφές (1991-1994) ΑΝΤ1
     * Ciao Ant1 (1992-1994) ANT1
     * Bravo ,Bravo,Καλώς Ήρθατε ,Bravo,Έκανες την
       τύχη σου ,Bravo,Είσαι η καλύτερη (1994-1999) Mega
       Channel. (Το Bravo το είδαμε σε διαφορετικές
       εκδοχές, για αυτό τον λόγο υπαρχουν
       τόσοι τίτλοι)
     * Bravissimo Mega Channel
     * Ε, Ναι λοιπόν Mega Channel
     * ΤΗΛΕΜΑΡΑΘΩΝΙΟΙ Mega Channel
     * Έντεκα και κάτι που μετονομάζεται σε
       Καλώς τους (2001-2004) Alpha TV
     * Όλε (2004-2005) Star Channel
     * Τρεις ευχές που μετονομάζεται σε "Ζωή
       σαν Όνειρο" (2006)Alpha TV
     * TV Stars,παρουσιάστε ως σύμβουλος των
       παικτών με παρουσιάστρια την Μπέττυ
       Μαγγίρα (2008)Alpha TV
     * Greek Idol (2010) Alpha TV
     * Big Brother (2010) Alpha TV

   Ανακτήθηκε από
   "http://el.wikipedia.org/wiki/%CE%A1%CE%BF%CF%8D%CE%BB%CE%B1_%CE%9A%CE%BF%CF%81%CE%BF%CE%BC%CE%B7%CE%BB%CE%AC"
   Κατηγορία: Έλληνες παρουσιαστές
   Κρυμμένες κατηγορίες: Άρθρα που
   χρειάζονται παραπομπές από 04/2010 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 17:58, 23 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
