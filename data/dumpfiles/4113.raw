   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Αντί (περιοδικό)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το τελευταίο τεύχος του περιοδικού Αντί
   (τεύχος 919, 11 Απριλίου 2008).

   Το Αντί ήταν ελληνικό πολιτικό και
   πολιτιστικό περιοδικό της Αριστεράς, το
   οποίο κυκλοφορούσε ανά δεκαπενθήμερο
   από το 1974 έως το 2008. Ιδρυτής, ιδιοκτήτης
   και διευθυντής του περιοδικού ήταν ο
   αρχιτέκτονας Χρήστος Γ. Παπουτσάκης.

   Το πρώτο Αντί κυκλοφόρησε τον Μάιο του
   1972 και περιείχε συνέντευξη του Μίκη
   Θεοδωράκη, άρθρο του Γεώργιου-Αλέξανδου
   Μαγκάκη για την δημοκρατία, σκίτσα του
   Μποστ με τον Χίτλερ και τον Μουσολίνι
   και από πάνω να γράφει «υπέρ
   Δικτατορίας», μια διαφήμιση με αφίσα του
   Τσε Γκεβάρα, μια άλλη για βιβλίο του
   Παντελή Πουλιόπουλου, κ.λπ. Οι αρχές της
   Χούντας συνέλαβαν τον εκδότη του
   περιοδικού και δεν επέτρεψαν την έκδοση
   άλλων τευχών. Το περιοδικό
   επανακυκλοφόρησε τον Σεπτέμβριο του 1974,
   αμέσως μετά την κατάρρευση της
   Δικτατορίας. Γι' αυτό και στο εξώφυλλο
   όλων των επόμενων τευχών υπήρχε η
   ένδειξη «Περίοδος Β΄».

   Για πολλά χρόνια, ήταν το κύριο μέσο
   έκφρασης της αριστεράς εκτός του ΚΚΕ
   αλλά κυρίως της ανανεωτικής της
   πτέρυγας. Αν και δεν αποτέλεσε ποτέ
   κομματικό μέσο έκφρασης, εν τούτοις το
   Αντί σε όλες τις εκλογικές αναμετρήσεις
   τάχθηκε υπέρ του ΚΚΕ Εσωτερικού και των
   διαδόχων σχημάτων αυτού του κόμματος
   (Συνασπισμός της Αριστεράς και της
   Προόδου, κ.λπ.).

   Στο Αντί έγραψαν κατά καιρούς πολλοί
   σημαντικοί δημοσιογράφοι και πολιτικοί
   της μεταπολίτευσης, ενώ τις σελίδες του
   τις διακόσμησαν μερικοί από τους πιο
   αναγνωρισμένους σκιτσογράφους. Συχνά το
   Αντί έβγαζε ειδικά τεύχη με αφιερώματα
   σε πρόσωπα της Τέχνης και των Γραμμάτων,
   σε τόπους και σε γεγονότα. Μέσα από
   συνέδρια, φεστιβάλ και άλλες εκδηλώσεις,
   το περιοδικό είχε λάβει σθεναρή θέση σε
   πολλά ζητήματα, όπως η δημόσια υγεία
   στην Ελλάδα, η ελεύθερη ραδιοφωνία, η
   προστασία του ελάχιστου πράσινου της
   Αθήνας, κ.λπ.

   Το 2004, το Αντί εμπλέχθηκε σε δικαστική
   διαμάχη εξαιτίας ενός ειρωνικού σχολίου
   που δημοσίευσε το περιοδικό με στόχο τον
   συλλέκτη έργων Τέχνης Βλάση Φρυσίρα. Η
   διαμάχη έφτασε στα δικαστήρια και ο
   ιδιοκτήτης του περιοδικού
   καταδικάστηκε το 2007 να καταβάλει
   αποζημίωση στον Φρυσίρα το ποσό των 81.000
   ευρώ, γιατί αρνήθηκε να αποκαλύψει τον
   συντάκτη του σχολίου. Μετά την καταδίκη
   αυτή, λόγω οικονομικών δυσκολιών, το
   περιοδικό οδηγήθηκε στο οριστικό
   κλείσιμο στις 11 Απριλίου του 2008.

[Επεξεργασία] Βιβλιογραφία

   Ελένη Καρασαββίδου, «Τα σημαντικά
   πρόσωπα του περιοδικού Αντί. Ένας κύκλος
   έκλεισε, μια αριστερή συνείδηση ζει»,
   εφημ. Η Εποχή, 26 Απριλίου 2008. (Σημ.: Στο
   άρθρο αυτό αναφέρεται λανθασμένα πως το
   Αντί κυκλοφόρησε ξανά τον «Γενάρη του
   74».)

[Επεξεργασία] Εξωτερικοί σύνδεσμοι

     * Αντί — Ο ιστοχώρος του περιοδικού που
       λειτουργούσε από το 2000 ως το 2008. Το 2009 ο
       ιστοχώρος σταμάτησε να είναι
       διαθέσιμος. Αποσπάσματα του ιστοχώρου
       βρίσκονται διαθέσιμα στο www.anti.gr
     * antinews.gr — Πολιτικό ιστολόγιο που
       ξεκίνησε να γράφεται από συνεργάτες
       του περιοδικού "Αντί". Το ιστολόγιο δεν
       αποτελεί συνέχεια του περιοδικού και
       μετά τον τερματισμό έκδοσης του "Αντί"
       τηρεί ριζικά διαφορετικό πολιτικό
       προσανατολισμό.

   Ανακτήθηκε από
   "http://el.wikipedia.org/wiki/%CE%91%CE%BD%CF%84%CE%AF_(%CF%80%CE%B5%CF%81%CE%B9%CE%BF%CE%B4%CE%B9%CE%BA%CF%8C)"
   Κατηγορίες: Περιοδικά | Ελληνικά
   περιοδικά

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 12:16, 13 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
