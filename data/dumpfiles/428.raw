   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                   Ευμένης Α' της Περγάμου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ευμένης Α'
       Ηγεμόνας του Βασιλείου της Περγάμου
   Περίοδος εξουσίας
   263 - 241 π.Χ.
       Προκάτοχος      Φιλέταιρος
         Διάδοχος        Άτταλος Α' Σωτήρ
   Βασιλικός Οίκος Δυναστεία των Ατταλιδών
          Πατέρας         Ευμένης
           Μητέρα          Σατύρα
          Γέννηση         α' μισό 3ου αιώνα π.Χ.
          Θάνατος         241 π.Χ.

   Ο Ευμένης A' (βασ. 263 π.Χ. - 241 π.Χ.) ήταν
   ηγεμόνας του ελληνιστικού βασιλείου της
   Περγάμου στη Μικρά Ασία, μέλος της
   Δυναστείας των Ατταλιδών. Αποτέλεσε τον
   πρώτο ηγεμόνα της χώρας που ουσιαστικά
   αυτονομήθηκε από την κυριαρχία των
   Σελευκιδών, ενσωματώνοντας στην
   επικράτειά του τις γειτονικές προς την
   Πέργαμο εκτάσεις. Παρόλο που ποτέ δεν
   αυτοανακηρύχθηκε «βασιλιάς», ο Ευμένης
   υπήρξε τυπικά τέτοιος. Μιμούμενος τους
   άλλους ελληνιστές ηγεμόνες, μια σειρά
   εορτασμών προς τιμήν του, τα «Ευμένεια»,
   καθιερώθηκαν στην Πέργαμο.

   Πίνακας περιεχομένων

     * 1 Βιογραφικά στοιχεία
     * 2 Σημειώσεις
     * 3 Χρονολόγιο
     * 4 Δείτε Επίσης
     * 5 Παραπομπές
     * 6 Βιβλιογραφία
     * 7 Εξωτερικοί σύνδεσμοι

[Επεξεργασία] Βιογραφικά στοιχεία

   Ο Ευμένης ήταν γιος του Ευμένη, αδερφού
   του Φιλέταιρου, ιδρυτή της δυναστείας
   και προκατόχου του στο θρόνο, και της
   Σατύρας, κόρης του Ποσειδώνιου. Όντας
   άτεκνος, ο Φιλέταιρος υιοθέτησε τον
   Ευμένη κληροδοτώντας του την ηγεμονία
   της Περγάμου μετά το θάνατό του, το 263
   π.Χ.^[1]

   Υπό τον Φιλέταιρο το κράτος βρισκόταν
   τυπικά υπό την εξουσία των Σελευκιδών,
   με τους οποίους είχαν διατηρηθεί
   άριστες σχέσεις. Ουσιαστικά όμως η
   Πέργαμος απολάμβανε αυτονομία, ενώ είχε
   αρχίσει να επεκτείνει με ανώδυνους
   τρόπους την επιρροή της στην ευρύτερη
   περιοχή. Ο Ευμένης αποφάσισε πως είχε
   πλέον τη δύναμη να προσαρτήσει στην
   επικράτειά του τα γειτονικά προς την
   Πέργαμο εδάφη, ερχόμενος σε ρήξη με τον
   ηγεμόνα των Σελευκιδών, Αντίοχο Α', του
   οποίου η θέση ήταν επισφαλής. Τελικά,
   πέτυχε μια σημαντική νίκη κατά του
   Αντίοχου κοντά στην πρωτεύουσα της
   Λυδίας, τις Σάρδεις, το 261 π.Χ.^[1] Πρακτικά
   έτσι έκανε ανεξάρτητη την Πέργαμο και
   επέκτεινε τα εδάφη που ήλεγχε.
   Επιδεικνύοντας την ανεξαρτησία της
   πόλης του, έκοψε νόμισμα με το πρόσωπο
   του Φιλέταιρου, ο οποίος κατά τη
   διάρκεια της ηγεμονίας του απεικόνιζε
   στα νομίσματά του το Σέλευκο Α' το
   Νικάτορα.^[2]

   Πέραν από την επανάσταση αυτή, δεν
   υπάρχουν αρχαιολογικές ενδείξεις
   εχθροπραξιών με την εμπλοκή της
   Περγάμου κατά τη διάρκεια της βασιλείας
   του Ευμένη. Το πολιτικό κλίμα της εποχής
   συνέχισε ωστόσο να χαρακτηρίζεται από
   τις διαμάχες ανάμεσα στους Σελευκίδες
   και τους Πτολεμαίους, αλλά και από την
   αυξανόμενη απειλή των Γαλατών που
   συνεχώς λεηλατούσαν διάφορες περιοχές
   της Μικράς Ασίας. Είναι πιθανόν η
   Πέργαμος να γλύτωσε την οδυνηρή αυτή
   μοίρα, επειδή ο Ευμένης προσέφερε λύτρα
   στους Γαλάτες.^[α]

   Δεν είναι γνωστό αν απέκτησε παιδιά.
   Κάποιος «Φιλέταιρος γιος του Ευμένη»
   αναφέρεται σε μια επιγραφή στις Θεσπιές,
   πόλη της Βοιωτίας. Κάποιοι μελετητές
   πιθανολογούν πως πρόκειται για παιδί
   του Ευμένη, το οποίο ίσως να μην επέζησε
   μέχρι το θάνατο του πατέρα του. Ο Ευμένης
   είχε υιοθετήσει το γιο του πρώτου
   εξαδέρφου του, τον Άτταλο, στον οποίο και
   κληροδότησε το θρόνο του το 241 π.Χ.
   έχοντας κυβερνήσει για είκοσι δύο
   χρόνια.^[1]^[3] Ο Αθήναιος υποστηρίζει πως ο
   θάνατός του επήλθε σαν επιπλοκή άκρατης
   οινοποσίας.^[4]

[Επεξεργασία] Σημειώσεις

   α. ^^  Στο συμπέρασμα ότι η Πέργαμος
   πλήρωσε λύτρα καταλήγουμε από το εδάφιο
   του Τίτου Λίβιου 38.16, ότι οι Γαλάτες "…
   μάζευαν λύτρα από το σύνολο της Ασίας
   δυτικά του Ταύρου, … τέτοιός ήταν ο
   τρόμος που έσπερνε το όνομά τους και η
   αύξηση του αριθμού τους που τελικά ούτε
   οι βασιλείς της Συρίας δεν τολμούσαν να
   αρνηθούν την καταβολή χρημάτων" και πως
   ο Άτταλος Α', ο διάδοχος του Ευμένη, ήταν
   ο πρώτος που αρνήθηκε να καταβάλει
   λύτρα.

[Επεξεργασία] Χρονολόγιο

   +------------------------------------------------------------------------+
   |  Έτος  |                      Γεγονός                       |
   |------------+-----------------------------------------------------------|
   |            | Γέννηση του Ευμένη, γιου του       |
   |            | Ευμένη και της Σατύρας.                |
   |------------+-----------------------------------------------------------|
   |            | Υιοθεσία του Ευμένη από το θείο |
   |            | του και ηγεμόνα της Περγάμου,     |
   |            | Φιλέταιρο.                                       |
   |------------+-----------------------------------------------------------|
   |            | Ο Φιλέταιρος πεθαίνει                  |
   | 263 π.Χ. | κληροδοτώντας τα εδάφη της         |
   |            | Περγάμου στον Ευμένη.                   |
   |------------+-----------------------------------------------------------|
   |            | Ο Ευμένης έρχεται σε ρήξη με       |
   |            | τον ηγεμόνα των Σελευκιδών,        |
   |            | Αντίοχο Α' το Σωτήρα, με στόχο     |
   |            | την πλήρη ανεξαρτησία του           |
   |            | βασιλείου του.                                |
   |------------+-----------------------------------------------------------|
   |            | Η Πέργαμος πετυχαίνει το στόχο  |
   |            | της υποχρεώνοντας σε ήττα τον    |
   | 261 π.Χ. | Αντίοχο στις Σάρδεις της             |
   |            | Λυδίας. Στο νέο βασίλειο              |
   |            | προσαρτώνται και οι γειτονικές |
   |            | προς την πόλη περιοχές.                |
   |------------+-----------------------------------------------------------|
   |            | Ξεσπά ο Δεύτερος Συριακός           |
   |            | Πόλεμος. Ο Πτολεμαίος Β' ο            |
   | 260 π.Χ. | Φιλάδελφος στρέφεται εναντίον  |
   |            | του Αντίοχου Β' του Θεού και του |
   |            | συμμάχου του, Αντίγονου Β'           |
   |            | Γονατά.                                             |
   |------------+-----------------------------------------------------------|
   |            | Αποτροπή λεηλασίας της                |
   |            | Περγάμου από τους Γαλάτες,          |
   |            | πιθανώς με χρηματικά μέσα.          |
   |------------+-----------------------------------------------------------|
   | 253 π.Χ. | Λήξη του Δευτέρου Συριακού         |
   |            | Πολέμου.                                           |
   |------------+-----------------------------------------------------------|
   |            | Θάνατος του Ευμένη μετά από        |
   | 241 π.Χ. | βασιλεία είκοσι δύο ετών. Τον     |
   |            | διαθέχεται ο υιοθετημένος          |
   |            | ανηψιός του, Άτταλος.                    |
   +------------------------------------------------------------------------+

[Επεξεργασία] Δείτε Επίσης

     * Γαλατία (Μικρά Ασία)
     * Δεύτερος Συριακός Πόλεμος
     * Δυναστεία των Ατταλιδών
     * Ελληνιστική περίοδος
     * Πέργαμος

[Επεξεργασία] Παραπομπές

    1. ↑ ^1,0 ^1,1 ^1,2 Στράβων, «Γεωγραφία», 13.4.1
    2. ↑ Kosmetatou (2003)
    3. ↑ Παυσανίας, «Ελλάδος Περιήγησις», 1.8.1
    4. ↑ Αθηναίος, «Δειπνοσοφισταί», 445

[Επεξεργασία] Βιβλιογραφία

   Commons logo
   Τα Κοινά έχουν πολυμέσα σχετικά με το
   θέμα
   Ευμένης Α'

   Πρωτογενείς πηγές (Έλληνες και Ρωμαίοι)

     * Αθήναιος, «Δειπνοσοφισταί», Αγγλικά
     * Παυσανίας, «Ελλάδος Περιήγησις»,
       Αρχαία Ελληνικά, Αγγλικά
     * Στράβων, «Γεωγραφία», Αρχαία Ελληνικά,
       Αγγλικά

   Δευτερογενείς πηγές

     * Allen R.E. (1983). «The Attalid Kingdom: A Constitutional History».
       Oxford University Press, USA. ISBN 978-0198148456.
     * Austin M.M. (2006). «The Hellenistic World from Alexander to the
       Roman Conquest: A Selection of Ancient Sources in Translation».
       Cambridge University Press. ISBN 978-0521828604
     * Hansen, Esther V. (1971). «The Attalids of Pergamon». Ithaca, New
       York: Cornell University Press; London: Cornell University Press Ltd.
       ISBN 0-8014-0615-3.
     * Kosmetatou, Elizabeth (2003) «The Attalids of Pergamon», Andrew
       Erskine, ed., «A Companion to the Hellenistic World». Oxford:
       Blackwell: σελ. 159–174. ISBN 1-4051-3278-7. Κείμενο

[Επεξεργασία] Εξωτερικοί σύνδεσμοι

     * William Smith (1870). «Dictionary of Greek and Roman Biography and
       Mythology: Eumenes I» (ανακτήθηκε 30 Ιανουαρίου
       2010 )
     * Jona Lendering (2006). «Eumenes I». Articles on Ancient History.
       Livius.org (ανακτήθηκε 30 Ιανουαρίου 2010 )
     * Kosmetatou, Elizabeth (2003) "The Attalids of Pergamon," in Andrew
       Erskine, ed., A Companion to the Hellenistic World. Oxford: Blackwell:
       pp. 159–174. ISBN 1-4051-3278-7. Κείμενο

   π • σ • ε
                  Δυναστεία των Ατταλιδών
                        Φιλέταιρος • Ευμένης
                        Α' • Άτταλος Α' •
     Βασιλείς   Ευμένης Β' • Άτταλος
                        Β' • Άτταλος Γ' •
                        Ευμένης Γ'
   Βασίλισσες Απολλωνίς •
                        Στρατονίκη • Βερενίκη
    Άλλα μέλη   Φιλέταιρος • Αθήναιος
                        Πρώτος Μακεδονικός
                        Πόλεμος • Δεύτερος
                        Μακεδονικός Πόλεμος •
                        Τρίτος Μακεδονικός
      Πόλεμοι    Πόλεμος • Πρώτος
                        Κρητικός Πόλεμος •
                        Ρωμαιο-Συριακός
                        Πόλεμος • Επανάσταση
                        του Αριστόνικου
                        Πρώτη Μάχη της Λαμίας •  Pergamon
                        Δεύτερη Μάχη της               5.jpg
                        Λαμίας • Ναυμαχία της
        Μάχες      Χίου • Μάχη των Κυνός
                        Κεφαλών • Πολιορκία του
                        Γυθείου • Μάχη της
                        Μαγνησίας • Μάχη του
                        Όρους Όλυμπος
                        Πέργαμος • Αττάλεια •
       Πόλεις     Στρατονικεία •
                        Φιλεταίρεια •
                        Φιλαδέλφεια
                        Βιβλιοθήκη της
                        Περγάμου • Βωμός της
                        Περγάμου • Ο Θνήσκων
   Πολιτισμός Γαλάτης • Ο Γαλάτης των
                        Λουντοβίζι • Περγαμηνή
                        σχολή • Στοά του
                        Αττάλου • Στοά του
                        Ευμένους

   Ανακτήθηκε από
   "http://el.wikipedia.org/wiki/%CE%95%CF%85%CE%BC%CE%AD%CE%BD%CE%B7%CF%82_%CE%91%27_%CF%84%CE%B7%CF%82_%CE%A0%CE%B5%CF%81%CE%B3%CE%AC%CE%BC%CE%BF%CF%85"
   Κατηγορία: Βασιλείς της Δυναστείας των
   Ατταλιδών

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Català
     * Deutsch
     * English
     * Español
     * Euskara
     * Suomi
     * Français
     * Italiano
     * 日本語
     * Nederlands
     * Polski
     * Srpskohrvatski / Српскохрватски
     * Tiếng Việt
     * 中文

     * Τελευταία τροποποίηση 22:03, 11
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
