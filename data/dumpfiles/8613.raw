   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Ωντουέν Ντολφύς

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Ωντουέν Ντολφύς (Audouin Charles Dollfus, 12 Νοεμβρίου 1924 –) είναι
   ένας σύγχρονος Γάλλος αστρονόμος και αεροναύτης, που ειδικεύεται στο
   Ηλιακό Σύστημα και ανακάλυψε τον φυσικό δορυφόρο Ιανό του πλανήτη Κρόνου.

[Επεξεργασία] Αστρονομική σταδιοδρομία και έρευνες

   Ο Ντολφύς σπούδασε στο Πανεπιστήμιο των Παρισίων και έλαβε το διδακτορικό
   του στις Φυσικές Επιστήμες το 1955. Αλλά ήδη από το 1946 εργαζόταν ως
   αστρονόμος στο Αστεροσκοπείο του Μεντόν, ακολουθώντας τον σύμβουλο και
   μέντορά του Μπερνάρ-Φερντινάν Λυό. Εκεί διεύθυνε το Εργαστήριο Φυσικής του
   Ηλιακού Συστήματος. Σήμερα είναι επίτιμος αστρονόμος στο Αστεροσκοπείο των
   Παρισίων. Οι περισσότερες έρευνές του βασίσθηκαν σε παρατηρήσεις από το
   Αστεροσκοπείο του Πικ ντυ Μιντί και η ερευνητική μέθοδος που προτιμά είναι
   η χρήση πολωμένου φωτός. Με την παράλληλη ανάπτυξη νέων παρατηρησιακών
   τεχνικών μπόρεσε να έχει αξιοσημείωτα αποτελέσματα, ενώ έκανε πάνω από 300
   επιστημονικές ερευνητικές δημοσιεύσεις, κυρίως πάνω στην Αστροφυσική του
   Ηλιακού Συστήματος.

   Πριν την προσεδάφιση του διαστημοπλοίου Viking στον πλανήτη Άρη, η σύσταση
   της αρειανής επιφάνειας ήταν το θέμα πολλών συζητήσεων. Ο Ντολφύς
   προσπάθησε να προσδιορίσει τη σύσταση των ερήμων της συγκρίνοντας με την
   εμφάνιση σε πολωμένο φως αρκετών εκατοντάδων γήινων ορυκτών. Βρήκε ότι
   μόνο η σκόνη του ορυκτού λειμωνίτης (οξείδιο του σιδήρου) ανταποκρινόταν
   στην αρειανή επιφάνεια και συμπέρανε ότι η τελευταία αποτελείται από
   οξείδια του σιδήρου. Ωστόσο, ένας άλλος σπουδαίος πλανητικός αστρονόμος, ο
   Γκέραρντ Κάιπερ του Πανεπιστημίου του Σικάγου, διεφώνησε με αυτό το
   συμπέρασμα, πιστεύοντας ότι λεπτόκοκκα ηφαιστειογενή πετρώματα θα
   προσέφεραν καλύτερη εναρμόνιση με τις παρατηρήσεις. Οι επιτόπιες
   παρατηρήσεις απέδειξαν ότι ο Ντολφύς είχε δίκιο.

   Με το διοπτρικό τηλεσκόπιο του Πικ ντυ Μιντί ο Ντολφύς μπόρεσε να
   διακρίνει καθαρά το 1959 επιφανειακά χαρακτηριστικά πάνω στην επιφάνεια
   του πλανήτη Ερμή διαστάσεων μέχρι και μόλις 300 km.

   Ο Ντολφύς μελέτησε επίσης την πιθανή παρουσία ατμόσφαιρας στη Σελήνη. Ο
   ρυθμός απώλειας στο διάστημα του όποιου αερίου (εκτός από σπάνια βαρέα
   στοιχεία) θα βρισκόταν στη σεληνιακή επιφάνεια είναι τόσο υψηλός, ώστε
   είναι αδύνατη η ύπαρξη ατμόσφαιρας. Οι Λυό και Ντολφύς απέδειξαν ότι δεν
   υπήρχε ανιχνεύσιμη πόλωση και έτσι επιβεβαίωσαν τη θεωρητική πρόβλεψη ότι
   η Σελήνη δεν έχει ατμόσφαιρα.

   Το 1966 ο Ντολφύς ανεκάλυψε τον Ιανό, ένα μικρό φυσικό δορυφόρο του
   πλανήτη Κρόνου, παρατηρώντας όταν οι δακτύλιοι, πολύ κοντά στον Ιανό, ήταν
   σχεδόν αόρατοι από τη Γη επειδή φαίνονταν πλαγίως. Την ίδια εποχή ίσως να
   παρατήρησε και τον ακόμα μικρότερο δορυφόρο Επιμηθέα, που μοιράζεται την
   ίδια τροχιά με τον Ιανό (πολύ κοντινή στον Κρόνο), αλλά δεν
   συνειδητοποίησε ότι επρόκειτο για δύο διαφορετικά σώματα: ο Ρίτσαρντ Λ.
   Γουώκερ πιστώνεται με αυτή την ανακάλυψη.

[Επεξεργασία] Πρωτοπόρος της Αεροναυτικής

   Μαζί με τον πατέρα του, τον πρωτοπόρο της αεροναυτικής Σαρλ Ντολφύς, ο
   Ωντουέν κατέχει αρκετά παγκόσμια ρεκόρ σχετικά με τις πτήσεις με
   αερόστατο, ενώ συμμετείχε και στην πρώτη τέτοια πτήση στη στρατόσφαιρα από
   γαλλικό έδαφος. Υπήρξε ο πρώτος που έκανε αστρονομικές παρατηρήσεις από
   αερόστατο στη στρατόσφαιρα, μελετώντας με λεπτομέρεια τον Άρη.

     • Ο αστεροειδής 2451 Ντολφύς (2451 Dollfus) πήρε το όνομά του από τον
       πλανητικό αυτό αστρονόμο.

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Audouin Dollfus της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A9%CE%BD%CF%84%CE%BF%CF%85%CE%AD%CE%BD_%CE%9D%CF%84%CE%BF%CE%BB%CF%86%CF%8D%CF%82"
   Κατηγορίες: Γάλλοι αστρονόμοι | Γεννήσεις το 1924

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Esperanto
     • Suomi
     • Français
     • 日本語
     • Português
     • Slovenčina
     • Українська

     • Τελευταία τροποποίηση 18:24, 15 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
