   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Γερόντισσα Γαβριηλία

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Αυτό το άρθρο έχει προταθεί για διαγραφή
   σύμφωνα με την πολιτική διαγραφής της
   Βικιπαίδειας.

   Παρακαλούμε εκφράστε τη γνώμη σας γι'
   αυτό στην καταχώριση της σελίδας στη
   σελίδα διαγραφών.
   Είστε ευπρόσδεκτοι να επεξεργαστείτε τη
   σελίδα, αλλά παρακαλούμε μη διαγράφετε
   το περιεχόμενο ή την παρούσα σημείωση.
   καθώς εξελίσσεται η διαδικασία.
   Προς τον χρήστη που προτείνει την
   διαγραφή: Ειδοποιήστε τον χρήστη που
   δημιούργησε το άρθρο (ή όποιον άλλο
   μπορεί να ενδιαφέρει) τοποθετώντας τον
   κώδικα   {{subst:εδ|Γερόντισσα Γαβριηλία}}
   —~~~~   στην σελίδα συζήτησής του.

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       24/08/2010.

               Το θέμα του παρόντος άρθρου δεν
               ικανοποιεί τα κριτήρια της
               εγκυκλοπαιδικότητας σύμφωνα με
               τις οδηγίες της Βικιπαίδειας.

               Αν θέλετε, μπορείτε να
               επεξεργαστείτε το άρθρο έτσι ώστε
               να ανταποκρίνεται στα κριτήρια με
   Ambox ?.svg αξιόπιστες πηγές. Ο καλύτερος
               τρόπος για να το κάνετε είναι να
               παραθέσετε δημοσιευμένες
               αξιόπιστες τρίτες πηγές
               αφιερωμένες στο θέμα. Σε
               διαφορετική περίπτωση, είναι
               πιθανόν να γίνει ανακατεύθυνση,
               να συγχωνευθεί ή να διαγραφεί
               βάσει των κριτηρίων περί μη
               εγκυκλοπαιδικότητας.

   Η Μοναχή Γαβριηλία (Αυρηλία Παπαγιάννη),
   (1897-1992) υπήρξε ορθόδοξη μοναχή και
   ιεραπόστολος στην Ασία και κυρίως στην
   Ινδία.

   Πίνακας περιεχομένων

     * 1 Οικογένεια και Σπουδές
     * 2 1932-1955: Η απομάκρυνση από την
       οικογένεια της.
     * 3 1955-1959: Το ιεραποστολικό της Έργο στην
       Ινδία.
     * 4 1959-1963: Η ζωή της στο Μοναστήρι της
       Βηθανίας.
     * 5 1963-1968: Η επιστροφή στην Ινδία.
     * 6 1969-1979: Τα αλλεπάλληλα ταξίδια αγάπης
       μέχρι να μείνει στην Ελλάδα.
     * 7 1979-1992: Οι 3 φάσεις της ζωής της σε αυτό
       το διάστημα.
     * 8 Πηγές

[Επεξεργασία] Οικογένεια και Σπουδές

   Γεννήθηκε στις 2 Οκτωβρίου 1897 στην
   Κωνσταντινούπολη. Ο πατέρας της, Ηλίας
   Παπαγιάννης, εργαζόταν ως ξυλέμπορος
   στην Πόλη και η μητέρα της, Βικτωρία
   Χριστάκη Παπαγιάννη, ήταν θεράπων του
   Σουλτάνου. Η Αυρηλία ήταν η μικρότερη
   από τα 4 παιδιά της οικογένειας. Φοίτησε
   στο Ζάππειο Παρθεναγωγείο και παράλληλα
   έλαβε γνώσεις Αγγλικών και Γαλλικών.
   Ιδιαίτερη αγάπη είχε από μικρή στην
   φιλοσοφία και στην Γεωγραφία κάτι που
   πιθανώς σημάδευσε την ζωή της αν
   κρίνουμε από τα αναρίθμητα
   ιεραποστολικά ταξίδια που έκανε σε όλη
   τη Γη. Μετά το Γυμνάσιο συνέχισε τις
   σπουδές της στην Ελβετία, στην σχολή
   Γεωπονικής. Το 1923 και λόγω της
   ανταλλαγής πληθυσμών η οικογένεια της
   μετακινείται στην Θεσσαλονίκη και
   εκείνη μπαίνει στο Αριστοτέλειο
   Πανεπιστήμιο και παρακολουθεί τα
   μαθήματα στη Φιλοσοφική Σχολή.

[Επεξεργασία] 1932-1955: Η απομάκρυνση από την
οικογένεια της.

   Το 1932 πηγαίνει στην Αθήνα όπου εκεί θα
   εργαστεί αρχικά σε ψυχιατρική κλινική
   και αργότερα θα αναλάβει προϊσταμένη σε
   μια ιδιωτική κλινική. Το 1937 (σε ηλικία 40
   ετών) αποφασίζει να πάει στην Αγγλία.
   Εκεί αρχικά εργάστηκε ως δασκάλα
   Γαλλικών σε δύο μικρά παιδάκια ενώ
   αργότερα φρόντιζε μια ηλικιωμένη
   κατάκοιτη γυναίκα. Εκεί ανακάλυψε
   θεραπευτικές μεθόδους που ανέπτυξε στη
   συνέχεια για την καταπράϋνση των
   αρρώστων. Έτσι, ταυτόχρονα με την
   εργασία της σπούδασε μαθήματα Ιατρικής
   και λίγο αργότερα πήρε το δίπλωμά της
   και το 1946 έγινε μέλος της Εταιρείας
   Άγγλων Χειροποδιστών. Πλέον είχε
   συνειδητοποιήσει ότι θα αφιέρωνε τη ζωή
   της στους ανθρώπους που υπέφεραν
   σωματικά και ψυχικά. Τα επόμενα χρόνια
   εργάστηκε στο Ιατρείο ενός Άγγλου
   ορθοπεδικού. Με το τέλος του πολέμου
   στην Ελλάδα, επιστρέφει στη Θεσσαλονίκη
   και αναλαμβάνει να διδάξει Γλώσσα καθώς
   επίσης και την Αγία Γραφή σε παιδιά. Το
   1947 πηγαίνει στην Αθήνα όπου θα εργαστεί
   στο Θεραπευτήριο. Εκεί γίνεται γνωστό το
   όνομά της και οι θεραπευτικές μέθοδοι
   που είχε αναπτύξει. Το 1949 της αναθέτουν
   να συνοδεύσει στο Λονδίνο 11 παιδιά,
   θύματα πολέμου. Λίγους μήνες αργότερα,
   πηγαίνει στην Αμερική με ένα κωφότυφλο
   κορίτσι προκειμένου να την εντάξει σε
   ειδικό Σχολείο. Σε αυτό το ταξίδι
   γνωρίζεται με τον Μάρτιν Λούθερ Κινγκ.
   Στην αναζήτηση ιδρύματος για το μικρό
   κορίτσι και λόγω συγκυριών θα γνωρίσει
   προσωπικά επίσης και την κωφότυφλη Helen
   Keller που είχε λάβει αντίστοιχη βοήθεια
   από την Ann Sullivan. Θα επιστρέψει στην
   Ελλάδα και θα εξακολουθήσει να
   εργάζεται στο Θεραπευτήριο μέχρι το 1954.
   Εκείνη τη χρονιά πεθαίνει η μητέρα της η
   οποία όπως έλεγε ήταν ο μόνος λόγος που
   την κρατούσε στη ζωή. Με τον θάνατό της, η
   Γαβριηλία αποφασίζει να πουλήσει όλα
   την περιουσία της και να αφιερώσει τη
   ζωή της στο ιεραποστολικό έργο.

[Επεξεργασία] 1955-1959: Το ιεραποστολικό της
Έργο στην Ινδία.

   Από τη στιγμή που πούλησε την περιούσια
   της και μέχρι το τέλος της ζωής της
   φρόντισε χιλιάδες αρρώστους
   αφιλοκερδώς και δεν δέχτηκε ποτέ
   οικονομική βοήθεια. Πηγαίνοντας στην
   Ινδία, αρχικά εργάστηκε σε ένα μικρό
   Ιατρείο όπου εκεί φρόντιζε και θεράπευε
   τους άρρωστους προσκυνητές. Ταυτόχρονα,
   δίδασκε στους Μοναχούς την πρακτική
   Φυσιοθεραπεία. Λίγους μήνες αργότερα,
   δίδαξε Φυσιοθεραπεία στην Σχολή για
   ενήλικες τυφλούς. Για ένα χρόνο θα
   εργαστεί στη συνέχεια σε Λεπροκομείο. Το
   1956, την καλούν να διδάξει και να κάνει
   Φυσιοθεραπεία σε Ψυχιατρικό Κέντρο που
   είχαν ιδρύσει Ιεραπόστολοι. Το 1957 την
   σύστησαν να εργαστεί σε Ίδρυμα για τυφλά
   παιδιά. Το 1958 έμεινε και βοήθησε σε ένα
   μεγάλο Μοναστήρι Ινδουϊστών Μοναχών στα
   Ιμαλάϊα, το Divine Life Society, δίπλα στο Σουάμι
   Σιβανάντα, έναν από τους μεγαλύτερους
   σύγχρονους πνευματικούς δασκάλους της
   Ινδίας. Λίγους μήνες αργότερα
   επιστρέφει στο Δελχί όπου θα είναι και ο
   τελευταίος της σταθμός για την Ινδία. Τα
   πέντε χρόνια που βρέθηκε στην Ινδία,
   έκανε μεγάλο έργο το οποίο είχε σαν
   αποτέλεσμα να χαίρει της εκτίμησης
   πολλών γνωστών γκουρού και Ιατρών της
   Ινδίας όπως επίσης και της Ίντιρα Γκάντι
   που γνώρισε προσωπικά. Στην Ινδία έμεινε
   γνωστή ως ‘Lila of Greece’.

[Επεξεργασία] 1959-1963: Η ζωή της στο Μοναστήρι
της Βηθανίας.

   Αποφασίζει να ζήσει την Κοινοβιακή ζωή
   της Προσευχής στο Μοναστήρι της
   Βηθανίας. Εκεί ήταν δόκιμη για τρία
   χρόνια και ο πατήρ Θεοδόσιος λίγους
   μήνες μετά θα της αναθέσει την
   Γραμματεία της Μονής. Η δίψα της όμως για
   την άμεση προσφορά στους πονεμένους δεν
   είχε σβήσει για αυτό το 1963 αποφασίζει να
   επιστρέψει στην Ινδία εκπροσωπώντας
   επίσημα την Ορθόδοξη Εκκλησία.

[Επεξεργασία] 1963-1968: Η επιστροφή στην Ινδία.

   Το 1963 επιστρέφει στην Ινδία πλέον με την
   ιδιότητα της Μοναχής. Εκεί με την
   βοήθεια Ορθοδόξων Ινδών θα χτιστεί το
   πρώτο Ορθόδοξο Εκκλησάκι στην περιοχή.
   Θα συνεχίσει το έργο της ενώ κατά μικρά
   διαστήματα θα χρειαστεί να κάνει κάποια
   ταξίδια στο εξωτερικό (Ελβετία, Γαλλία,
   Αμερική) προκειμένου να βοηθήσει στην
   νοσηλεία φίλων και γνωστών της από την
   Ελλάδα και την Ινδία. Το 1968 παίρνει την
   απόφαση να μετακινηθεί για πρώτη φορά
   στην Αφρική.

[Επεξεργασία] 1969-1979: Τα αλλεπάλληλα ταξίδια
αγάπης μέχρι να μείνει στην Ελλάδα.

   Αφού έμεινε ένα χρόνο στην Αφρική
   αποφάσισε να φύγει από εκεί και να πάει
   ξανά στο Μοναστήρι της Βηθανίας ύστερα
   από πρόσκληση που έλαβε από τον Γέροντα
   Θεοδόσιο. Τα επόμενα δέκα χρόνια της
   ζωής της θα την βρουν να πραγματοποιεί
   ένα διαφορετικό ταξίδι κάθε χρόνο. Το 1971
   φεύγει εσπευσμένα για Αγγλία όπου εκεί
   νοσηλεύεται φίλος και συνάδελφός της
   από την Ινδία. Ένα χρόνο αργότερα
   δέχεται πρόσκληση για τις ΗΠΑ. Λίγους
   μήνες αργότερα θα επιστρέψει στην Αθήνα
   για να δεχτεί να συνοδεύσει τον
   Σεβασμιώτατο Ειρηναίο στην Γερμανία
   όπου θα αναλάμβανε την Ποιμαντορία της
   Ορθοδόξου Εκκλησίας. Επιστρέφει στην
   Ελλάδα μέχρι το 1974 όπου επισκεπτόταν
   ασθενείς στα νοσοκομεία και γηροκομεία.
   Το 1975 ξαναπήγε για τελευταία φορά στα
   Ιεροσόλυμα και την Βηθανία για να
   επιστρέψει ένα χρόνο αργότερα στην
   Αθήνα όπου έμενε στο σπίτι μιας
   κατάκοιτης γυναίκας προκειμένου να την
   φροντίσει. Εκεί έμεινε ως το 1978 όπου τότε
   δέχτηκε πρόσκληση από τον Αρχιεπίσκοπο
   του Σινά, να γίνει ηγουμένη. Δέχτηκε την
   πρόταση για λίγους μήνες όμως αργότερα
   αποχώρησε καθώς είχε φτάσει ήδη 80 ετών.
   Έτσι, το 1979 βρίσκεται και πάλι στην Αθήνα
   όπου συνάντησε τον Γέροντα Αγαθάγγελο ο
   οποίος της παραχώρησε το σπίτι του.

[Επεξεργασία] 1979-1992: Οι 3 φάσεις της ζωής της
σε αυτό το διάστημα.

   Από το 1979 ως το 1989 έμεινε στο σπίτι που
   της είχε παραχωρήσει ο Γέροντας. Εκεί η
   Γερόντισσα δεχόταν όλο τον κόσμο που
   ήθελε να της μιλήσει και να μοιραστεί
   την πνευματικότητα της. Τον Απρίλιο του
   1989 αποφάσισε να αφήσει το σπίτι και να
   μονάσει στην Αγία Σκέπη στην Αίγινα.
   Εκεί ο Μητροπολίτης Ύδρας, Σπετσών και
   Αιγίνης, Ιερόθεος, της παραχώρησε ένα
   κελί στην Μονή του Αγίου Νεκταρίου. Το 1990
   θα αρρωστήσει βαριά και θα μεταφερθεί
   στο νοσοκομείο. Δεν δεχόταν καμία
   ιατροφαρμακευτική περίθαλψη και
   αποφάσισε το Νοέμβριο του 1990 να πάει
   στην Λέρο, στην Εκκλησία της Παναγίας,
   όπου και απεβίωσε στις 28 Μαρτίου 1992.

[Επεξεργασία] Πηγές

   Βιβλίο: Η ΑΣΚΗΤΙΚΗ ΤΗΣ ΑΓΑΠΗΣ Γαβριηλίας
   Μοναχής , Σειρά Τάλαντο

   Ανακτήθηκε από
   "http://el.wikipedia.org/wiki/%CE%93%CE%B5%CF%81%CF%8C%CE%BD%CF%84%CE%B9%CF%83%CF%83%CE%B1_%CE%93%CE%B1%CE%B2%CF%81%CE%B9%CE%B7%CE%BB%CE%AF%CE%B1"
   Κατηγορία: Σελίδες υποψήφιες για
   διαγραφή
   Κρυμμένες κατηγορίες: Άρθρα που
   χρειάζονται παραπομπές από 08/2010 | Άρθρα
   που χρειάζονται παραπομπές | Άρθρα με
   θέματα αμφίβολης σπουδαιότητας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 04:02, 24 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
