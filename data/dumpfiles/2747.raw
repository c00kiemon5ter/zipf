   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                  Ζενίτ Αγίας Πετρούπολης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                      Ζενίτ Αγίας Πετρούπολης
Zenit-logo.gif.jpeg
   Πλήρες όνομα     Ποδοσφαιρικός Σύλλογος Ζενίτ
                               Αγίας Πετρούπολης
  Σύντομο όνομα    Ζενίτ
   Έτος ίδρυσης     1925
           Έδρα            Στάδιο Πετρόφσκι
                               Αγία Πετρούπολη, Ρωσία
   Χωρητικότητα    21,570 θέσεις
       Πρόεδρος        Flag of Russia.svg Αλεξάντρ Ντιούκοφ
     Προπονητής      Flag of Italy.svg Λουτσιάνο Σπαλέτι
      Κατηγορία       Πρωτάθλημα ποδοσφαίρου Ρωσίας
          2008-2009            5η
Χρώματα Χρώματα Χρώματα Χρώματα Χρώματα Χρώματα
ομάδας   ομάδας   ομάδας   ομάδας   ομάδας   ομάδας
Χρώματα ομάδας                  Χρώματα ομάδας
Χρώματα ομάδας                  Χρώματα ομάδας
　                                          　
Εντός έδρας                        Εκτός έδρας

   Η Ζενίτ Αγίας Πετρούπολης (ρωσικά: ФК
   "Зенит" Санкт-Петербург) είναι
   ποδοσφαιρική ομάδα της Ρωσίας, που
   αγωνίζεται στην ανώτερη κατηγορία
   (Πρέμιερ Λιγκ) του ρωσικού
   πρωταθλήματος. Κατά τη σοβιετική
   περίοδο ήταν γνωστή ως Ζενίτ
   Λένινγκραντ. Η μετονομασία της πόλης του
   Λένινγκραντ σε Αγία Πετρούπολη μετά την
   κατάρρευση της ΕΣΣΔ προκάλεσε και την
   αντίστοιχη μετονομασία του συλλόγου.

   Η Ζενίτ ιδρύθηκε το 1925 (ή το 1914 σύμφωνα με
   ρωσικές πηγές) στο τότε Λένινγκραντ και
   ως έδρα χρησιμοποιεί το Στάδιο
   Πετρόφσκι, χωρητικότητας 21.570 θεατών. Τα
   χρώματά της είναι το μπλε ή γαλάζιο και
   το λευκό. Από αυτά έχουν προκύψει και τα
   παρατσούκλια της: "σίνε-μπέλο"
   (κυανόλευκη) και "γκολουμπάι" (γαλάζια).
   Σήμερα θεωρείται η πλουσιότερη ρωσική
   ομάδα ποδοσφαίρου, μιας και έχει χορηγό
   την εταιρεία φυσικού αερίου "Γκάζπρομ".

   Πίνακας περιεχομένων

     * 1 Ιστορία

          * 1.1 Πριν από τη Ζενίτ
          * 1.2 Ίδρυση της Ζενίτ
          * 1.3 Σοβιετική περιοδος
          * 1.4 Ρωσική περίοδος

     * 2 Τίτλοι – Διακρίσεις
     * 3 Πηγές

[Επεξεργασία] Ιστορία

  [Επεξεργασία] Πριν από τη Ζενίτ

   Η ιστορία της ομάδας είναι στενά
   συνδεδεμένη με την ιστορία της πόλης
   "Πέτρογκραντ" -"Αγία Πετρούπολη" -
   "Λένινγκραντ" της Ρωσίας.

   Το 1897 στην Αγία Πετρούπολη διεξήχθη ο
   πρώτος, ανεπίσημος, ποδοσφαιρικός
   αγώνας στη Ρωσία στο γήπεδο Βασιλιέφσκι
   Οστρόφ, μεταξύ της ομάδας «Οστρόφ» που
   είχαν ιδρύσει Άγγλοι της πόλης και της
   ρωσικής «Πέτρογκραντ». Το αποτέλεσμα
   ήταν 6-0 υπέρ της Οστρόφ. Την ίδια περίοδο
   διάφορες ποδοσφαιρικές ομάδες
   ιδρύθηκαν στην πόλη, κυρίως από
   εργαζόμενους σε μεγάλες βιομηχανίες ή
   εταιρείες. Ήταν ερασιτεχνικές και συχνά
   οι ίδιοι παίκτες αγωνίζονταν πότε στη
   μία και πότε στην άλλη ομάδα.

  [Επεξεργασία] Ίδρυση της Ζενίτ

   Η Ζενίτ προήλθε από τη συγχώνευση
   διαφόρων επίσημων ή ανεπίσημων
   σωματείων της πόλης, τα οποία προϋπήρχαν
   και είχαν αλλάξει ονόματα και
   ιδιοκτήτες, τόσο πριν, όσο και μετά την
   Οκτωβριανή Επανάσταση του 1917.

   [IMG]
   [IMG]
   Πετρόφσκι,το στάδιο της Ζενίτ

   Από τα σωματεία αυτά, ως παλαιότερο
   αναφέρεται η ομάδα «Μουρζίνκα» που είχε
   ιδρυθεί το 1914. Από το 1914 ως το 1924 η
   Μουρζίνκα αγωνιζόταν στο στάδιο
   «Ομπουχόφσκι» της ομώνυμης βιομηχανίας,
   το οποίο αργότερα έγινε έδρα της Ζενίτ.
   Στη συνέχεια η ομάδα ονομάστηκε
   «Μπολσεβίκ», από το νέο όνομα της
   βιομηχανίας και του σταδίου. Η ομάδα και
   το γήπεδο επιβίωσαν, παρά τις δύσκολες
   συνθήκες που επικρατούσαν εκείνη τη
   δεκαετία: Α΄ Παγκόσμιος Πόλεμος,
   Οκτωβριανή Επανάσταση (1917), ρωσικός
   εμφύλιος πόλεμος (1918-22).

   Το 1936 η Μπολσεβίκ εντάχθηκε στον
   «Αθλητικό Οργανισμό Ζενίτ» και
   μετονομάστηκε σε «Ποδοσφαιρικό Όμιλο
   Ζενίτ». Με το όνομα αυτό πήρε μέρος στο
   σοβιετικό πρωτάθλημα ποδοσφαίρου το 1938.

   Το 1939 η βιομηχανία μετάλλου του
   Λένινγκραντ εντάχθηκε στην πολεμική
   βιομηχανία, λόγω του Β΄ παγκοσμίου
   πολέμου και όλες οι αθλητικές της ομάδες
   εντάχθηκαν στον Αθλητικό Οργανισμό
   Ζενίτ. Έτσι από το 1939 στον ποδοσφαιρικό
   σύλλογο της Ζενίτ εντάχθηκε και η
   Στάλινετς, η ποδοσφαιρική ομάδα των
   εργατών της βιομηχανίας μετάλλου του
   Λένινγκραντ, την οποία είχαν ιδρύσει το
   1925 και ως το 1939 αγωνιζόταν ως ξεχωριστή
   ομάδα από τη Ζενίτ (Μπολσεβίκ). Τότε η
   Ζενίτ αγωνιζόταν στη Β΄ κατηγορία ενώ η
   Στάλινετς το 1939 είχε φτάσει ως τον
   τελικό του Κυπέλλου.

  [Επεξεργασία] Σοβιετική περιοδος

   Μετά τον πόλεμο ιδιοκτήτρια τη Ζενίτ
   έγινε η εταιρεία οπτικών LOMO, η οποία
   παρέμεινε ως το τέλος της σοβιετικής
   εποχής. Διάσημοι οπαδοί της ομάδας
   υπήρξαν ο συνθέτης Ντιμίτρι Σοστακόβιτς
   και ο ηθοποιός Κίριλ Λαβρόφ.

   Η ομάδα κατέκτησε τον πρώτο τίτλο της το
   1944, όταν νίκησε την ΤΣΣΚΑ Μόσχας στον
   τελικό του Κυπέλλου ΕΣΣΔ. Όμως, στο
   πρωτάθλημα δεν είχε ανάλογη επιτυχία, αν
   και λατρευόταν από τους φιλάθλους του
   Λένινγκραντ. Μάλιστα, το 1967 υποβιβάστηκε
   αλλά αποφασίστηκε να παραμείνει στην Α΄
   κατηγορία, επειδή θεωρήθηκε ανάρμοστο
   να υποβιβαστεί η ομάδα του Λένινγκραντ
   στην 50η επέτειο της οκτωβριανής
   επανάστασης.

   Η μοναδική επιτυχία της Ζενίτ κατά τη
   σοβιετική εποχή ήταν η κατάκτηση του
   πρωταθλήματος το 1984. Το ίδιο έτος έφτασε
   στον τελικό του Κυπέλλου ενώ το επόμενο
   έτος κατέκτησε το Σούπερ Καπ ΕΣΣΔ.

  [Επεξεργασία] Ρωσική περίοδος

   [IMG]
   [IMG]
   Οπαδοί της Ζενίτ

   Το 1990 η Ζενίτ απεξαρτήθηκε από την LOMO και
   μετατράπηκε σε αμιγώς επαγγελματικό
   σωματείο. Το 1992, έπειτα από τη διάλυση
   της Σοβιετικής Ένωσης, εντάχθηκε στην Α΄
   κατηγορία του ρωσικού πρωταθλήματος
   αλλά υποβιβάστηκε αμέσως. Επέστρεψε
   στην ανώτερη κατηγορία το 1996 και από
   τότε δεν υποβιβάστηκε ξανά.

   Το 1999 κατέκτησε το Κύπελλο Ρωσίας ενώ
   έφτασε ξανά στον τελικό το 2002. Το 2003
   κατέκτησε το Λιγκ Καπ. Στο πρωτάθλημα οι
   καλύτερες θέσεις που είχε τερματίσει
   ήταν η δεύτερη το 2003 και η τρίτη το 2001.
   Όμως, το 2007 πήρε για πρώτη φορά τον τίτλο
   και τη σεζόν 2008-09 θα αγωνιστεί στους
   ομίλους του Τσάμπιονς Λιγκ. Ως τώρα η
   καλύτερη παρουσία της Ζενίτ στην Ευρώπη
   ήταν το 2006, όταν έφτασε ως τα
   προημιτελικά του Κυπέλλου ΟΥΕΦΑ.

   Από το Δεκέμβριο του 2005 τον έλεγχο της
   ομάδας απέκτησε η εταιρεία φυσικού
   αερίου «Γκάζπρομ». Σύμφωνα με την
   συμφωνία, για την οποία μεσολάβησε και η
   κυβερνήτης της Αγ. Πετρούπολης
   Βαλεντίνα Ματβιγένκο, η Γκάζπρομ
   υποσχέθηκε να χτίσει νέο γήπεδο και να
   αναπτύξει τμήματα υποδομής. Το 2007 το
   παλιό «Στάδιο Κίροφ» κατεδαφίστηκε με
   σκοπό την ανέγερση νέου γηπέδου και η
   Ζενίτ αγωνίζεται προσωρινά στο Στάδιο
   Πετρόφσκι.

[Επεξεργασία] Τίτλοι – Διακρίσεις

   [IMG]
   [IMG]
   UEFA CYP and SUPER UEFA CUP

   * Σούπερ Κύπελλο Ευρώπης

     * Κύπελλο ΟΥΕΦΑ (1): 2008
     * Πρωτάθλημα ΕΣΣΔ (1): 1984
     * Κύπελλο ΕΣΣΔ (1): 1944 (φιναλίστ 1984)
     * Σούπερ Καπ ΕΣΣΔ (1): 1985
     * Πρωτάθλημα Ρωσίας (1): 2007
     * Κύπελλο Ρωσίας (1): 1999 (φιναλίστ: 2002), 2010
     * Λίγκ Καπ Ρωσίας (1): 2003

     * Φιναλίστ Φεντερέσιον Καπ ΕΣΣΔ: 1986

[Επεξεργασία] Πηγές

                      Στο άρθρο αυτό έχει
                      ενσωματωθεί κείμενο από το
                      άρθρο FC Zenit Saint Petersburg της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%96%CE%B5%CE%BD%CE%AF%CF%84_%CE%91%CE%B3%CE%AF%CE%B1%CF%82_%CE%A0%CE%B5%CF%84%CF%81%CE%BF%CF%8D%CF%80%CE%BF%CE%BB%CE%B7%CF%82"
   Κατηγορίες: Αγία Πετρούπολη |
   Ποδοσφαιρικοί σύλλογοι Ρωσίας |
   Ιδρύσεις αθλητικών συλλόγων το 1914

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Azərbaycanca
     * Беларуская (тарашкевіца)
     * Български
     * Bosanski
     * Català
     * Česky
     * Чӑвашла
     * Dansk
     * Deutsch
     * English
     * Español
     * Eesti
     * Suomi
     * Français
     * עברית
     * Hrvatski
     * Magyar
     * Bahasa Indonesia
     * Italiano
     * 日本語
     * 한국어
     * Lietuvių
     * Latviešu
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Scots
     * Simple English
     * Slovenčina
     * Српски / Srpski
     * Svenska
     * Türkçe
     * Татарча/Tatarça
     * Українська
     * Tiếng Việt
     * 中文

     * Τελευταία τροποποίηση 00:37, 4 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
