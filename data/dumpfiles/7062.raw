   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Ύλλος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   *Το άρθρο αυτό αναφέρεται στο μυθικό πρόσωπο. Για το ομώνυμο γένος αράχνης
   βλ. ύλλος (αράχνη). Για τον ποταμό της Μικράς Ασίας βλ. Ύλλος (ποταμός).

   Στην ελληνική μυθολογία ο Ύλλος (και σπανιότερα Ύλλας ή Ύλλης) ήταν γιος
   του Ηρακλή και της Δηιάνειρας. Τον θεωρούσαν επώνυμο της δωρικής φυλής των
   Υλλέων. Μετά τον θάνατο του πατέρα του είχε πιθανώς υιοθετηθεί από τον
   Αιγιμιό.

   Από τη στιγμή του θανάτου του Ευρυσθέα και της καταστροφής του στρατού
   του, οι απόγονοι του Ηρακλέους, οι Ηρακλείδες, ήθελαν να επιστρέψουν στην
   Πελοπόννησο, από όπου καταγόταν ο Ηρακλής, ο οποίος μάταια προσπαθούσε να
   γυρίσει εκεί ως τον θάνατό του. Με οδηγό τον Ύλλο, κατέλαβαν όλες σχεδόν
   τις πόλεις της. Αλλά μετά ένα χρόνο περίπου εμφανίσθηκε εκεί μία
   θανατηφόρα επιδημία και ο χρησμός που ζήτησαν ανέφερε πως αυτή ήταν
   εκδήλωση της «θείας οργής» επειδή οι Ηρακλείδες είχαν επιστρέψει πριν από
   τον καθορισμένο «από το πεπρωμένο» χρόνο. Υπακούοντας τότε στη «θέληση των
   θεών», οι Ηρακλείδες εγκατέλειψαν την Πελοπόννησο και ξαναγύρισαν στην
   Αττική, όπου εγκαταστάθηκαν στην περιοχή του Μαραθώνα.

   Μόλις απέδραμαν και τα τελευταία ίχνη της επιδημίας, ο Ύλλος κατέφυγε στο
   Μαντείο των Δελφών και ζήτησε χρησμό για το πότε έπρεπε να ξαναγυρίσουν
   στην Πελοπόννησο. Του δόθηκε τότε ο χρησμός ότι ο κατάλληλος χρόνος θα
   ήταν «μετά τον τρίτο θερισμό» ή «μετά την τρίτη σοδειά». Ανάμεσα σε όλους
   τους αδελφούς του, ο Ύλλος ήταν ο πραγματικός κληρονόμος του Ηρακλή και
   αυτός που είχε ζήσει τον περισσότερο καιρό μαζί του και ανατράφηκε κοντά
   του. Για τους λόγους αυτούς ο Ύλλος είχε αναγνωρισθεί από τους Ηρακλείδες
   αρχηγός τους και σε αυτόν είχαν αναθέσει να τους οδηγήσει στην εστία τους.
   Αμέσως μετά τον χρησμό αυτόν λοιπόν, ο Ύλλος επικεφαλής των αδελφών του
   επεχείρησε να περάσει τον Ισθμό της Κορίνθου. Εκεί όμως συνάντησε
   παραταγμένο τον στρατό του Εχέμου, του βασιλιά της Αρκαδίας. Αντί για
   μάχη, προτιμήθηκε από τις δύο πλευρές μία μονομαχία ανάμεσα στους αρχηγούς
   τους. Σε αυτή σκοτώθηκε ο Ύλλος, κι έτσι οι Ηρακλείδες επέστρεψαν πίσω.

   Ο τάφος του Ύλλου υποτίθεται ότι βρισκόταν κοντά στα Μέγαρα. Ηρώο του
   βρισκόταν και στην Αθήνα, βόρεια από την Ακρόπολη, κοντά στο ιερό του
   Αχελώου. Ο Ύλλος λατρευόταν επίσης στη Σπάρτη, στο Άργος και στην
   Τροιζήνα.

     • Με το όνομα Ύλλος αναφέρεται και ένας άλλος γιος του Ηρακλή, τον οποίο
       απέκτησε με τη νύμφη Μελίτη. Αυτός ο Ύλλος έδωσε το όνομά του στην
       πόλη Ύλλη και στον «Υλλαϊκό Λιμένα» της Κέρκυρας. Σκοτώθηκε από τους
       Μέντορες ενώ αναχωρούσε από την Κέρκυρα με τους Φαίακες.

   Ανακτήθηκε από
   "http://el.wikipedia.org/wiki/%CE%8E%CE%BB%CE%BB%CE%BF%CF%82"
   Κατηγορίες: Ηρακλείδες | Πρόσωπα της ελληνικής μυθολογίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Česky
     • Deutsch
     • English
     • Español
     • Euskara
     • فارسی
     • Suomi
     • Français
     • 한국어
     • Nederlands
     • ‪Norsk (bokmål)‬
     • Português
     • Română
     • Русский
     • Српски / Srpski
     • Українська

     • Τελευταία τροποποίηση 18:08, 19 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
