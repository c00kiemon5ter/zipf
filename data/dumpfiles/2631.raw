   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Σπαρτακιάδα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Σπαρτακιάδες αρχικά ονομάζονταν
   τοπικοί ή διεθνείς αγώνες, στους οποίους
   μετείχαν εργαζόμενοι αθλητές. Πριν το β΄
   παγκόσμιο πόλεμο οι Διεθνείς
   Σπαρτακιάδες διεξάγονταν τις ίδιες
   χρονιές με τις Ολυμπιάδες, ώστε να
   τονίζεται η αντίθεση με τον
   αριστοκρατικό χαρακτήρα των Ολυμπιακών
   Αγώνων.

   Μεταπολεμικά με τον όρο «Σπαρτακιάδα»
   καθιερώθηκε να αποκαλούνται μια σειρά
   από αθλητικές διοργανώσεις που
   διεξάγονταν στη Σοβιετική Ένωση και στα
   υπόλοιπα σοσιαλιστικά κράτη. Οι
   Σπαρτακιάδες έπαψαν να τελούνται μετά
   τη διάλυση της Σοβιετικής Ένωσης και την
   ανατροπή του ανατολικού μπλοκ.

   Πίνακας περιεχομένων

     * 1 Το όνομα
     * 2 Διεθνείς Σπαρτακιάδες
     * 3 Σοβιετικές Σπαρτακιάδες
     * 4 Σπαρτακιάδες άλλων χωρών
     * 5 Εξωτερική σύνδεση
     * 6 Δες επίσης
     * 7 Πηγή

[Επεξεργασία] Το όνομα

   Η ονομασία Σπαρτακιάδα (ρωσ.:
   Спартакиада, αγγλ.: Spartakiad) δόθηκε στους
   αγώνες, από το όνομα του Σπάρτακου,
   δούλου από τη Θράκη που ηγήθηκε της
   μεγάλης επανάστασης των δούλων κατά των
   Ρωμαίων το 73-71 π.Χ. Το όνομα
   «Σπαρτακιάδα» χρησιμοποιήθηκε για
   πρώτη φορά τον Ιούνιο του 1921 σε αθλητικό
   φεστιβάλ που διοργάνωσε στην Πράγα η
   «Τσεχοσλοβακική Ένωση Εργατών» και είχε
   τη μορφή εργατικής ολυμπιάδας.

   Εμπνευστής της ονομασίας θεωρείται o Jiří
   Chaloupecký. Ο Σπάρτακος συμβόλιζε τον αγώνα
   των προλετάριων εργατών και η κατάληξη
   «-άδα» δόθηκε ώστε να τονίζεται η
   αντιπαράθεση με την ολυμπιάδα των αστών
   και αργόσχολων αριστοκρατών.

   Το 1923-1924 διοργανώθηκαν οι πρώτες
   Σπαρτακιάδες στη Σοβιετική Ένωση.

[Επεξεργασία] Διεθνείς Σπαρτακιάδες

   Τις Διεθνείς Σπαρτακιάδες διοργάνωσε η
   Ερυθρά Αθλητική Διεθνής (Sportintern), που
   είχε ιδρύσει η Κομμουνιστική Διεθνής
   (Comintern).

   Η πρώτη Διεθνής Σπαρτακιάδα διεξήχθη
   τον Αύγουστο του 1928 στη Μόσχα, με σκοπό
   να αντιπαρατεθεί στους Θερινούς
   Ολυμπιακούς Αγώνες που έγιναν το ίδιο
   έτος στην Αμβέρσα. Συμμετείχαν 7.000
   αθλητές από 17 χώρες και περιλάμβανε
   αγωνίσματα από 22 αθλήματα και
   διαγωνισμούς χορού, μουσικής και
   ποίησης. Δεν καταγράφηκαν ρεκόρ ούτε
   ανακρούσθηκαν οι εθνικοί ύμνοι των
   χωρών προέλευσης των νικητών. Είχε
   χαρακτήρα περισσότερο επίδειξης
   ικανοτήτων, αθλητικών και
   καλλιτεχνικών, και οι διοργανωτές
   πρόβαλλαν τη χαρά της συμμετοχής.

   Η Διεθνής Σπαρτακιάδα επαναλήφθηκε το
   1931 στο Βερολίνο.

   Το 1936 επρόκειτο να γίνει στη Βαρκελώνη
   αλλά τον Ιούλιο του 1936 ξέσπασε ο
   Ισπανικός Εμφύλιος Πόλεμος και η τρίτη
   διοργάνωση ματαιώθηκε. Αυτή ήταν και η
   τελευταία προσπάθεια, αφού ακολούθησε ο
   β΄ παγκόσμιος πόλεμος. Μετά τον πόλεμο η
   Σοβιετική Ένωση αποφάσισε να ενταχθεί
   στο ολυμπιακό κίνημα, οπότε σταμάτησε η
   διεξαγωγή των Διεθνών Σπαρτακιάδων.

   Πολλές φορές αναφέρεται ως 4η διοργάνωση
   η Εργατική Ολυμπιάδα του 1937 στην Αμβέρσα
   του Βελγίου, αλλά πρόκειται για
   διαφορετική διοργάνωση αν και
   συγγενικού χαρακτήρα.

   Διεθνείς Σπαρτακιάδες

     * 1928: Ι Διεθνής Σπαρτακιάδα: Μόσχα,
       Σοβιετική Ένωση
     * 1931: ΙΙ Διεθνής Σπαρτακιάδα: Βερολίνο,
       Γερμανία
     * 1936: ΙΙΙ Διεθνής Σπαρτακιάδα:
       Βαρκελώνη, Ισπανία (ματαιώθηκε)

[Επεξεργασία] Σοβιετικές Σπαρτακιάδες

   Εκτός από τις Διεθνείς Σπαρτακιάδες στη
   Σοβιετική Ένωση διεξάγονταν μια σειρά
   από εσωτερικοί αγώνες με το όνομα
   Σπαρτακιάδα. Ξεκίνησαν το 1956 και σε
   αυτούς μετείχαν αποκλειστικά πολίτες
   από τις σοβιετικές δημοκρατίες. Η
   διοργάνωσή τους ξεκινούσε σε τοπικό
   επίπεδο από αθλητικούς ομίλους,
   εργοστασιακά σωματεία, κολχόζ, σοφχόζ,
   αγροτικούς συλλόγους, εκπαιδευτικά
   ιδρύματα κλπ και μπορούσε να μετέχει
   ελευθέρα ο οποιοσδήποτε σε κάθε άθλημα
   που καλλιεργούσε η χώρα.

   Ακολουθούσαν οι Σπαρτακιάδες πόλεων,
   τοπικών περιοχών, επαρχιών και
   σοβιετικών ενωσιακών δημοκρατιών. Η
   διοργάνωση ολοκληρωνόταν με την
   Πανενωσιακή Σπαρτακιάδα ή Σπαρτακιάδα
   των Λαών της ΕΣΣΔ, η οποία κάθε φορά
   γινόταν σε διαφορετική πόλη και περιοχή
   της Σοβιετικής Ένωσης και αποτελούσε
   μια μορφή σοβιετικής ολυμπιάδας. Εκτός
   από τη Θερινή Σπαρτακιάδα, διεξαγόταν
   και Χειμερινή Σπαρτακιάδα. Στις
   τελευταίες Σπαρτακιάδες υπήρχε και
   διεθνής συμμετοχή αθλητών από άλλες
   χώρες.

   Συνολικά μετείχε ένας τεράστιος αριθμών
   πολιτών. Το 1975, στην 6η Θερινή
   Σπαρτακιάδα, έλαβαν μέρος συνολικά 90
   εκατομμύρια άτομα. Ενώ στην 3η Χειμερινή
   Σπαρτακιάδα μετείχαν 20 εκατομμύρια
   άτομα.

   Θερινές Σοβιετικές Σπαρτακιάδες

    1. 1956: Μόσχα (Ρωσία)
    2. 1959: Μόσχα (Ρωσία)
    3. 1963: Μόσχα (Ρωσία)
    4. 1967: Μόσχα (Ρωσία)
    5. 1971: Μινσκ (Λευκορωσία)
    6. 1975: Μόσχα (Ρωσία)
    7. 1979: Μινσκ (Λευκορωσία)
    8. 1983:
    9. 1987:
   10. 1991(;)

   Άλλες Σπαρτακιάδες

   Στις διάφορες δημοκρατίες της
   Σοβιετικής Ένωσης υπήρχαν μια σειρά από
   άλλες διοργανώσεις με το ίδιο όνομα,
   ορισμένες από τις οποίες είχαν και
   πανενωσιακό χαρακτήρα. Τέτοιες ήταν:

     * Σπαρτακιάδα Νεολαίας.
     * Σπαρτακιάδα των Επαγγελματικών
       Ενώσεων.
     * Σχολική Σπαρτακιάδα, η οποία εκτός από
       τοπικό επίπεδο, γινόταν και
       πανενωσιακά.
     * Εργατική Σπαρτακιάδα.
     * Σπαρτακιάδα των Ναυτικών Σπορ.

[Επεξεργασία] Σπαρτακιάδες άλλων χωρών

   Αθλητικές Σπαρτακιάδες διεξάγονταν σε
   αρκετές από τις ευρωπαϊκές χώρες που
   επικράτησαν τα κομμουνιστικά
   πολιτεύματα από το τέλος το β΄
   παγκοσμίου πολέμου ως τα τέλη της
   δεκαετίας του ’80. Γίνονταν είτε στη
   μορφή που γίνονταν στη Σοβιετική Ένωση
   είτε σε άλλες μορφές. Π.χ. μόνο σε
   συγκεκριμένα αθλήματα ή περιστασιακά
   και όχι σε τακτική βάση. Είναι γνωστές οι
   εξής Σπαρτακιάδες:

     * Αλβανία

          * Εθνική Σπαρτακιάδα

     * Ανατολική Γερμανία

          * Σπαρτακιάδα Παίδων και Εφήβων: από
            1967 ως 1989, ανά διετία: 12 διοργανώσεις.

     * Πολωνία:

          * Σπαρτακιάδα 1951: Βαρσοβία και Λοτζ: 9
            αθλήματα
          * Σπαρτακιάδα 1957:
          * Στρατιωτική Σπαρτακιάδα καθώς και
            άλλες.

     * Τσεχοσλοβακία:

          * Σπαρτακιάδα Γυμναστικής
          * Σπαρτακιάδα Ποδηλασίας

[Επεξεργασία] Εξωτερική σύνδεση

     * http://www.machfeld.net/projects/border_control/index.html

[Επεξεργασία] Δες επίσης

     * Εργατική Ολυμπιάδα
     * Λαϊκή Ολυμπιάδα

[Επεξεργασία] Πηγή

     * Θανάση Απέργη, «Σπαρτακιάδα»,
       Φιλοτελικά Νέα Θεσσαλονίκης, περίοδος
       Δ΄ τ. 78-79 (Ιούλιος-Νοέμβριος 2008), σελ.
       52-56.

                      Στο άρθρο αυτό έχει
                      ενσωματωθεί κείμενο από το
                      άρθρο Spartakiad της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A3%CF%80%CE%B1%CF%81%CF%84%CE%B1%CE%BA%CE%B9%CE%AC%CE%B4%CE%B1"
   Κατηγορίες: Αθλητικές διοργανώσεις |
   Σοβιετικός αθλητισμός

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Bosanski
     * Deutsch
     * English
     * Español
     * Suomi
     * Français
     * Italiano
     * 한국어
     * Lietuvių
     * ‪Norsk (bokmål)‬
     * Polski
     * Português
     * Русский
     * Svenska
     * Українська

     * Τελευταία τροποποίηση 15:06, 12 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
