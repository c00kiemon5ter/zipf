   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Άρης Βελουχιώτης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                         Αυτό το άρθρο ή τμήμα του μπορεί να βελτιωθεί.

   Edit-find-replace.svg Μπορείτε να το επεκτείνετε ή να το βελτιώσετε με
                         κάποιο τρόπο ώστε να καλύπτει το θέμα με πληρέστερο
                         τρόπο. Βοηθήστε τη Βικιπαίδεια επεκτείνοντάς το.

   [IMG]
   [IMG]
   Ο Άρης Βελουχιώτης μιλά σε συγκέντρωση στην Λαμία στις 19 Οκτωβρίου του
   1944, μία ημέρα μετά την απελευθέρωση από τους Γερμανούς.
   [IMG]
   [IMG]
   Το μνημείο του Άρη Βελουχιώτη στην Καλοσκοπή Φωκίδας.

   O Άρης Βελουχιώτης (Λαμία, 27 Αυγούστου 1905 - Μεσούντα Αχελώου, 16
   Ιουνίου 1945) (πραγματικό όνομα Θανάσης Κλάρας) ήταν ηγετικό στέλεχος
   («καπετάνιος») του ΕΛΑΣ και του Κομμουνιστικού Κόμματος Ελλάδας.

   Γεννήθηκε στη Λαμία και νέος ακόμη εντάχθηκε στo ΚΚΕ. Στον Ελληνοϊταλικό
   πόλεμο πολέμησε ως λοχίας πυροβολικού. Τον Ιανουάριο του 1942, κατόπιν
   έγκρισης του ΚΚΕ, προωθήθηκε στο βουνό για τη συγκρότηση αντάρτικων
   ομάδων. Υπήρξε ηγέτης του ΕΛΑΣ (του αντάρτικου σώματος του ΕΑΜ) κατά τον
   απελευθερωτικό αγώνα της Ελλάδας από τους Γερμανούς κατά τον Β΄ Παγκόσμιο
   Πόλεμο και κατά τις απαρχές του Εμφύλιου που ακολούθησε ανάμεσα στούς
   αριστερους αντιστασιακούς και τους δεξιους και βασιλοφρονες.

   Σημαντικό μέλος του ΚΚΕ, ήλθε σε ρήξη μαζί του εξαιτίας της άρνησής του να
   παραδώσει τα όπλα μετά τη συμφωνία της Βάρκιζας για να συνεχίσει τον
   πόλεμο. Ο Βελουχιώτης και ύστερα από την σύναψη της συμφωνίας της Βάρκιζας
   συνέχισε την δράση του. Η δράση αυτή, η οποία έδινε βάση για κτύπημα
   εναντίον του ΚΚΕ, επειδή παραβίαζε τη συμφωνία της Βάρκιζας, δεν επέτρεπε
   καμία καθυστέρηση για την ανοιχτή καταγγελία του Άρη Βελουχιώτη. Η στάση
   του αυτή τελικά τον οδήγησε στον θάνατο. Οι διαφορετικές απόψεις για το
   πρόσωπό του μέσα στην τότε ελληνική αριστερά, η απόφασή του να μην
   παραδώσει τα όπλα, ο επεισοδιακός του θάνατος αλλά και η εμφυλιοπολεμική
   του δράση και η σκληρότητα με την οποία αντιμετώπισε τους Έλληνες
   αντιπάλους του τον έκαναν μια από τις πιο αμφιλεγόμενες προσωπικότητες της
   εποχής του.

[Επεξεργασία] Ιστορία

   O Άρης Βελουχιώτης ήταν ηγετική μορφή της Εθνικής Αντίστασης κατά την
   περίοδο της γερμανοϊταλικής κατοχής της Ελλάδας, ιδρυτής του ΕΛΑΣ και
   στέλεχος του κομμουνιστικού κινήματος στην Ελλάδα, από τους πιο επίμονους
   υπέρμαχους για τον αντιστασιακό αγώνα και την ελευθερη διενεργεια
   δημοψηφισματος μετα την απελευθερωση που θα αποφασιζε για την επιστροφη
   του βασιλια και τον τυπο του πολιτευματος. Το πραγματικό του όνομα ήταν
   Αθανάσιος Κλάρας και το αντικατέστησε με το ψευδώνυμο Βελουχιώτης από τον
   Νοέμβριο του 1941 όταν, ως στέλεχος του ΕΑΜ προετοίμαζε τον ένοπλο αγώνα
   στη Ρούμελη εναντίον των Γερμανών και Ιταλών κατακτητών. Σπούδασε στην
   Αβερώφειο Γεωργική Σχολή της Λάρισας από το 1924 οπότε εντάχθηκε στην
   κομμουνιστική νεολαία και αφοσιώθηκε στον αγώνα για τη διάδοση των αρχών
   του κομμουνισμού.

   Φυλακίστηκε και εξορίστηκε πολλές φορές ως το 1940 και κατά τη διάρκεια
   του Ελληνοϊταλικού πολέμου πολέμησε στο μέτωπο, αφού προηγουμένως είχε
   υπογράψει δήλωση με την οποία αποκήρυσσε τις ιδέες του. Μετά την εισβολή
   των Γερμανών στην Ελλάδα, άρχισε την παράνομη αντιστασιακή δράση του και
   τον Φεβρουάριο του 1942 είχε συγκροτήσει ένοπλη ομάδα από 15 άνδρες και
   άρχισε τον αγώνα από το χωριό Δομνίστα της Ευρυτανίας. Με την αύξηση της
   δύναμης του ΕΛΑΣ ο Βελουχιώτης ανέλαβε ηγετική θέση και η φήμη του
   εδραιώθηκε μετά την ανατίναξη της γέφυρας του Γοργοπόταμου τη νύχτα 25-26
   Νοεμβρίου 1942, που πραγματοποιήθηκε με τη συνεργασία ανταρτικών ομάδων
   του ΕΛΑΣ υπό τον Βελουχιώτη, του ΕΔΕΣ υπό τον Ναπολέοντα Ζέρβα και Άγγλων
   αξιωματικών.

   Ακολούθησε τον Δεκέμβριο του 1942 η επιτυχία του κατά τη σύγκρουση του με
   Ιταλικό σύνταγμα στο Μικρό χωριό Ευρυτανίας και σειρά άλλων επιχειρήσεων.
   Μετά την επιτυχία που είχε η συνεργασία των ανταρτικών ομάδων στην
   ανατίναξη του Γοργοπόταμου, καταβλήθηκε προσπάθεια για τη εδραίωση της
   συνεργασίας των αντιστασιακών οργανώσεων και ομάδων. Οι προσπάθειες αυτές
   δεν καρποφόρησαν και η αποτυχία επισφραγίστηκε ύστερα από μια άκαρπη
   συνάντηση του Βελουχιώτη με τον Ζέρβα και τον υπαρχηγό της Βρετανικής
   Αποστολής Κρις Γούντχαουζ στη Ροβελίστα της Ηπείρου (Δεκέμβριος του 1942).
   Η αποτυχία αυτή είχε ως επακόλουθο την ένταση μεταξύ των αντιστασιακών
   οργανώσεων και αιματηρές συγκρούσεις μεταξύ των ανταρτικών ομάδων,
   κορύφωμα των οποίων ήταν η δολοφονία του συνταγματάρχη της ΕΚΚΑ Δημήτριου
   Ψαρού από στέλεχος του ΕΛΑΣ παρά τη ρητή αντίθετη διαταγή του Βελουχιώτη
   (γενικά παραμένει άγνωστο το αν υπήρχαν οδηγίες ή ήταν εν βρασμό ψυχής η
   δολοφονία). Για το έγκλημα αυτό θεωρήθηκε από πολλούς υπεύθυνος ο
   Βελουχιώτης αν και είναι βέβαιο ότι ο ίδιος προσωπικά δεν ήταν παρών στη
   δολοφονία. Από τη Ρούμελη ο Βελουχιώτης στάλθηκε στην Πελοπόννησο και
   πολέμησε επικεφαλής του ΕΛΑΣ της περιοχής εναντίον των Γερμανών και των
   Ταγμάτων Ασφαλείας που αποτελούσαν τις δυνάμεις ασφαλείας των κατοχικών
   κυβερνήσεων. Ιδιαίτερα αιματηρές για τα Τάγματα Ασφάλειας ήταν οι
   συγκρούσεις που έγιναν σε πολλές πόλεις της Πελοποννήσου μετά τον
   Σεπτέμβριο του 1944 όταν άρχισαν να αποχωρούν οι Γερμανοί.

   Στο τέλος Σεπτεμβρίου 1944, ο Βελουχιώτης, με τη μεσολάβηση του υπουργού
   της εξόριστης κυβέρνησης Εθνικής Ενότητας Παναγιώτη Κανελλόπουλου, δέχθηκε
   να αναστείλει τη λειτουργία των έκτακτων στρατοδικείων του ΕΛΑΣ στην
   Πελοπόννησο και έφυγε για τη Ρούμελη τον επόμενο μήνα, τις μέρες της
   αποχώρησης των Γερμανών από την Ελλάδα. Τον Νοέμβριο του 1944 σε σύσκεψη
   καπετάνιων του ΕΛΑΣ πρότεινε να ετοιμαστεί ο ΕΛΑΣ για την αναμενόμενη
   σύγκρουση με τους Άγγλους:

     «Αν ζήσει κανένας σας να θυμάται τα λόγια αυτά. Οι Εγγλέζοι θα σας
     σφάξουν όλους σαν αρνιά, εγώ στα χέρια τους δε θα πέσω, γιατί τα βουνά
     με ξέρουν. Με την πέτρα προσκέφαλο, την ψείρα συντροφιά, την κάπα
     σκέπασμα δε θα με ιδούνε ζωντανό στα χέρια τους. Αυτό θέλω να το θυμάστε
     αν κανένας σας ζήσει.»

   Αντικρούστηκε όμως από τον καπετάνιο της Ομάδας Μεραρχιών της Μακεδονίας
   Μάρκο Βαφειάδη και τελικά ο Βελουχιώτης δεν έλαβε μέρος στα Δεκεμβριανά. Ο
   Βελουχιώτης, μετά τη Συμφωνία της Βάρκιζας (12 Φεβρουάριου 1945) υπέγραψε
   με τον στρατιωτικό αρχηγό του ΕΛΑΣ Στέφανο Σαράφη την αποστράτευση των
   ανταρτικών ομάδων κατηγόρησε όμως με δριμύτητα την πολιτική ηγεσία του ΕΑΜ
   για την εσφαλμένη τακτική της που, κατά την άποψη του, οδηγούσε στην
   εγκαθίδρυση των Άγγλων στην Ελλάδα και στη δίωξη των αγωνιστών του ΕΑΜ.
   Έτσι στο Γαρδίκι παρά την αρχική αποδοχή της Συμφωνίας της Βάρκιζας
   διακήρυξε την ανάγκη να συνεχιστεί ο αγώνας εναντίον του νέου ζυγού, η
   ενέργειά του όμως αυτή προκάλεσε την αντίδραση όχι μόνο της ελληνικής
   κυβέρνησης, αλλά και της ηγεσίας του ΚΚΕ που τον αποκήρυξε.^[1]

   Στις 16 Ιουνίου 1945 ο Βελουχιώτης είχε κυκλωθεί στη Μεσούντα του Αχελώου
   από ομάδες της Εθνοφυλακής που είχαν σταλεί για να τον συλλάβουν και την
   ημέρα εκείνη προτίμησε να τερματίσει τη ζωή του. Την ίδια ημέρα, η
   εφημερίδα Ριζοσπάστης δημοσίευσε την απόφαση της Κεντρικής Επιτροπής του
   ΚΚΕ για τη διαγραφή του Βελουχιώτη από το κόμμα^[2]. Οι ακριβείς συνθήκες
   του θανάτου του δεν είναι γνωστές. Η Εθνοφυλακή αποκεφάλισε το πτώμα του
   και κρέμασε το κεφάλι του στην κεντρική πλατεία των Τρικάλων την επόμενη
   ημέρα.

   Το όνομα του Βελουχιώτη έγινε συνώνυμο με τη δράση του ΕΛΑΣ και οι απόψεις
   οι κρίσεις για τη δράση του υπήρξαν ποικίλες και συχνά αντιφατικές. Πολλά
   επίσης υπήρξαν τα δημοσιεύματα για τον Βελουχιώτη, εκτός από την αναφορά
   σε γενικά έργα.

[Επεξεργασία] Πηγές

     • Α. Ζωγράφού Άρης Βελουχιώτης και η αλήθεια για το Γοργοπόταμο, 1982
     • Άρης Βελουχιώτης ο πρώτος του αγώνα (δύο τόμοι 1964)
     • Γ. Κοτζιούλα Όταν ήμουν με τον Άρη. Αναμνήσεις 1965
     • Ασημ. Γκιούσα Άρης Βελουχιώτης και το ματωμένο Κρίκελο 1972
     • Μπάμπη. Κλάρα Ο αδελφός μου ο Άρης Αθήνα 1983
     • Δ. Χαριτόπουλος, Αρης ο αρχηγός των ατάκτων 2003

[Επεξεργασία] Σημειώσεις

   Wikiquote logo
   Στα Βικιφθέγματα υπάρχει υλικό σχετικό με το άρθρο:
   Άρης Βελουχιώτης

    1. ↑ Σε άρθρο του Ριζοσπάστη που δημοσιεύθηκε στις 12 Ιουνίου του 1945 με
       τίτλο «Το ΚΚΕ καταγγέλει ανοιχτά τον Άρη Βελουχιώτη», αναφέρονται τα
       εξής:

       «Ο σ. Ζαχαριάδης μάς ανακοίνωσε ότι η Κεντρική Επιτροπή του Κ.Κ.Ε.,
       αφού συζήτησε πάνω σε εκθέσεις που ήρθαν από διάφορες κομματικές
       οργανώσεις, αποφάσισε να καταγγείλει ανοικτά την ύποπτη και
       τυχωδιωκτική δράση του Άρη Βελουχιώτη (Θανάση Κλάρα ή Μιζέρια).

       »Ο Βελουχιώτης και ύστερα από τη σύναψη της συμφωνίας της Βάρκιζας
       συνέχισε τη δράση του. Η δράση αυτή, που μονάχα την αντίδραση μπορούσε
       να εξυπηρετήσει, γιατί της έδινε όπλα για να χτυπά το Κ.Κ.Ε., να
       παραβιάζει τη συμφωνία της Βάρκιζας και να δικαιολογεί τα εγκλήματά
       της, δεν επιτρέπει πια καμιά καθυστέρηση για την ανοικτή καταγγελία
       του Άρη Βελουχιώτη. Όπως είναι γνωστό, ο Βελουχιώτης (Θανάσης Κλάρας)
       στον καιρό της δικτατορίας του Μεταξά είχε πιαστεί και είχε κάνει
       δήλωση μετάνοιας και αποκήρυξης του Κ.Κ.Ε.»Το ΚΚΕ καταγγέλλει ανοιχτά
       τον Άρη Βελουχιώτη. Ριζοσπάστης (45/06/12) (ανακτήθηκε 09/01/27 )
    2. ↑ «Το ΠΓ ενέκρινε τη δημοσίευση στο "Ριζοσπάστη", της απόφασης της 1ης
       Ολομέλειας της ΚΕ για τον Άρη Βελουχιώτη (Θανάση Κλάρα ή Μιζέρια). Ο
       Κλάρας, αφού μια φορά πρόδωσε και αποκήρυξε το ΚΚΕ γιατό λύγισε
       μπροστά στην τρομοκρατία του Μανιαδάκη ξαναζήτησε στον καιρό του
       εθνικοαπελευθερωτικού αγώνα να ξανα...στρώσει με το αίμα του την
       προδοσία του εκείνη που αναγνώρισε και καταδίκασε. Το ΚΚΕ τούδωσε τη
       δυνατότητα αυτή. Σήμερα όμως σε μια δύσκολη και κρίσιμη στιγμή, από
       δειλία και φόβο, παρά τις υποσχέσεις και τη συμφωνία που στα λόγια
       έδειξε, απειθαρχεί πάλι, ξαναπροδίδει το ΚΚΕ με την τυχοδιωκτική και
       ύποπτη δράση του που μονάχα τον εχθρό ευνοεί. Στο ΚΚΕ δεν έχει θέση
       κανένας οσοδήποτε ψηλά κι αν στέκει και οσοδήποτε μεγάλος κι αν είναι,
       όταν οι πράξεις του δεν συμβιβάζονται με το κοινό συμφέρον και όταν
       παραβιάζεται η δημοκρατική εσωκομματική πειθαρχία.», Η προδοσία του
       Βελουχιώτη. Ριζοσπάστης (45/06/16) (ανακτήθηκε 09/01/27 )

   Ανακτήθηκε από
   "http://el.wikipedia.org/wiki/%CE%86%CF%81%CE%B7%CF%82_%CE%92%CE%B5%CE%BB%CE%BF%CF%85%CF%87%CE%B9%CF%8E%CF%84%CE%B7%CF%82"
   Κατηγορίες: Κομμουνιστές | Έλληνες στρατιωτικοί | Λαμιώτες | Γεννήσεις το
   1905 | Θάνατοι το 1945 | Έλληνες Αντιστασιακοί
   Κρυμμένη κατηγορία: Βελτίωση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Français
     • ‪Norsk (bokmål)‬
     • Русский

     • Τελευταία τροποποίηση 17:33, 26 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
