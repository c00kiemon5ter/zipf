   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Σάντι Απόστολι, Ρώμη

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η Βασιλική των Αγίων Δώδεκα Αποστόλων και το Παλάτσο Κολόνα, Ρώμη.

   Η Βασιλική των Αγίων Δώδεκα Αποστόλων (ιταλ. Basilica dei Santi XII
   Apostoli), είναι ένας χριστιανικός ναός του 6ου αιώνα στην πόλη της Ρώμης.
   Βρίσκεται τον Κυρινάλιο λόφο, στην περιοχή Τρέβι, στην ομώνυμη πλατεία.
   Κατά τη Βυζαντινή Εποχή ήταν αφιερωμένη στους Αγίους Ιάκωβο και Φίλιππο,
   κατόπιν σε όλους τους Αποστόλους. Σήμερα η βασιλική αποτελεί την έδρα του
   Τάγματος των Φραγκισκανών στη Ρώμη.

   Πίνακας περιεχομένων

     • 1 Ιστορικά στοιχεία
     • 2 Εσωτερική διακόσμηση
     • 3 Εικόνες
     • 4 Πηγές

[Επεξεργασία] Ιστορικά στοιχεία

   Την εκκλησία έχτισε τον 6ο αιώνα ο Πάπας Πελάγιος Α΄‎ για να τιμήσει τη
   νίκη του στρατηγού Ναρσή κατά των Οστρογότθων. Η πρώτη εκκλησία
   καταστράφηκε από ένα σεισμό το 1348 και η τοποθεσία εγκαταλείφθηκε.

   Το 1417, ο Πάπας Μαρτίνος Ε΄‎, μέλος της οικογένειας Κολόνα, ιδιοκτήτριας
   του προσκείμενου Παλάτσο Κολόνα, ανοικοδόμησε το ναό, ενώ η πρόσοψη
   κατασκευάστηκε στα τέλη του ίδιου αιώνα. Στην ίδια περίοδο ανήκει και το
   περιστύλιο. Η κόγχη διακοσμήθηκε με μία περίφημη τοιχογραφία της Αναλήψεως
   από τον Μελότσο ντα Φορλί του οποίου το έργο ήταν ξακουστό για τις
   ρηξικέλευθες τεχνικές προοπτικής που χρησιμοποίησε και αναγνωρίστηκε ως το
   αριστούργημα του καλλιτέχνη.

   Ο Πάπας Κλήμης ΙΑ΄‎ παρήγγειλε το 1702 μια δραστική ανακαίνιση στο ναό. Οι
   τοιχογραφίες του Μελότσο είτε καταστράφηκαν είτε μεταφέρθηκαν στο Βατικανό
   και το Παλάτσο ντελ Κουιρινάλε. Κατασκευάστηκε ένα νέο Μπαρόκ εσωτερικό
   από τους Κάρλο και Φραντσέσκο Φοντάνα, το οποίο ολοκληρώθηκε το 1714. Στις
   εργασίες συμμετείχαν επίσης οι Λουντοβίκο Ρουσκόνι Σάσσι και Νικολά
   Μικέτι. Η σημερινή εκδοχή της νεοκλασικής προσόψεως ανήκει στον Τζιουζέπε
   Βαλαντιέ. Το επάνω κομμάτι της προσόψεως, νεοκλασικής τεχνοτροπίας με
   μεγάλο παράθυρο, κατασκευάστηκε από τον Τζοβάνι Τορλονία το 1827, ο οποίος
   άφησε μια επιγραφή, σημάδι της δικής του παρέμβασης: "IOANNES DVX TORLONIA
   FRONTEM PERFECIT A D MDCCCXXVII".

   Στην εκκλησία αναπαύονται τα οστά των Αγίων Ιακώβου και Φιλίππου, προς
   τιμήν των οποίων χτίστηκε ο αρχικός ναός. Για μια σύντομη περίοδο στην
   εκκλησία αυτή φιλοξενήθηκε ο τάφος του Μιχαήλ Αγγέλου, πριν μεταφερθεί
   στην Σάντα Κρότσε της Φλωρεντίας. Επίσης στο ναό αυτό βρίσκεται η καρδιά
   της Μαρία Κλεμεντίνα Σομπιέσκα, συζύγου του Τζέημς Φράνσις Έντουαρντ
   Στούαρτ. Μετά το θάνατο του Τζέημς, το σώμα του τέθηκε σε λαϊκό προσκύνημα
   το 1776 προτού κηδευτεί με τη σύζυγό του στη Βασιλική του Αγίου Πέτρου.

[Επεξεργασία] Εσωτερική διακόσμηση

   [IMG]
   [IMG]
   Ο “Θρίαμβος του Τάγματος των Φραγκισκανών” έργο του Μπατσίτσιο, 1707.

   Το εσωτερικό, που χαρακτηρίζεται από μια επιβλητική και αυστηρή
   αρχιτεκτονική, μπορεί κανείς να θαυμάσει έργα του Αντονιάτσο Ρομάνο, του
   Μπενεντέττο Λούτι, του Τζιουζέπε Κάντες ( η θαυμάσια Έκσταση του Σαν
   Τζιουζέπε ντα Κοπερτίνο ) και κάποια ταφικά ανάγλυφα του 15ου αιώνα, εκ
   των οποίων ένα αποτελεί έργο του Μίνο ντα Φιέζολε. Αξιοθαύμαστος είναι ο
   Τάφος του Λορέντζο Κολόνα, αναγεννησιακό έργο του Λουίτζι Καπόνι, και
   ακολούθως του Αντρέα Μπρένιο. Εντυπωσιακή για την ψευδαίσθηση που προκαλεί
   είναι η τρισδιάστατη απεικόνιση της Πτώσης των Επαναστατημένων Αγγέλων,
   πάνω από το πρεσβυτέριο, έργο του Τζοβάνι Οντάτσι. Ωστόσο, τα δύο
   διασημότερα έργα που βρίσκονται στην εκκλησία είναι η τοιχογραφία στο
   θόλο, ο Θρίαμβος του Τάγματος των Φραγκισκανών από τον Μπατσίτσιο (1707)
   και το Ταφικό μνημείο του Πάπα Κλήμη ΙΔ΄‎ , έργο του Αντόνιο Κανόβα
   (1787). Στο εσωτερικό του προστώου, στα αριστερά, υπάρχει το μνημείο του
   χαράκτη Τζοβάνι Βολπάτο, έργο επίσης του Κανόβα (1807).

[Επεξεργασία] Εικόνες

   Κάντε κλικ στις παρακάτω εικόνες για μεγένθυση:

   [IMG]              [IMG]                 [IMG]              [IMG]

   Άνω τμήμα της      Το περιστύλιο         Το εσωτερικό του   Η Αγία Τράπεζα
   πρόσοψης           (portico)             ναού

[Επεξεργασία] Πηγές

   Commons logo
   Τα Κοινά έχουν πολυμέσα σχετικά με το θέμα
   Σάντι Απόστολι

     • «Ρώμη», από τη σειρά Οδηγοί του Κόσμου, εκδ. Καθημερινή, Dorling
       Kindersley

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Santi Apostoli της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Basilica dei Santi XII Apostoli της Ιταλικής
                      Βικιπαίδειας, η οποία διανέμεται υπό την GNU FDL και
                      την CC-BY-SA 3.0. (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A3%CE%AC%CE%BD%CF%84%CE%B9_%CE%91%CF%80%CF%8C%CF%83%CF%84%CE%BF%CE%BB%CE%B9,_%CE%A1%CF%8E%CE%BC%CE%B7"
   Κατηγορία: Χριστιανικοί ναοί της Ρώμης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Français
     • Italiano
     • Македонски
     • Nederlands
     • Português
     • Русский
     • Svenska
     • Українська

     • Τελευταία τροποποίηση 10:42, 15 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
