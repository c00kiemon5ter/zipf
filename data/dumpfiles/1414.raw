   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Όξινη βροχή

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Όξινη βροχή (acid rain) ονομάζεται το
   φαινόμενο των αφύσικα όξινων
   μετεωρολογικών κατακρημνισμάτων, όπως
   π.χ. βροχή, χαλάζι, χιόνι, ομίχλη, πάχνη,
   ως και ξηρή σκόνη. Το επίθετο «αφύσικα»
   χρησιμοποιείται γιατί συνήθως και η
   φυσιολογική βροχή έχει όξινο χαρακτήρα,
   λόγω της διάλυσης σε αυτήν αερίων
   συστατικών της με όξινη συμπεριφορά,
   όπως π.χ. το διοξείδιο του άνθρακα (CO[2]). H
   όρος όξινη βροχή αναφέρεται στην
   παρουσία σε αυτήν όξινων διαλυμένων
   ρύπων, δηλαδή ουσιών (αερίων ή μη) που δεν
   αποτελούν φυσιολογικά χαρακτηριστικά
   της καθαρής ατμόσφαιρας, αλλά είναι
   προϊόντα ανθρώπινης δραστηριότητας ή
   άλλων ρυπογόνων αιτιών (π.χ.
   ηφαιστειακής δραστηριότητας). Επειδή τα
   διάφορα καυσαέρια ορυκτών καυσίμων,
   όπως το πετρέλαιο και οι γαιάνθρακες,
   περιέχουν συχνά (όξινα) οξείδια του
   θείου και του αζώτου, μεταξύ άλλων,
   παράγεται όξινη βροχή που περιέχει σε
   διάλυση τα αντίστοιχα οξέα ^[1]. H όξινη
   βροχή επιφέρει καταστροφικά
   αποτελέσματα ^[2] σε οικοσύστηματα,
   καλλιέργειες, πολιτιστικά μνημεία και
   περιουσιακά στοιχεία των πολιτών (π.χ.
   αυτοκίνητα). Οι βαριές επιπτώσεις του
   φαινομένου ανάγκασαν, τα τελευταία
   χρόνια, πολλές κυβερνήσεις να
   επιβάλλουν νόμους και άλλα μέτρα με
   σκοπό τη μείωση, τουλάχιστον, του
   φαινομένου και άρα των επιπτώσεών του.

   Πίνακας περιεχομένων

     * 1 Ερμηνεία του ορισμού
     * 2 Προέλευση των ρύπων που σχηματίζουν
       την όξινη βροχή
     * 3 Επιπτώσεις

          * 3.1 Επιφανειακά ύδατα και υδρόβια
            ζωή
          * 3.2 Έδαφος
          * 3.3 Δάση και υπόλοιπη χλωρίδα
          * 3.4 Ανθρώπινη υγεία
          * 3.5 Οικιστικά περιβάλλοντα

     * 4 Παραπομπές

[Επεξεργασία] Ερμηνεία του ορισμού

   Η όξινη βροχή είναι ένας όρος
   ετυμολογικά που αναφέρεται σε όξινο
   περιεχόμενο βροχής μόνο. Όμως, ακόμη και
   το αποσταγμένο νερό, αν έρθει σε επαφή με
   τπν ατμοσφαιρικό αέρα διαλύει διοξείδιο
   του άνθρακα (CO[2]), που είναι από τα φυσικά
   συστατικά της ατμόσφαιρας της Γης^[3], με
   αποτέλεσμα το σχηματισμό ανθρακικού
   οξέος (H[2]CO[3]), το οποίο, ως ασθενές οξύ,
   κάνει όξινο το διάλυμα που προκύπτει:

                           CO[2] + H[2]O → H[2]CO[3

   ]Άρα και η βροχή (και τα άλλα υδατώδη
   μετεωρολογικά κατακρημνίσματα) σχεδόν
   πάντα δίνει όξινη αντίδραση, γιατί
   περνώντας μέσα από τον ατμοσφαιρικό
   αέρα απορροφά τουλάχιστον διοξείδιο του
   άνθρακα (CO[2]), που είναι από τα φυσικά
   συστατικά της ατμόσφαιρας της Γης. Η
   μικρή, σχετικά, αυτή οξύτητα από ένα
   αραιό και ασθενές οξύ δεν έχει ορατές
   συνέπειες στο φυσικό και οικιστικό
   περιβάλλον. Ωστόσο, ο όρος όξινη βροχή
   δεν αναφέρεται σ' αυτό το φυσικό επίπεδο
   οξύτητας, που φτάνει τιμές του pH μέχρι pH
   \simeq 5,2^[4]. Ίσως θα ήταν ακριβέστερος ο
   όρος όξινη ρυποφόρα κατακρήμνιση, αλλά
   διεθνώς έχει επικρατήσει ο όρος όξινη
   βροχή (acid rain). Το πρόβλημα δηλαδή είναι η
   παρουσία στη βροχή ρύπων με έντονη όξινη
   αντίδραση. Τέτοιοι ρύποι είναι τα
   προερχόμενα, συνήθως από καυσαέρια,
   οξείδια του αζώτου και του θείου, τα
   οποία διαλυόμενα δίνουν ισχυρά όξινα
   και οξειδωτικά διαλύματα με προφανείς
   και καταστρεπτικές συνέπειες στα φυσικά
   οικοσυστήματα, αλλά και στα οικιστικά.

[Επεξεργασία] Προέλευση των ρύπων που
σχηματίζουν την όξινη βροχή

   [IMG]
   [IMG]
   Ατμοηλεκτρικός σταθμός στο Τσέσαϊρ,
   Οχάιο, ΗΠΑ

   Τα πιο σημαντικά αέρια που οδηγούν στο
   σχηματισμό της όξινης βροχής είναι το
   διοξείδιο του θείου (SO[2]) και τα οξείδια
   του αζώτου που οξειδώνονται
   σχηματίζοντας διοξείδιο του αζώτου (NO[2])
   και διαλυόμενο στο νερό σχηματίζει
   νιτρικό οξύ (HNO[3]). Τα αέρια αυτά
   προέρχονται από τις ακόλουθες κύριες
   πηγές:

    1. Καύση ορυκτών καυσίμων: Υπολογίζεται
       ότι η ατμόσφαιρα της Γης επιβαρύνεται
       ετησίως κατά μέσο όρο κατά 70 kT S, με τη
       μορφή SO[2].
    2. Ηφαιστειακή δραστηριότητα:
       Υπολογίζεται ότι η ατμόσφαιρα της Γης
       επιβαρύνεται ετησίως κατά μέσο όρο
       κατά 7,5 kT S, με τη μορφή SO[2].
    3. Πυρκαγιές: Υπολογίζεται ότι η
       ατμόσφαιρα της Γης επιβαρύνεται
       ετησίως κατά μέσο όρο κατά 2,8 kT S, με τη
       μορφή SO[2].
    4. Βιολογικές δραστηριότητες: Μια σειρά
       βιοχημικών διεργασιών παράγει
       διμεθυλοσουλφίδιο (CH[3]SCH[3]), που τελικά
       οξειδώνεται προς SO[2]. και CO[2].
    5. Τήξη όξινου πάγου: Μέρος των
       παγοκαλυμμάτων που τήκονται λόγω του
       φαινόμενου του θερμοκηπίου περιείχαν
       διαλυμένα όξινα αέρια, προερχόμενα
       κυρίως από την εντονότερη ηφαιστειακή
       δραστηριότητα της εποχής που
       δημιουργήθηκαν.

     * Παρατηρούμε ότι ο κύριος παράγοντας
       είναι οι ανθρώπινες δραστηριότητες.

[Επεξεργασία] Επιπτώσεις

   Η όξινη βροχή έχει έντονες επιπτώσεις
   στα φυσικά οικοσυστήματα (δάση,
   υδροβιότοπους, έδαφος), σκοτώνοντας
   άμεσα ή έμμεσα διάφορες μορφές ζωής,
   αλλά και στα οικιστικά οικοσυστήματα,
   διαβρώνοντας ιστορικά μνημεία,
   προκαλώντας ζημίες σε κτίρια και
   οχήματα, αλλά και βλάπτοντας άμεσα την
   ανθρώπινη υγεία.

  [Επεξεργασία] Επιφανειακά ύδατα και
  υδρόβια ζωή

   Η πτώση του pH στα επιφανειακά ύδατα από
   την όξινη βροχή (ή και άλλες πηγές
   ρύπανσης) έχει δραματικές επιπτώσεις σε
   πολλά υδρόβια είδη ζωής και ιδιαίτερα
   στα αυγά ή τα νεογνά τους, που συνήθως
   είναι πιο ευαίσθητα.

  [Επεξεργασία] Έδαφος

   Τόσο η βιολογία, όσο και η χημεία του
   εδάφους βλάπτονται σοβαρά από την όξινη
   βροχή. Πολλές εδαφόβιες μορφές ζωής δεν
   αντέχουν το χαμηλό pH και εξοντώνονται.
   Επίσης τα οξέα διαλύουν και
   ενεργοποιούν βαρέα μέταλλα και άλλες
   τοξίνες με ακόμη χειρότερα
   αποτελέσματα. Ωστόσο, ορισμένα αλκαλικά
   εδάφη εξουδετερώνουν, εν μέρει
   τουλάχιστον, το φαινόμενο.

  [Επεξεργασία] Δάση και υπόλοιπη χλωρίδα

   [IMG]
   [IMG]
   Δυσμενή αποτελέσματα όξινης βροχής σε
   δάσος, Jizera Mountains, Czech Republic

   Τα δυσμενή αποτελέσματα μπορούν να
   αφορούν άμεσα την ίδια την όξινη βροχή, ή
   έμμεσα, όπως τα αποτελέσματα του οξέος
   στο έδαφος. Τα δάση υψηλού ύψους είναι
   ιδιαίτερα τρωτά όπως περιβάλλονται
   συχνά από όξινη ομίχλη που είναι πιο
   όξινη από τη βροχή. Τα υπόλοιπα φυτά,
   καθώς και οι ανθρώπινες καλλιέργειες
   επίσης βλάπτονται σοβαρά από την όξινη
   βροχή, αλλά οι ζημιές στα τελευταία
   μειώνονται με τη χρήση λιπασμάτων, που
   βοηθούν τα φυτά να επουλώσουν τις πληγές
   τους, ή μιγμάτων λιπασμάτων με
   ασβεστόλιθο, που εξουδετερώνει τα οξέα
   του εδάφους, Έχει αποδειχθεί όμως ότι η
   τακτική αυτή, εκτός από πολυέξοδη, είναι
   συχνά βλαβερή αν εφαρμοστεί στα φυσικά
   οικοσυστήματα.

  [Επεξεργασία] Ανθρώπινη υγεία

   Οι επιστήμονες έχουν επιβεβαιώσει και
   άμεσες βλάβες στην ανθρώπινη υγεία:
   Αυξάνεται η πιθανότητα εμφάνισης
   ορισμένων μορφών καρκίνου και
   επιβαρύνεται η αναπνευστική λειτουργία
   σε ανθρώπους με προδιάθεση άσθματος.

  [Επεξεργασία] Οικιστικά περιβάλλοντα

   [IMG]
   [IMG]
   Τα μαρμάρινα ιστορικά μνημεία είναι το
   πιο συνηθισμένο θύμα της όξινης βροχής

   Η όξινη βροχή μπορεί επίσης να
   προκαλέσει τη ζημία σε ορισμένα
   οικοδομικά υλικά και ιδιαίτερα σε
   ιστορικά μνημεία. Αυτό συμβαίνει όταν
   αντιδρά χημικά το θειικό οξύ της όξινης
   βροχής με τις ενώσεις ασβεστίου στα
   πετρώματα (ασβεστόλιθος, ψαμμίτης,
   μάρμαρο και γρανίτης) για να
   δημιουργήσει ευδιάλυτο και εύθρυπτο
   γύψο:

                CaCO[3] + H[2]SO[4] → CaSO[4] + CO[2] + H[2]O

   Η όξινη βροχή όμως διαβρώνει, οξειδώνει
   και τρυπά και το μέταλλο των οχημάτων.

[Επεξεργασία] Παραπομπές

    1. ↑ νιτρώδες οξύ (HNO[2]) από το μονοξείδιο
       του αζώτου (NO), νιτρικό οξύ (HNO[3]) από το
       διοξείδιο του αζώτου (NO[2]), θειώδες οξύ
       (H[2]SO[3] από το διοξείδιο του θείου (SO[2])
       και θειικό οξύ (Η[2]SO[4]) από το
       τριοξείδιο του θείου (SO[3])
    2. ↑ που ποικίλουν ανάλογα με την
       οξύτητα, την οξειδωτικότητα, τη
       συγκέντρωση σε τοξικές ουσίες, την
       ποσότητα, τη διάρκεια και τη σύνθεση
       του εδάφους που πέφτουν
    3. ↑ άσχετα από το ότι αποτελεί και
       καυσαέριο, με αποτέλεσμα τη δραματική
       αύξηση της συγκέντρωσής της τους
       τελευταίους 2 αιώνες
    4. ↑ Likens, G. E., W. C. Keene, J. M. Miller and J. N. Galloway. 1987.
       Chemistry of precipitation from a remote, terrestrial site in
       Australia. J. Geophys. Res. 92(D11):13,299-13,314.

                      Στο άρθρο αυτό έχει
                      ενσωματωθεί κείμενο από το
                      άρθρο Acid rain της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%8C%CE%BE%CE%B9%CE%BD%CE%B7_%CE%B2%CF%81%CE%BF%CF%87%CE%AE"
   Κατηγορίες: Παγκόσμια περιβαλλοντικά
   προβλήματα | Μετεωρολογία | Υδρομετέωρα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Aragonés
     * العربية
     * Беларуская
     * Беларуская (тарашкевіца)
     * Български
     * বাংলা
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * 贛語
     * Galego
     * עברית
     * हिन्दी
     * Hrvatski
     * Kreyòl ayisyen
     * Magyar
     * Interlingua
     * Bahasa Indonesia
     * Íslenska
     * Italiano
     * 日本語
     * ქართული
     * ಕನ್ನಡ
     * 한국어
     * Latina
     * Lietuvių
     * Latviešu
     * Македонски
     * മലയാളം
     * Монгол
     * Bahasa Melayu
     * नेपाली
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Română
     * Русский
     * Sardu
     * Srpskohrvatski / Српскохрватски
     * සිංහල
     * Simple English
     * Slovenčina
     * Slovenščina
     * Shqip
     * Српски / Srpski
     * Basa Sunda
     * Svenska
     * Kiswahili
     * தமிழ்
     * ไทย
     * Türkçe
     * Українська
     * Tiếng Việt
     * Winaray
     * 中文

     * Τελευταία τροποποίηση 21:37, 27
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
