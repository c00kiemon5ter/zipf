   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                      IBM

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το λογότυπο της εταιρίας

   Η International Business Machines Corporation (IBM, «διεθνής
   εταιρία μηχανών γραφείου») είναι μια
   πολυμετοχική εταιρεία, εισηγμένη στο
   χρηματιστήριο της Νέας Υόρκης. Η IBM
   ιδρύθηκε στην πολιτεία της Νέας Υόρκης
   το 1888. Αρχικά, η εταιρεία ονομαζόταν
   Computing Tabulating Recording Company, αλλά το 1924
   μετονομάσθηκε σε IBM. Τα προϊόντα της
   περιελάμβαναν από ζυγαριές και συσκευές
   χρονομέτρησης για βιομηχανική χρήση
   μέχρι υπολογιστικές μηχανές και
   διάτρητες κάρτες. Σήμερα είναι μια
   πολυεθνική εταιρεία τεχνολογίας
   υπολογιστών με κεντρικά γραφεία στο Armonk
   στην πολιτεία της Νέας Υόρκης.

   Η επιχείρηση είναι μια από τις λίγες
   επιχειρήσεις τεχνολογίας πληροφοριών
   με μια συνεχή ιστορία που χρονολογείται
   από το 19ο αιώνα (ιδρύθηκε το 1888).
   Kατασκευάζει και πωλεί υπολογιστές, το
   λογισμικό των υπηρεσίων υποδομής, και
   τις συμβουλευτικές υπηρεσίες για
   κεντρικούς υπολογιστές. Έχει σχεδόν 330.000
   υπαλλήλους παγκοσμίως και θεωρείται η
   μεγαλύτερη επιχείρηση τεχνολογίας
   πληροφοριών στον κόσμο.

[Επεξεργασία] Η ιστορία της IBM

   Οι ρίζες της IBM βρίσκονται στο τέλος του
   19ου αιώνα. Το 1911, μετά τη συγχώνευση
   αρκετών μικρών τεχνικών εταιρειών,
   ιδρύθηκε η Computing-Tabulating-Recording Company (C-T-R). Η
   C-T-R συνέχισε να διατηρεί ηγετική θέση
   στον τομέα της έρευνας και της
   εφαρμοσμένης μηχανικής, ώσπου το 1924
   μετονομάσθηκε σε International Business Machines
   Corporation. Ο Thomas Watson ανέλαβε τη θέση του
   γενικού διευθυντή της C-T-R στις 4 Μαΐου 1914,
   ημερομηνία που θεωρείται ως η
   ημερομηνία γέννησης της IBM. Η IBM ιδρύθηκε
   στην πολιτεία της Νέας Υόρκης.

   Ανάμεσα στα πρώτα προϊόντα υπήρχαν
   επίσης υπολογιστικές μηχανές και
   διάτρητες κάρτες, μια τεχνολογία που
   επέτρεπε στους πελάτες στους κλάδους
   των σιδηροδρομικών μεταφορών, της
   χημικής βιομηχανίας, των υπηρεσιών
   κοινής ωφέλειας και των ασφαλειών ζωής
   να αυτοματοποιήσουν τις λογιστικές
   διαδικασίες.

   Στις δεκαετίες του 20 και του 30, η IBM
   διέθετε στην αγορά ολοκληρωμένες,
   προσαρμοσμένες λύσεις υπολογιστικών
   μηχανών για επιχειρήσεις. Το 1935, με το
   νόμο περί κοινωνικής ασφάλισης (Social Security
   Act), η IBM σύναψε με την κυβέρνηση των
   Ηνωμένων Πολιτειών, μια σημαντική
   συμφωνία με την οποία αναλάμβανε τη
   διαχείριση των αρχείων 26 εκατομμυρίων
   ανθρώπων, ένα δύσκολο έργο που έχει
   χαρακτηριστεί ως το μεγαλύτερο
   λογιστικό έργο όλων των εποχών.

   Στη διάρκεια του Β΄ Παγκοσμίου Πολέμου,
   η IBM έκανε τα πρώτα της βήματα προς τη
   σύγχρονη επιστήμη των υπολογιστών με
   τις βελτιώσεις που ανέπτυξε στα
   συστήματά της, όπως το Automatic Sequence Controlled
   Calculator (γνωστό ως Mark I). Το Mark I, που
   ολοκληρώθηκε σε συνεργασία με το
   πανεπιστήμιο Harvard, ήταν η πρώτη μηχανή
   που μπορούσε να εκτελέσει αυτόματα
   σύνθετους υπολογισμούς.

   Στη δεκαετία του 1950, η IBM παρουσίασε τα
   ακόλουθα συστήματα:

     * IBM 701 (1952) - Ο πρώτος υπολογιστής μεγάλης
       κλίμακας της IBM που βασιζόταν σε
       λυχνίες κενού.
     * IBM 305 Random Access Method of Accounting and Control (RAMAC) (1957)
       - Το πρώτο σύστημα αποθήκευσης
       δεδομένων σε δίσκο.
     * FORTRAN (FORmula TRANslation) - Η IBM δημιούργησε
       επίσης τη FORTRAN, μια γλώσσα υπολογιστών
       που βασιζόταν σε κανόνες της άλγεβρας,
       της γραμματικής και του συντακτικού. Η
       FORTRAN εξελίχθηκε σε μια από τις πιο
       διαδεδομένες γλώσσες υπολογιστών για
       τεχνικές εργασίες.

   Το 1959, το IBM 7090 ήταν ένα από τα πρώτα
   συστήματα mainframe που βασιζόταν
   αποκλειστικά στη χρήση τρανζίστορ. Το IBM
   7090 μπορούσε να εκτελέσει 229.000
   υπολογισμούς το δευτερόλεπτο. Στη
   δεκαετία του 1960, η IBM συνέχισε να
   εστιάζει το ενδιαφέρον της στην
   ανάπτυξη λύσεων που θα επέτρεπαν στους
   υπολογιστές να φέρουν μια νέα εποχή στις
   επιχειρήσεις. Η τεχνολογία της ΙΒΜ
   εφαρμόστηκε σε μια σειρά εφαρμογών, από
   τη διαχείριση των κρατήσεων αεροπορικών
   εισιτηρίων σε πραγματικό χρόνο, μέχρι
   την προσσελήνωση του πρώτου ανθρώπου
   στο φεγγάρι. Το System/360, που παρουσιάστηκε
   το 1964, ήταν η πρώτη οικογένεια
   υπολογιστών μεγάλης κλίμακας που
   μπορούσε να χρησιμοποιήσει εναλλακτικά
   προϊόντα λογισμικού και περιφερειακές
   συσκευές. Αυτή η προσέγγιση υπήρξε η
   αφετηρία για μια νέα εποχή που ξέφευγε
   από τη φιλοσοφία του «ένα σύστημα για
   όλους».

   Στις δεκαετίες του 80 και του 90, η IBM
   συνέχισε να καινοτομεί δημιουργώντας
   νέα προϊόντα, όπως:

     * Τη σχεσιακή βάση δεδομένων που
       αποτελεί τη βάση όλων των σύγχρονων
       αρχιτεκτονικών βάσεων δεδομένων.
     * Την αρχιτεκτονική υπολογιστών RISC (Reduced
       Instruction Set Computer) που αύξησε σημαντικά
       την ταχύτητα των υπολογιστών με τη
       χρήση απλοποιημένων εντολών μηχανής
       για τις λειτουργίες που
       χρησιμοποιούνται περισσότερο.
     * Τη μικροσκοπία σάρωσης (scanning tunneling
       microscopy) με την οποία ελήφθησαν οι
       πρώτες τρισδιάστατες εικόνες της
       επιφάνειας ατόμων.
     * Τους μικρότερους και φθηνότερους
       προσωπικούς υπολογιστές ΙΒΜ Personal
       Computer, οι οποίοι ανακοινώθηκαν τον
       Αύγουστο του 1981.

   Το 1992 κάνει την εμφάνιση του ο πρώτος
   φορητός υπολογιστής ThinkPad 700C με έγχρωμη
   οθόνη TFT (Thin Film Transistor) 10.4" ιντσών και
   συσκευή κατάδειξης TrackPoint.

                 [Επεξεργασία] H IBM Ελλάς A.E.

   Η ΙΒΜ είναι παρούσα στην Ελλάδα από το
   1937. Η ΙΒΜ έκανε την εμφάνισή της στην
   Ελλάδα σαν υποκατάστημα της IBM Corporation. Η
   πρώτη ολοκληρωμένη εγκατάσταση
   Πληροφοριακού Συστήματος έγινε στο
   Γενικό Λογιστήριο του Κράτους – τότε
   Γενική Διεύθυνση Δημοσίου Λογιστικού –
   τον Αύγουστο του 1939, με πρώτη εφαρμογή
   τις Συντάξεις.

   Πρώτος μεταπολεμικός πελάτης της
   εταιρείας ήταν το Ίδρυμα Κοινωνικών
   Ασφαλίσεων (ΙΚΑ) και ακολούθησαν η
   Τράπεζα της Ελλάδος, η Εθνική Τράπεζα
   της Ελλάδος και το Γενικό Λογιστήριο.
   Στην προσπάθεια της να ενημερώνει το
   Ελληνικό Δημόσιο και τους Έλληνες
   επιχειρηματίες η ΙΒΜ παρουσίασε στην
   Έκθεση Μηχανών Γραφείου της Ανωτάτης
   Εμπορικής την υπολογιστική μηχανή ΙΒΜ 604
   (Δεκέμβριος 1956).

   Η πρώτη 604 εγκαταστάθηκε στην Εθνική
   Τράπεζα της Ελλάδος το 1957 και αμέσως
   μετά, μηχανογραφήθηκαν οι ΣΕΚ (σημερινός
   ΟΣΕ) το 1957 και το Ναυτικό Απομαχικό
   Ταμείο το 1958. Το 1959, η ΙΒΜ ανήγγειλε τον
   πρώτο υπολογιστή που χρησιμοποιούσε
   μόνο τρανζίστορ, τον ΙΒΜ 1401.

   Το 1962 η Εμπορική Τράπεζα της Ελλάδος και
   η Εθνική Τράπεζα της Ελλάδος
   εγκαθιστούν τους πρώτους ΙΒΜ 1401. Ανάμεσα
   στους πρώτους που εγκατέστησαν ΙΒΜ 1401
   είναι η Ολυμπιακή Αεροπορία, τα Ελληνικά
   Ναυπηγεία και η Στατιστική Υπηρεσία της
   Ελλάδος. Η επεξεργασία στοιχείων της
   απογραφής του 1961 έγινε στον υπολογιστή
   1401. Στο ίδιο σύστημα έγιναν – για πρώτη
   φορά σε υπολογιστή – η εκκαθάριση των
   δηλώσεων του φόρου εισοδήματος και η
   επεξεργασία των πρώτων πανελλήνιων
   εξετάσεων.

   Από το 1972 η Εθνική Τράπεζα της Ελλάδος
   και η Εμπορική Τράπεζα προχώρησαν σε
   προμήθεια συστημάτων τηλεπεξεργασίας
   που γρήγορα επεκτάθηκαν σε όλη την
   Ελλάδα. Είναι οι πρώτοι πελάτες που
   χρησιμοποίησαν το πρόγραμμα ελέγχου
   τηλεπεξεργασίας (transaction monitor) CICS.

   Στις 8 Αυγούστου 1989 η ΙΒΜ Ελλάδος έγινε
   Ανώνυμος Εταιρεία (Α.Ε.)

   Σήμερα, τα κεντρικά της γραφεία
   βρίσκονται στην Αθήνα ενώ παράλληλα
   διαθέτει γραφεία τεχνικής υποστήριξης
   στην Πάτρα και το Ηράκλειο όπως και
   Κέντρο Εξυπηρέτησης Πελατών στη
   Θεσσαλονίκη.

   Commons logo
   Τα Κοινά έχουν πολυμέσα σχετικά με το
   θέμα
   IBM

   Ανακτήθηκε από "http://el.wikipedia.org/wiki/IBM"
   Κατηγορίες: Επιχειρήσεις υπολογιστών |
   Επιχειρήσεις των ΗΠΑ

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Asturianu
     * Български
     * বাংলা
     * Bosanski
     * Català
     * Soranî / کوردی
     * Česky
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Gaeilge
     * Galego
     * עברית
     * हिन्दी
     * Hrvatski
     * Magyar
     * Bahasa Indonesia
     * Íslenska
     * Italiano
     * 日本語
     * ქართული
     * Qaraqalpaqsha
     * 한국어
     * Kurdî
     * Latina
     * Lëtzebuergesch
     * Lietuvių
     * Latviešu
     * Македонски
     * മലയാളം
     * मराठी
     * Bahasa Melayu
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Piemontèis
     * Português
     * Română
     * Русский
     * Саха тыла
     * Srpskohrvatski / Српскохрватски
     * සිංහල
     * Simple English
     * Slovenčina
     * Slovenščina
     * Српски / Srpski
     * Svenska
     * தமிழ்
     * తెలుగు
     * Тоҷикӣ
     * ไทย
     * Tagalog
     * Türkçe
     * Українська
     * O'zbek
     * Tiếng Việt
     * 吴语
     * ייִדיש
     * 中文
     * Bân-lâm-gú
     * 粵語

     * Τελευταία τροποποίηση 23:17, 17 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
