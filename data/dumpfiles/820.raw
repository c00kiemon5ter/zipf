   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Βούσιρις

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Ηρακλής σκοτώνει τον Βούσιρι και την
   ακολουθία του. Αττική ερυθρόμορφη υδρία,
   περ. 480 π.Χ..

   Στην ελληνική μυθολογία ο Βούσιρις ήταν
   βασιλιάς της Αιγύπτου. Αναφέρεται ως
   γιος του θεού Ποσειδώνα και της
   Λυσιάνασσας ή της Λιβύης ή της Ανίφρας ή
   Ανίππης (κόρης ή εγγονής του Νείλου). Ο
   Βούσιρις ήταν σκληρός και αφιλόξενος,
   αφού θανάτωνε κάθε ξένο που έφθανε στο
   βασίλειό του. Η αφορμή ήταν το εξής
   γεγονός: όταν η Αίγυπτος υπέφερε κάποτε
   από ακαρπία επί εννέα χρόνια, έφθασε στη
   χώρα ο Κύπριος μάντης Φράσιος, που
   συμβούλεψε τον Βούσιρι να θυσιάζει κάθε
   χρόνο ένα ξένο στον Δία για να
   σταματήσει το κακό. Ο Αιγύπτιος βασιλιάς
   σκότωσε τότε πρώτο-πρώτο τον Φράσιο και
   έπειτα όλους τους ξένους που έρχονταν
   στην Αίγυπτο.

   Στη σκληρότητα του Βούσιρι έβαλε τέλος ο
   Ηρακλής όταν πέρασε από την Αίγυπτο στο
   ταξίδι του για τον άθλο των μήλων των
   Εσπερίδων ή των βοδιών του Γηρυόνη. Τον
   συνέλαβαν τότε και τον έδεσαν καλά με
   πέτσινα λουριά για να τον θυσιάσουν,
   αλλά ο Ηρακλής έσπασε τα δεσμά του,
   σκότωσε τον Βούσιρι, τον γιο του
   Αστυδάμαντα, και όλους τους ανθρώπους
   του βασιλιά^[1].

   Στη Βιβλιοθήκη Απολλοδώρου ο Βούσιρις
   είναι ένας από τους 50 γιους του Αιγύπτου,
   που παντεύτηκαν τις ισάριθμες Δαναΐδες.
   Ο Ευριπίδης και ο Επίχαρμος έγραψαν με
   βάση τον μύθο του Βούσιρι ομώνυμα
   δράματα, ενώ και ο Ισοκράτης είχε
   συγγράψει φερώνυμο έργο για την
   «ψεύτικη ιστορία του Ηρακλή και του
   Βούσιρι» (11:30-11:40). Με το όνομα του βασιλιά
   αυτού ήταν γνωστές στους αρχαίους
   Έλληνες πόλεις της Αιγύπτου, ενώ ο ίδιος
   φαίνεται προϊόν της ελληνικής
   μυθοπλασίας, ετυμολογούμενο από τη λέξη
   Όσιρις. Ο Διόδωρος Σικελιώτης αναφέρει
   ότι οι πριν από τον Ψαμμήτιχο φαραώ της
   Αιγύπτου «έπασχαν από ξενηλασία», από
   όπου και ο μύθος. Τη σχετική όμως με τον
   Ηρακλή παράδοση την αποκρούει ο
   Ηρόδοτος ως ανόητη.

  [Επεξεργασία] Δείτε επίσης

     * Βούσιρις (αρχαίες πόλεις)

  [Επεξεργασία] Πηγή

     * Emmy Patsi-Garin: «Επίτομο λεξικό Ελληνικής
       Μυθολογίας», εκδ. οίκος Χάρη Πάτση,
       Αθήνα 1969

[Επεξεργασία] Αναφορές

    1. ↑ [76] ΒΟΥΣΙΡΙΣ, παῖς Ποσειδῶνος καὶ
       Ἀνίππης τῆς Νείλου, τοὺς παριόντας
       ὑπούλῳ φιλοξενίᾳ κατέθυε· μετῆλθε
       δ´ αὐτὸν ἡ τῶν τετελευτηκότων
       νέμεσις· Ἡρακλῆς γὰρ ἐπιτεθεὶς τῷ
       ῥοπάλῳ διεχρήσατο· ὡς Ἀγάθων
       Σάμιος., Πλουτάρχου, Συναγωγή Ιστοριών
       παραλλήλων Ελληνικών και Ρωμαϊκών

   Ανακτήθηκε από
   "http://el.wikipedia.org/wiki/%CE%92%CE%BF%CF%8D%CF%83%CE%B9%CF%81%CE%B9%CF%82"
   Κατηγορία: Μυθικοί βασιλείς της
   Αιγύπτου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Česky
     * Deutsch
     * English
     * Español
     * Suomi
     * Français
     * Magyar
     * 日本語
     * Lietuvių
     * Nederlands
     * Português
     * Русский
     * Shqip
     * Српски / Srpski
     * Svenska
     * Українська

     * Τελευταία τροποποίηση 15:22, 18 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
