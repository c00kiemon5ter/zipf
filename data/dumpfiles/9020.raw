   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Θειαιθέρες

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Οι θειαιθέρες ή (οργανικά) σουλφίδια είναι μια ομάδα οργανικών ενώσεων του
   θείου που περιέχουν ως κύρια χαρακτηριστική ομάδα μια τουλάχιστον ομάδα
   του τύπου C-S-C ή RS- (αλκυλοθειομάδα, όπου R: με την ευρεία έννοια
   οποιασδήποτε ανθρακούχας ομάδας).

   Όπως πολλές άλλες θειούχες ενώσεις, οι θειεστέρες έχουν έντονη οσμή. Είναι
   ακριβώς οι θειούχες αντίστοιχες ενώσεις των αιθέρων. Επειδή το θείο και το
   οξυγόνο ανήκουν στην ίδια ομάδα του περιοδικού συστήματος, υπάρχουν
   αρκετές ομοιότητες στη συμπεριφορά των δυο ομάδων ενώσεων. Υπάρχουν όμως
   και διαφορές που πηγάζουν από τη σημαντική διαφορά ηλεκτραρνητικότητας των
   δυο στοιχείων και του γεγονότος ότι το θείο διαθέτει επιπλέον από το
   οξυγόνο τα 3d (έστω και κενά) τροχιακά. Τα δυο αυτά στοιχεία δείνουν στο
   θείο και στις δισθενείς ενώσεις του τη δυνατότητα οξείδωσης ή και
   συναρμογής με υψηλότερα σθένη, έως και έξι (6).

     • Στους θειεστέρες κατατάσσονται από ορισμένους συγγραφείς και τα
       (οργανικά) δισουλφίδια (και γενικότερα (οργανικά) πολυσουλφίδια,
       δηλαδή ενώσεων που περιέχουν ως κύρια τη χαρακτηριστική ομάδα
       -C-S-S-C- (-C-(S)[n]-C-). Το θείο σχηματίζει πολύ σταθερότερες τέτοιες
       γέφυρες από ότι το οξυγόνο.

   Πίνακας περιεχομένων

     • 1 Ταξινόμηση
     • 2 Ονοματολογία
     • 3 Δομή
     • 4 Παραγωγή

          • 4.1 Με διαλκυλίωση θειούχων αλάτων
          • 4.2 Με αλκυλίωση αλάτων θειολών
          • 4.3 Αναγωγή σουλφοξειδίων
          • 4.4 Οργανικά δισουλφοξείδια

     • 5 Παράγωγα θειαιθέρων

          • 5.1 Επίδραση διαλογονούχου υδραργύρου
          • 5.2 Επίδραση αλκυλαογονιδίων
          • 5.3 Οξείδωση προς σουλφοξείδια

     • 6 Παράγωγα δισουλφιδίων

          • 6.1 Επίδραση αλογόνου
          • 6.2 Αναγωγή

     • 7 Φυσική παρουσία και εφαρμογές
     • 8 Αναφορές και παρατηρήσεις
     • 9 Πηγές

[Επεξεργασία] Ταξινόμηση

   Οι θειαιθέρες γενικά ταξινομούνται όπως οι αιθέρες. Μερικές από τις
   ταξινομήσεις τους είναι οι ακόλουθες:
   1. Ως προς τον αριθμό των ομάδων C-S-C που διαθέτουν:

    1. Μονοθειαιθέρες: Διαθέτουν μία (1) ομάδα C-S-C. Π.χ. διμεθυλοθειαιθέρας
       (CH[3]SCH[3]).
    2. Διθειαιθέρες: Διαθέτουν δύο (2) ομάδες C-S-C. Π.χ.
       1,2-διμεθυλοθειοαιθάνιο (CH[3]SCH[2]CH[2]SCH[3]).
    3. Πολυθειαιθέρες: Διαθέτουν περισσότερες από δύο (2) ομάδες C-S-C. Π.χ.
       1,2,3-τριμεθυλοθειοπροπάνιο (CH[3]SCH[2]CH(SCH[3])CH[2]SCH[3]).

   2. Ως προς την παρουσία κατώτερων χαρακτηριστικών ομάδων:

    1. Αλκινυλθειαιθέρες: Η μία τουλάχιστον από τις ανθρακούχες ομάδες
       περιέχει τριπλό δεσμό. Π.χ. αιθινυλομεθυλθειαιθέρας (HC ≡ CSCH[3]).
    2. Αλκενυλθειαιθέρες: Η μία τουλάχιστον από τις ανθρακούχες ομάδες
       περιέχει διπλό δεσμό. Π.σ. βινυλομεθυλθειαιθέρας (CH[2]=CHSCH[3]).
    3. Αρυλθειαιθέρες: Η μία τουλάχιστον από τις ανθρακούχες ομάδες περιέχει
       ομάδα βενζολικού δακτυλίου ή συστήματος συμπυκνωμένων βενζολικών
       δακτυλίων (π.χ. ναφθυλομάδα). Π.χ. θειανισόλη (PhSCH[3])
    4. Αλοαλκυλθειαιθέρες: Η μία τουλάχιστον από τις ανθρακούχες ομάδες
       περιέχει αλογόνο. Π.χ. μεθυλο(2-χλωροαιθυλο)θειαιθέρας
       (ClCH[2]CH[2]SCH[2]).
    5. νιτροαλκυλθειεστέρες: Η μία τουλάχιστον από τις ανθρακούχες ομάδες
       περιέχει νιτροομάδα. Π.χ. μεθυλο(2-νιτροαιθυλο)θειαιθέρας
       (Ο[2]ΝCH[2]CH[2]SCH[2]).
    6. νιτρωδοοαλκυλθειαιθέρες: Η μία τουλάχιστον από τις ανθρακούχες ομάδες
       περιέχει νιτρωδοομάδα. Π.χ. μεθυλο(2-νιτρωδοαιθυλο)θειαιθέρας
       (ΟΝCH[2]CH[2]SCH[2]).
    7. διαζωαλκυλθειεστέρες: Η μία τουλάχιστον από τις ανθρακούχες ομάδες
       περιέχει διαζωομάδα. Π.χ. μεθυλο(2-διαζωαιθυλο)θειαιθέρας
       (Ν[2]=CHCH[2]SCH[2]).
    8. αζωαλκυλθειαιθέρες: Η μία τουλάχιστον από τις ανθρακούχες ομάδες
       περιέχει αζωομάδα. Π.χ. μεθυλο(2-(μεθυλαζω)αιθυλο)θειαιθέρας
       (CH[3]Ν=NCH[2]CH[2]SCH[2]).
    9. διαλκυλθειεστέρες: Όλες οι ανθρακούχες ομάδες είναι αλκύλια. Π.χ.
       διμεθυλοθειαιθέρας (CH[3]SCH[3]).

   3. Ως προς το είδος των δακτυλίων που περιέχονται:

    1. Αλειφστικοί θειαιθέρες: Η ένωση δεν περιέχει κανένα δακτύλιο. Π.χ.
       διμεθυλοθειαιθέρας (CH[3]SCH[3]).
    2. Ισοκυκλικοί θειεστέρες: Η ένωση περιέχει έναν τουλάχιστον δακτύλιο
       χωρίς ετεροάρτομα ή αρωματικό χαρακρτήρα. Π.χ.
       κυκλοεξυλομεθυλθειαιθέέρας (C6SMe.png)
    3. Αρωματικοί θειαιθέρες: Η ένωση περιέχει έναν τουλάχιστον δακτύλιο με
       αρωματικό χαρακρτήρα. Π.χ. θειανισόλη (PhSCH[3])
    4. Ετεροκυκλικοί θειαιθέρες: Η ένωση περιέχει έναν τουλάχιστον δακτύλιο
       με ετεροάτομα, συωήθως η ίδια η ομάδα C-S-C συμμετέχει στον
       ετεροκυκλικό δακτύλιο. Π.χ θειιράνιο
       (Ethylene-sulfide-2D-skeletal.png)

   4. Τέλος, με βάση την ύπαρξη γέφυρας περισσότερων του ενός ατόμων θείου
   έχουμε:

    1. (Απλοί) θειαιθέρες ή σουλφίδια: Δεν περιέχουν καμμιά γέφυρα
       περισσότερων του ενός αυόμων θείου.
    2. (Διθει)θειαιθέρες ή δισουλφίδια: Περιέχουν μία τουλάχιστον γέφυρα δύο
       ατόμων θείου.
    3. (Πολυθει)θειαιθέρες ή πολυσουλφίδια: Περιέχουν μία τουλάχιστον γέφυρα
       περισσότερων από δύο ατόμων θείου.

[Επεξεργασία] Ονοματολογία

   Η κατά IUPAC ονοματολογία των θειαιθέρων γίνεται όπως στους αιθέρες με την
   προσθήκη του προθέματος «θει-» στην κατάληξη «αιθέρας» (π.χ.
   διμεθυλοθειαιθέρας αντί διμεθυλαιθέρας ή με την αντικατάσταση του
   προθέματος «οξυ-» με το «θειο-», όταν η ομάδα δηλώνεται σαν υποκαταστάτης
   (π.χ. «μεθυλοθειο-», για την ομάδα CH[3]S-, αντί του «μεθοξυ-» της
   αντιστοιχης CH[3]S, των αιθέρων). Συνήθως το ίδιο σύστημα διατηρείται και
   στις ενώσεις που οι αντίστοιχες οξυγονούχες διατηρούν επισήμως εμπειρικά
   ονόματα. Π.χ. το «ανισόλη» (PhOMe) γίνεται «θειανισόλη» (PhSMe), για να
   δηλωθεί η αντίστοιχη θειούχα ένωση. Γνωστή εξαίρεση αποτελεί η ένωση
   θαιοφαίνιο που είναι η αντίστοιχη θειούχα ένωση του φουράνιου.

     • Επίσης είναι σε χρήση και η κατάληξη «-σουλφίδιο» αντί της κατάληξης
       «-θειαιθέρας».
     • Σε μέρος της ελληνικής βιβλιογραφίας θεωρείται ότι η ομάδα μπαίνει
       πάντα ως υποκαταστάτης^[1].
     • Σε περίπτωση που υπάρχουν περισσότερες από μια ομάδες C-S-C στην
       ένωση, αυτές δηλώνονται με προθέματα του τύπου «δι»-, «τρι-» κ.τ.λ.
       μπροστά από το «θει-» (π.χ. διμεθυλοαιθυλενοδιθειαιθέρας-1,2)
       (CH[3]SCH[2]CH[2]SCH[3]) ή κάποιες από αυτές δηλώνονται ως
       υποκαταστάτες. Π.χ. η προηγούμενη ένωση μπορεί να δηλωθεί και ως
       2-(μεθυλοθειο)αιθυλοθειαιθέρας^[2]. Επειδή όμως μέρος της
       βιβλιογραφίας εντάσει τα (Οργανικά) πολυσουλφίδια στους θειαιθέρες
       είναι δυνατό να προκύψει σύγχιση με τα προθέματα δι- (τρι-...) για το
       αν πρόκειται για δυο (τρεις...) ομάδες C-S-C ή μία ομάδα C-S-S-C
       (C-S-S-S-C...)., οπότε δεν είναι περιττές οι διευκρινίσεις. Π.χ. Αν
       έχουμε την ένωση CH[3]SSCH[3], αυτή μπορεί να ονομαστεί
       διμεθυλο(διθειο)αιθέρας ή πιο σωστά, αφού η βιβλιογραφία ταύτισης
       χρησιμοποιεί στην ονονατολογία την κατάληξη -σουλφίδιο,
       διμεθυλοδισουλφίδιο. Διευκρινίζεται ότι στα μεν δισουλφίδια οι
       ανθρακούχες ομάδες είναι δύο, ενώ στους διθειαιθέρες είναι τρεις.
     • Σε πολύπλοκες περιπτώσεις χρησιμοποιείται η μέθοδος της ονοματολογίας
       με αντικατάσταση, δηλαδή η ένωση ονομάζεται σαν υδρογονάνθρακας,
       μετρώντας και τα τυχόν άτομα άλλων στοιχείων (ετεροάτομα) ως άτομα
       άνθρακα, και προτάσσοντας έπειτα ως υποκαταστάσεις τα ετεροάτομα με
       τους αριθμούς θέσης τους. Π.χ. η ένωση
       CH[3]SCH[2]CH[2]SCH[2]CH(CH[3])CH[2]SSCH[3] ονομάζεται (για
       απλούστευση) 2,3,7,10-τετραθει-5-μεθυλοεντεκάνιο.

                           Αιθέρες και Θειαιθέρες - Παραδείγματα ονοματολογίας
 Τύπος αιθέρα        Ονομασία αιθέρα              Τύπος θειαιθέρα                Ονομασία θειαιθέρα
MeOMe           διμεθυλαιθέρας            MeSMe                            διμεθυλοθειαιθέρας
EtOMe           μεθυλαιθυλαιθέρας         EtSMe                            μεθυλθειαιθυλαιθέρας
ViOMe           μεθυλoβινυλαιθέρας        ViSMe                            μεθυλoβινυλθειαιθέρας
PhOMe           ανισόλη                   PhSMe                            θειανισόλη
PhOPh           διφαινυλαιθέρας           PhSPh                            διφαινυλθειαιθέρας
                διμεθυλομεθυλενοδιαιθέρας                                  διμεθυλομεθυλενοδι(θειαιθέρας)
MeOCH[2]OMe     ή                         MeOCH[2]SMe                      ή
                δι(μεθοξυ)μεθάνιο                                          δι(μεθυλοθειο)μεθάνιο
C6Meether.png   κυκλοεξυλομεθυλαιθέρας    C6SMe.png                        κυκλοεξυλομεθυλθειαιθέρας
Anethale.png    ανηθάλη                   Thianethale.png                  θειανηθάλη
Oxirane.png     οξιράνιο                  Ethylene-sulfide-2D-skeletal.png θειιράνιο
Methyloxirane   μεθυλοοξιράνιο            Methyltiirane.png                μεθυλοθειιράνιο
2.png
1-4-Dioxane.svg 1,4-διοξάνιο              1 4-Dithiane.png                 1,4-διθειάνιο

[Επεξεργασία] Δομή

   Τα άτομα της χαρακτηριστικής ομάδας των θειαιθέρων (C-S-C) τοποθετούνται
   σε γωνία ακριβώς 90° (αντί των ~120° της ομάδας C-O-C των αιθέρων). Οι δε
   δεσμοί C-S έχουν μήκος περίπου 180 pm (αντί των περίπου 150 pm των δεσμών
   C-O των αιθέρων) και πόλωση ~1,5‰ (αντί ~19% των δεσμών C-O των αιθέρων).
   Αυτές οι διαφορές, μαζί με τη μεγαλύτερη πλωσιμότητα του θείου από το
   οξυγόνο δικαιολογούν τις διαφορές στις φυσικές και χημικές ιδιότητες των
   αντίστοιχων ενώσεων θειαιθέρων και αιθέρων. Σε γενικές τάσεις οι
   θειαιθέρες είναι λιγότερο πτητικοί, με υψηλότερο σημείο τήξης και λιγότερο
   υδρόφιλοι από τους αντίστοιχους αιθέρες.

[Επεξεργασία] Παραγωγή

  [Επεξεργασία] Με διαλκυλίωση θειούχων αλάτων

   Με διαλκυλίωση από αλκυλαλογονίδια (όπου αλκυλο- (R), με την ευρεία έννοια
   κάθε ανθρακούχας ομάδας) θειούχων αλάτων παράγονται θειαιθέρες με δυο
   όμοιες ανθρακούχων ομάδων^[3]:

                 \mathrm{ K_2S + 2RX \xrightarrow{} RSR + 2KX}

  [Επεξεργασία] Με αλκυλίωση αλάτων θειολών

   Με αλκυλίωση από αλκυλαλογονίδια (όπου αλκυλο- (R), με την ευρεία έννοια
   κάθε ανθρακούχας ομάδας) αλάτων θειολών (π.χ. R'SK) παράγονται θειαιθέρες
   και με δυο ανόμοιες ανθρακούχων ομάδων^[4]. (Αντίδραση Williamson για
   θειαιθέρες):

           \mathrm{ R\acute{}SK + RX \xrightarrow{} R\acute{}SR + KX}

  [Επεξεργασία] Αναγωγή σουλφοξειδίων

   Με αναγωγή σουλφοξειδίων από υδροϊώδιο παράγονται θειαιθέρες και με δυο
   ανόμοιες ανθρακούχων ομάδων^[5]:

      \mathrm{ RSO\acute{}R + 2HI \xrightarrow{} R\acute{}SR + H_2O + I_2}

  [Επεξεργασία] Οργανικά δισουλφοξείδια

   1. Με επίδραση χλωριούχου χαλκού σε θειόλες παράγονται δισουλφίδια με δυο
   όμοιες ανθρακούχων ομάδων^[6]:

         \mathrm{ 2RSH + 2CuCl_2 \xrightarrow{} RSSR + Cu_2Cl_2 + 2HCl}

   2. Με επίδραση αλκυλαλογονιδίων (RX) σε (Ανόργανα (δισουλφίδια), όπως το
   Na[2]S[2], παράγονται δισουλφίδια με δυο όμοιες ανθρακούχων ομάδων^[7]:

              \mathrm{ 2RSX + Na_2S_2 \xrightarrow{} RSSR + 2NaX}

   3. Με επίδραση αλάτων θειολών (RSNa) σε σουλφενυλοαλογονίδια (R'SX),
   παράγονται δισουλφίδια και με δυο ανόμοιες ανθρακούχων ομάδων.^[8]:

         \mathrm{ RSNa + R\acute{}SX \xrightarrow{} RSSR\acute{} + NaX}

[Επεξεργασία] Παράγωγα θειαιθέρων

  [Επεξεργασία] Επίδραση διαλογονούχου υδραργύρου

   Με επίδραση διαλογονούχου υδραργύρου (HgX[2]) παράγονται
   διαλκυλοθειουδραργιρικά άλατα^[9]:

       \mathrm{ RSR\acute{} + HgX_2 \xrightarrow{} [R(R\acute{})SHg]X_2}

  [Επεξεργασία] Επίδραση αλκυλαογονιδίων

   Με επίδραση αλκυλαογονιδίων (RX) παράγονται άλατα του σουλφωνίου^[10]:

             \mathrm{ RSR_1 + R_2X \xrightarrow{} [R(R_1)(R_2)S]X}

  [Επεξεργασία] Οξείδωση προς σουλφοξείδια

   Με επίδραση υπεροξείδιου του υδρογόνου οξειδώνονται προς
   σουλοφοξείδια^[11]:

       \mathrm{ RSR\acute{} + H_2O_2 \xrightarrow{} RSO\acute{}R + H_2O}

[Επεξεργασία] Παράγωγα δισουλφιδίων

  [Επεξεργασία] Επίδραση αλογόνου

   Με επίδραση αλογόνου παράγονται σουλφενυλοαλογονίδια^[12]:

                    \mathrm{ RSSR + X_2 \xrightarrow{} 2RSX}

  [Επεξεργασία] Αναγωγή

   Με επίδραση «υδρογόνου εν τω γεννάσθαι» (δηλαδή μέταλλο + οξύ) παρράγονται
   θειόλες^[13]:

            \mathrm{ RSSR + Zn + 2HCl \xrightarrow{} 2RSH + ZnCl_2}

[Επεξεργασία] Φυσική παρουσία και εφαρμογές

   Οι θειαιθέρες είναι σημαντικοί στη Βιολογία. Παραδείγματα αποτελούν το
   αμινοξύ μεθειονίνη, που διαθέτει μεθυλοθειοομάδα και άρα ιδιότητες
   θειαιθέρα, και του συνένζυμου βιοτίνη. Το πετρέλαιο περιέχει μεγάλει
   πολλές οργανικές ενώσεις του θείου, στις οποίες περιλαμβάνονται
   θειαιθέρες. Μερικοί από αυτούς περιέχουν διπλούς δεσμούς και άρα είναι
   πολυμερίσιμοι, αχηματίζοντας χρήσιμα πλαστικά προϊόντα. Ακόμη, το
   συνένζυμο Μ. CH[3]SCH[2]CH[2]SO[3]^- είναι πρώτη ύλη για την παραγωγή
   μεθανίου (π.χ. για φυσικό αέριο μέσω της διεργασίας της μεθανογένεσης.

[Επεξεργασία] Αναφορές και παρατηρήσεις

    1. ↑ Πολυχρόνη Σ. Καραγκιοζίδη: Ονοματολογία οργανικών ενώσεων,
       Θεσσαλονίκη 1991, Έκδοση Β΄: Σελ.53. Πίναας B1.3.
    2. ↑ Η εισαγωγή του άρθρου, η ταξινόμηση και η ονοματολογία βασίστηκε
       στην ακόλοθη πηγή: Ασκήσεις και προβλήματα Οργανικής Χημείας Ν. Α.
       Πετάση 1982, Σελ. 5-9, 13-14.
    3. ↑ Ασκήσεις και προβλήματα Οργανικής Χημείας Ν. Α. Πετάση 1982,
       Σελ,266, §Β1.
    4. ↑ Ασκήσεις και προβλήματα Οργανικής Χημείας Ν. Α. Πετάση 1982,
       Σελ,266, §Β1.
    5. ↑ SCHAUM'S OUTLINE SERIES, ΟΡΓΑΝΙΚΗ ΧΗΜΕΙΑ, Μτφ. Α. Βάρβογλη, 1999,
       Σελ.360,§20.6.Π4→3.
    6. ↑ Ασκήσεις και προβλήματα Οργανικής Χημείας Ν. Α. Πετάση 1982,
       Σελ,266, §Γ.
    7. ↑ SCHAUM'S OUTLINE SERIES, ΟΡΓΑΝΙΚΗ ΧΗΜΕΙΑ, Μτφ. Α. Βάρβογλη, 1999,
       Σελ.360,§20.6.Π2β.
    8. ↑ SCHAUM'S OUTLINE SERIES, ΟΡΓΑΝΙΚΗ ΧΗΜΕΙΑ, Μτφ. Α. Βάρβογλη, 1999,
       Σελ.360,§20.6.I2.1.
    9. ↑ SCHAUM'S OUTLINE SERIES, ΟΡΓΑΝΙΚΗ ΧΗΜΕΙΑ, Μτφ. Α. Βάρβογλη, 1999,
       Σελ.360,§20.6.I3α.
   10. ↑ SCHAUM'S OUTLINE SERIES, ΟΡΓΑΝΙΚΗ ΧΗΜΕΙΑ, Μτφ. Α. Βάρβογλη, 1999,
       Σελ.360,§20.6.I3β.
   11. ↑ SCHAUM'S OUTLINE SERIES, ΟΡΓΑΝΙΚΗ ΧΗΜΕΙΑ, Μτφ. Α. Βάρβογλη, 1999,
       Σελ.360,§20.6.I3→4.
   12. ↑ SCHAUM'S OUTLINE SERIES, ΟΡΓΑΝΙΚΗ ΧΗΜΕΙΑ, Μτφ. Α. Βάρβογλη, 1999,
       Σελ.360,§20.6.I2.1.
   13. ↑ SCHAUM'S OUTLINE SERIES, ΟΡΓΑΝΙΚΗ ΧΗΜΕΙΑ, Μτφ. Α. Βάρβογλη, 1999,
       Σελ.360,§20.6.I2.2.

[Επεξεργασία] Πηγές

     • Ν. Αλεξάνδρου, Γενική Οργανική Χημεία, ΘΕΣΣΑΛΟΝΙΚΗ 1985
     • Α. Βάρβογλη, «Χημεία Οργανικών Ενώσεων», παρατηρητής, Θεσσαλονίκη 1991
     • SCHAUM'S OUTLINE SERIES, ΟΡΓΑΝΙΚΗ ΧΗΜΕΙΑ, Μτφ. Α. Βάρβογλη, 1999
     • Ασκήσεις και προβλήματα Οργανικής Χημείας Ν. Α. Πετάση 1982
     • Πολυχρόνη Σ. Καραγκιοζίδη: Ονοματολογία οργανικών ενώσεων, Θεσσαλονίκη
       1991, Έκδοση Β΄.
     • Ν. Αλεξάνδρου, Α. Βάρβογλη, Δ. Νικολαΐδη: Χημεία Ετεροκυκλικών
       Ενώσεων, Θεσσαλονίκη 1985, Έκδοση Β΄.
     • Δ. Νικολαΐδη: Ειδικά κεφάλαια Οργανικής Χημεία, Θεσσαλονίκη 1983.

   π • σ • ε
                      Μεγάλες κατηγορίες οργανικών ενώσεων
                             Καρβοξυλικά οξέα  · Σουλφονικά οξέα  ·
                             Καρβοξυλικοί εστέρες  · Ακυλαλογονίδια  · Αμίδια
   Με (σχετικά) συνηθισμένες  · Νιτρίλια  · Αλδεΰδες  · Θειάλες  · Κετόνες  ·
   χαρακτηριστικές ομάδες    Θειόνες  · Αλκοόλες  · Θειόλες  · Αμίνες  ·
                             Ιμίνες  · Αιθέρες  · Θειαιθέρες  · Οργανικά
                             αλογονίδια  · Νιτροενώσεις  · Υδρογονάνθρακες
                             Οργανοβορικά οξέα  · Οργανοπυριτικά οξέα  ·
                             Οργανοφωσφορικά οξέα  · Σουλφονώδη οξέα  ·
   Άλλα οργανικά οξέα        Οργανοαρσενικά οξέα  · Οργανοσεληνικά οξέα  ·
                             Οργανοτελλουρικά οξέα  · Θειοκαρβοξυλικά οξέα  ·
                             Διθειοκαρβοξυλικά οξέα
                             Βορικοί εστέρες  · Νιτρικοί εστέρες  · Κυανικοί
                             εστέρες  · Πυριτικοί εστέρες  · Φωσφορικοί
                             εστέρες  · Θειικοί εστέρες  · Σουλφονικοί
   Μη καρβοξυλικοί εστέρες   εστέρες  · Θειώδεις εστέρες  · Σουλφονώδεις
                             εστέρες  · Αλογονικοί εστέρες  · Αρσενικοί
                             εστέρες  · Σεληνικοί εστέρες  · Τελλουρικοί
                             εστέρες
                             Οργανοβορικαλογονίδια  · Οργανοπυριταλογονίδια
                              · Οργανοφωσφορικαλογονίδια  · Σουλφοναλογονίδια
   Μη καρβοξυλικά αλογονίδια  · Σουλφονωδαλογονίδια  ·
                             Οργανοαρσενικαλογονίδια  ·
                             Οργανοσεληνικαλογονίδια  ·
                             Οργανοτελλουρικαλογονίδια
                             Οργανοβορικαμίδια  · Οργανοπυριταμίδια  ·
   Μη καρβοξυλικά αμίδια     Οργανοφωσφορικαμίδια  · Σουλφοναμίδια  ·
                             Σουλφονωδαμίδια  · Οργανοαρσενικαμίδια  ·
                             Οργανοσεληνικαμίδια  · Οργανοτελλουρικαμίδια
                             Οργανομεταλλικές ενώσεις  · Οργανικά άλατα  ·
                             Σουλφοξείδια  · Σουλφόνες  · Οργανοφωσφίνες  ·
   Άλλες κατηγορίες          Οργανοσιλανοαλογονίδια  · Σιλανόλες  ·
   οργανικών ενώσεων         Σιλυλαιθέρες  · Σιλικόνες  · Καρβοξυλικοί
                             θειεστέρες  · Σουλφονικοί θειεστέρες  ·
                             Φωσφορικοί θειεστέρες
   Ταξινόμηση κατά χαρακτηριστικές ομάδες

   Ανακτήθηκε από
   "http://el.wikipedia.org/wiki/%CE%98%CE%B5%CE%B9%CE%B1%CE%B9%CE%B8%CE%AD%CF%81%CE%B5%CF%82"
   Κατηγορία: Θειαιθέρες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • فارسی
     • Suomi
     • Français
     • Magyar
     • Bahasa Indonesia
     • Italiano
     • 日本語
     • Nederlands
     • Polski
     • Português
     • Русский
     • Svenska
     • Tiếng Việt
     • 中文

     • Τελευταία τροποποίηση 16:30, 11 Μαρτίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
