   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Επαναστατική Οργάνωση 17 Νοέμβρη

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η σημαία και τα σύμβολα της δράσης της 17 Νοέμβρη

   Το παρόν άρθρο αναφέρεται στην οργάνωση με όνομα 17 Νοέμβρη. Για την ημέρα
   του έτους δείτε: 17 Νοεμβρίου.

   Η "Επαναστατική Οργάνωση 17 Νοέμβρη" ήταν μια ένοπλη τρομοκρατική οργάνωση
   που έδρασε στην Ελλάδα κατά την περίοδο 1975 - 2002. Η δράση της ήταν
   δολοφονίες Ελλήνων και ξένων πολιτικών, στρατιωτικών και αστυνομικών,
   βομβιστικές επιθέσεις, αρπαγές οπλισμού και σημαντικός αριθμός ληστειών. Η
   δράση της σταμάτησε το 2002, όταν συνελήφθησαν τα μέλη της. Δεκατέσσερα
   μέλη της οργάνωσης καταδικάστηκαν σε ποινές που κυμάνθηκαν από ισόβια
   μέχρι 8 χρόνια.

   Πίνακας περιεχομένων

     • 1 Ιστορία της Ε.Ο. 17Ν
     • 2 Δράση της οργάνωσης
     • 3 Η δίκη της 17 Νοέμβρη

          • 3.1 Οι ποινές

     • 4 Παραπομπές
     • 5 Εξωτερικοί σύνδεσμοι

[Επεξεργασία] Ιστορία της Ε.Ο. 17Ν

   Η Ε.Ο. 17Ν πήρε το όνομά της από την 17η Νοεμβρίου, ημέρα που γιορτάζεται
   στην Ελλάδα η εξέγερση του Πολυτεχνείου το 1973. Αυτοπροσδιορίστηκε ως
   μαρξιστική και αντιιμπεριαλιστική, ενώ οι προκηρύξεις της είχαν έντονο
   αντιαμερικανικό χαρακτήρα.

   Κάποιοι άλλοι όμως , θεωρούν την ελληνική αριστερή τρομοκρατία και ειδικά
   τις δύο κυριότερες οργανώσεις 17Ν και Ε.Λ.Α , εργαλεία ξένων μυστικών
   υπηρεσιών του τότε ανατολικού μπλοκ, και της Ρωσίας μετά την διάλυση της
   ΕΣΣΔ το 1991, για να προωθούν τα συμφέροντά τους στην Ελλάδα. Σχετική
   αναφορά έχει κάνει ο δημοσιογράφος Καράμπελας στο βιβλίο του "το Ελληνικό
   αντάρτικο πόλης 1974-1985", αναφερόμενος στους εμπρησμούς των
   πολυκαταστημάτων Μινιόν και Κατράντζος.

   Κατά τα τελευταία χρόνια δράσης της αποκαλύφθηκε ότι είχε προβεί σε σειρά
   ληστειών τραπεζών με μεγάλη λεία, με σκοπό την ανεύρεση χρημάτων για την
   χρηματοδότηση των ιδεολογικών επιθέσεών της.

   Η "17 Νοέμβρη" ξεκίνησε την δράση της την νύχτα της 23 Δεκεμβρίου 1975 με
   τη δολοφονία του «σταθμάρχη» της CIA στην Αθήνα, Pίτσαρντ Γουέλς, έξω από
   το σπίτι του στο Ψυχικό. Είχε 27 χρόνια δράσης με δολοφονικές επιθέσεις
   που προκάλεσαν 23 νεκρούς και πολλούς τραυματίες, πολυάριθμες εκρήξεις
   βομβών, εκτοξεύσεις ρουκετών και ληστείες τραπεζών, και αποστολή
   προκηρύξεων με τις πολιτικές της θέσεις σε εφημερίδες μετά από κάθε
   ενέργεια. Τα κείμενα της συνήθως τα απέστελνε προς δημοσίευση στην
   εφημερίδα Ελευθεροτυπία. Η εφημερίδα Το Ποντίκι υπήρξε επίσης παραλήπτης
   προκηρύξεων της οργάνωσης. Στις 8 Ιουνίου 2000 μέλη της Ε.Ο. 17Ν
   δολοφόνησαν τον Βρετανό στρατιωτικό ακόλουθο Στήβεν Σόντερς. Στα τέλη του
   Ιουνίου του 2002 μετά τον τραυματισμό, από πρόωρη έκρηξη μιας βόμβας, του
   μέλους της οργάνωσης Σάββα Ξηρού και την σύλληψη του από το Λιμενικό Σώμα
   στο λιμάνι του Πειραιά, η Ελληνική Αστυνομία κατάφερε να ανακαλύψει το
   οπλοστάσιο και να συλλάβει τα περισσότερα από τα μέλη της οργάνωσης.

[Επεξεργασία] Δράση της οργάνωσης

     • 23 Δεκεμβρίου 1975, Ψυχικό, οδός Β. Φρειδερίκης 5, δολοφονία του
       σταθμάρχη της CIA Ρίτσαρντ Γουέλς.
     • 14 Δεκεμβρίου 1976, Παλαιό Φάληρο, δολοφονία του απότακτου
       αστυνομικού, βασανιστή κατά τη Δικτατορία Ευάγγελου Μάλλιου
     • 16 Ιανουαρίου 1980, Παγκράτι, δολοφονία του υποδιοικητή των ΜΑΤ
       Παντελή Πέτρου και του οδηγού του Σωτήρη Σταμούλη.
     • 8 Νοεμβρίου 1983, Ψυχικό, απόπειρα δολοφονίας των χωροφυλάκων
       Αργυρόπουλου και Τατζημπίρου.
     • 15 Νοεμβρίου 1983, Ψυχικό, δολοφονία του πλοίαρχου του αμερικάνικου
       πολεμικού ναυτικού Τζόρτζ Τσάντες και του οδηγού του Νίκου Βελούτσου
     • 3 Απριλίου 1984, Ελληνικό, απόπειρα δολοφονίας του Αμερικάνου
       αρχιλοχία Ρόμπερτ Τζάντ.
     • 24 Δεκεμβρίου 1984, Πετράλωνα, ληστεία στο υποκατάστημα της «Εθνικής
       τράπεζας». Κατά την διάρκεια της ληστείας τα μέλη της 17Ν δολοφόνησαν
       (στη δίκη υποστήριξαν ότι δεν είχαν τέτοια πρόθεση^[1]) τον αστυφύλακα
       Χρήστο Μάττη που ήταν σκοπός στην τράπεζα.
     • 21 Φεβρουαρίου 1985, Κολωνάκι, Δολοφονία του εκδότη της εφημερίδας
       Απογευματινή Νίκου Μομφεράτου και του οδηγού του Παναγιώτη Ρουσσέτη.
     • 26 Νοεμβρίου 1985, Κάραβελ, οδός Ευφρονίου, χτύπημα σε κλούβα των ΜΑΤ
       με τοποθέτηση εκρηκτικού μηχανισμού με νεκρό τον αρχιφύλακα Νίκο
       Γεωργακόπουλο και 13 αστυνομικούς τραυματίες.
     • 8 Απριλίου 1986, Κολωνάκι, οδός Κανάρη, δολοφονία του βιομήχανου
       πρόεδρου του Δ.Σ. της Χαλυβουργικής Δημήτρη Αγγελόπουλου.
     • 5 Οκτωβρίου 1986, ταυτόχρονη έκρηξη βόμβας στο υπουργείο συγκοινωνιών,
       στο δημόσιο ταμείο Καλαμακίου, στο δημόσιο ταμείο Αμαρουσίου, και στην
       εφορία Νέας Φιλαδέλφιας.
     • 4 Φεβρουαρίου 1987, Χαλάνδρι, πυροβολισμός στα πόδια του
       νευροχειρούργου Ζαχαρία Καψαλάκη.
     • 24 Απριλίου 1987, Ρέντης, ανατίναξη λεωφορείου με Αμερικάνους
       στρατιώτες.
     • 10 Αυγούστου 1987, Καβούρι, βόμβα σε λεωφορείο με Αμερικάνους
       στρατιώτες στην οποία υπήρχαν τραυματίες.
     • 21 Ιανουαρίου 1988, Φιλοθέη, απόπειρα δολοφονίας του υπαλλήλου της
       αμερικανικής πρεσβείας Τζόρτζ Κάρος με βόμβα.
     • 1 Μαρτίου 1988, Φιλοθέη, δολοφονία του επιχειρηματία Αλέξανδρου
       Αθανασιάδη-Μποδοσάκη
     • 23 Μαϊού 1988, Αθήνα, έκρηξη βόμβας σε Ι.Χ. Τούρκου διπλωμάτη στο
       Παγκράτι.
     • 28 Ιουνίου 1988, Κεφαλάρι, δολοφονείται έξω από το σπίτι του ο Ουίλιαμ
       Νόρντιν, στρατιωτικός ακόλουθος της αμερικανικής πρεσβείας.
       Ανατινάζεται αυτοκίνητο παγιδευμένο με εκρηκτικά.
     • 13 Ιουλίου 1988, Πατήσια, ληστεία στο Ταχυδρομικό Ταμιευτήριο στην
       Πατησίων 310.
     • 14 Αυγούστου 1988, Βύρωνας, εισβολή στο αστυνομικό τμήμα Βύρωνα και
       αρπαγή όπλων.
     • 10 Ιανουαρίου 1989, Ζωγράφου, πυροβολείται στα πόδια ο εισαγγελέας
       Κωνσταντίνος Ανδρουλιδάκης που πεθαίνει στο νοσοκομείο λίγες μέρες
       αργότερα.
     • 18 Ιανουαρίου 1989, Χαλάνδρι, απόπειρα δολοφονίας του αντιεισαγγελέα
       του Αρείου Πάγου Π. Ταρασουλέα.
     • 22 Φεβρουαρίου 1989 Εκρήξεις σε τρία διαμερίσματα πολιτών.
     • 8 Μαΐου 1989, Ψυχικό, απόπειρα δολοφονίας του βουλευτή του ΠΑΣΟΚ
       Γιώργου Πέτσου με βόμβα.
     • 26 Σεπτεμβρίου 1989, Κολωνάκι, δολοφονία του βουλευτή της Νέας
       Δημοκρατίας Παύλου Μπακογιάννη
     • 24 Δεκεμβρίου 1989, Συκούριο Λάρισας, επιδρομή στο στρατόπεδο
       Συκουρίου, αρπαγή ρουκετών, χειροβομβίδων, σφαιρών.
     • 3 Φεβρουαρίου 1990, Βασιλίσης Σοφίας, αρπαγή 2 μπαζούκας απο το
       πολεμικό μουσείο.
     • 15 Μαΐου 1990, Εκάλη, βόμβα σε οικοδομή, εμπρησμοί σε οικόπεδα.
     • 10 Αυγούστου 1990, Λ. Κηφισίας, ρουκέτα στην Procter & Gamble.
     • 20 Νοεμβρίου 1990, απόπειρα δολοφονίας του επιχειρηματία Βαρδή
       Βαρδινογιάννη με ρουκέτες.
     • 16 Δεκεμβρίου 1990, Βασιλίσσης Σοφίας, Εκτόξευση δυο ρουκετών στα
       γραφεία της Ευρωπαϊκής Ένωσης στη Β. Σοφίας.
     • 25 Ιανουαρίου 1991, Χαλάνδρι-Αγία Παρασκευή-Μαρούσι, έκρηξη στα
       υποκαταστήματα της τράπεζας Citibank στο Χαλάνδρι, και την Αγία
       Παρασκευή, στην τράπεζα Barcley's στο Μαρούσι και στο γραφείο του
       Γάλλου στρατιωτικού ακολούθου.
     • 28 Ιανουαρίου 1991, Αθήνα, ρουκέτα στην American Express
     • 29 Ιανουαρίου 1991, Λεωφόρος Κηφισίας, ρουκέτα κατά της εταιρίας BP.
     • 10 Μαρτίου 1991, Περιοχή Ακροπόλεως, Μπαράζ βομβιστικών επιθέσεων σε
       τουριστικά λεωφορεία.
     • 12 Μαρτίου 1991, Γλυφάδα, νεκρός ο Αμερικανός στρατιώτης Ρόναλτ
       Στιούαρτ (Ronald O. Stewart) σε βομβιστική επίθεση.
     • 31 Μαρτίου 1991, Κεφαλάρι, ρουκέτα κατά του ξενοδοχείου «Πεντέλικο»
     • 26 Απριλίου 1991, Πειραιάς, έκρηξη σε ρυμουλκό πλοίο της εταιρίας
       Καραπιπέρη.
     • 2 Μαΐου 1991, Άγιοι Ανάργυροι, ρουκέτα εναντίον των γραφείων της ΔΕΗ.
     • 7 Μαΐου 1991, Λεωφόρος Κηφισίας, δυο ρουκέτες εναντίον των γραφείων
       της Siemens.
     • 16 Μαΐου 1991, Ασπρόπυργος, δυο ρουκέτες κατά της τσιμεντοβιομηχανίας
       Χάλυψ.
     • 31 Μαΐου 1991, Αταλάντη, δυο ρουκέτες κατά της εταιρίας Lowenbrau.
     • 16 Ιουλίου 1991, Ψυχικό, απόπειρα δολοφονίας του Τούρκου επιχειρηματία
       Ντενίζ Μπουλουκμπασι.
     • 7 Οκτωβρίου 1991, δολοφονία του Τούρκου διπλωματικού υπαλλήλου Τσετίν
       Γκιοργκιού (Cetin Gorgu).
     • 2 Νοεμβρίου 1991, Χαριλάου Τρικούπη, νεκρός απο εκτόξευση ρουκέτας σε
       λεωφορείο των ΜΑΤ ο αστυφύλακας Γιάννης Βαρής.
     • 20 Νοεμβρίου 1991, Σεπόλια, συμπλοκή μελών της 17Ν με αστυνομικούς.
     • 8 Δεκεμβρίου 1991, Αθήνα, δυο ρουκέτες στη Βιοχάλκο.
     • 23 Μαρτίου 1992, Αμπελόκηποι, η αστυνομία έρχεται πρόσωπο με πρόσωπο
       με μέλη της 17Ν, στην Λουίζης Ριανκούρ την ώρα που έκαναν πρόβα
       επίθεσης.
     • 14 Ιουλίου 1992, Σύνταγμα, εκτόξευση ρουκέτας με στόχο τον υπουργό
       οικονομικών Γιάννη Παλαιοκρασσά. Από λάθος τραυματίζεται θανάσιμα ο
       διερχόμενος Θάνος Αξαρλιάν.
     • 28 Νοεμβρίου 1992, Νέα Φιλαδέλφεια, ρουκέτα κατά του ΔΟΥ Φιλαδέλφειας.
     • 3 Δεκεμβρίου 1992, Μαρούσι, έκρηξη στη ΔΟΥ Αμαρουσίου.
     • 21 Δεκεμβρίου 1992, Μαρούσι, απόπειρα δολοφονίας του βουλευτή της Νέας
       Δημοκρατίας Λευτέρη Παπαδημητρίου.
     • 12 Φεβρουαρίου 1993, Μοσχάτο, έκρηξη στη ΔΟΥ Μοσχάτου.
     • 23 Φεβρουαρίου 1993, Χαλάνδρι, έκρηξη στη ΔΟΥ Χαλανδρίου.
     • 3 Μαρτίου 1993, Περιστέρι, έκρηξη στη Β' ΔΟΥ Περιστερίου.
     • 9 Μαρτίου 1993, Πετρούπολη, έκρηξη στη ΔΟΥ Πετρούπολης.
     • 26 Μαρτίου 1993, μπαράζ εκρήξεων σε αυτοκίνητα πολιτών.
     • 2 Απριλίου 1993, μπαράζ εκρήξεων σε αυτοκίνητα πολιτών.
     • 24 Ιανουαρίου 1994, Κολωνάκι, δολοφονία του πρώην διοικητή της
       «Εθνικής Τράπεζας» Μιχάλη Βρανόπουλου.
     • 11 Απριλίου 1994, Χολαργός, έκρηξη στην εταιρία Miele.
     • 18 Μαΐου 1994, Λεωφόρος Κηφισίας, ρουκέτα κατά της IBM.
     • 4 Ιουλίου 1994, Παλαιό Φάληρο, δολοφονία του συμβούλου της τουρκικής
       πρεσβείας Ομερ Σιπαχίογλου.
     • 3 Οκτωβρίου 1994, Πατήσια, έκρηξη σε Ι.Χ. πολίτη.
     • 19 Δεκεμβρίου 1994, Χαλάνδρι, έκρηξη στη Citibank Χαλανδρίου.
     • 15 Μαρτίου 1995, Παιανία, δυο ρουκέτες κατά του Mega Channel.
     • 28 Μαΐου 1997, Πειραιάς, δολοφονία του εφοπλιστή Κώστα Περρατικού.
     • 3 Φεβρουαρίου 1998, Αθήνα, Εκρήξεις βομβών σε δυο υποκαταστήματα
       McDonald's.
     • 19 Φεβρουαρίου 1998, Εκρήξεις σε αντιπροσωπείες αυτοκινήτων.
     • 9 Δεκεμβρίου 1998, Αμπελόκηποι, έκρηξη στην Εθνική Τράπεζα στη Λ.
       Αλεξάνδρας.
     • 7 Απριλίου 1998, Κυψέλη, ρουκέτα στο υποκατάστημα της Citibank.
     • 31 Μαρτίου 1999, Εξάρχεια, ρουκέτα κατά των γραφείων του ΠΑΣΟΚ στην Χ.
       Τρικούπη.
     • 3 Απριλίου 1999, Γαλάτσι, ρουκέτα κατά των γραφείων του ΠΑΣΟΚ.
     • 16 Μαΐου 1999, Χαλάνδρι, ρουκέτα στο σπίτι του Γερμανού πρέσβη Άλμπερτ
       Κούνα.
     • 8 Ιουνίου 2000, Ψυχικό, δολοφονείται ο Βρετανός στρατιωτικός ακόλουθος
       Στίβεν Σόντερς.^[2]

[Επεξεργασία] Η δίκη της 17 Νοέμβρη

   Οι κατηγορούμενοι ως μέλη της "17 Νοέμβρη" δικάστηκαν το 2003 σε μια
   πολύμηνη δίκη που προξένησε το ενδιαφέρον της κοινής γνώμης. Δικάστηκαν
   ενώπιον του Τριμελούς Εφετείου Κακουργημάτων.

   Η παραπομπή τους σε δίκη ενώπιον του Τριμελούς Εφετείου προκάλεσε δημόσιες
   συζητήσεις για τη συνταγματικότητα της, καθώς το Σύνταγμα στο άρθρο 97
   παρ. 1 προβλέπει ότι τα πολιτικά εγκλήματα δικάζονται μόνο από Μεικτά
   Ορκωτά Δικαστήρια, που αποτελούνται από τρεις τακτικούς δικαστές και
   τέσσερις ενόρκους. Ανέκυψε σχετικά το ερώτημα κατά πόσο τα εγκλήματα της
   ΕΟ 17Ν ήταν πολιτικά. Υποστηρίχθηκαν σχετικά δύο κυρίως απόψεις. Η μία
   απέρριπτε το χαρακτηρισμό των εγκλημάτων της Οργάνωσης ως πολιτικών με το
   επιχείρημα ότι εγκλήματα κατά του δημοκρατικού πολιτεύματος δεν είναι
   πολιτικά και ότι η σχετική διάταξη του Συντάγματος σκοπό έχει να
   προστατεύσει αυτούς που αντιστέκονται σε δικτατορικά καθεστώτα. Η δεύτερη
   άποψη τασσόταν με το χαρακτηρισμό των εγκλημάτων ως πολιτικών με το
   επιχείρημα ότι το Σύνταγμα δε διακρίνει κατά ποιου πολιτεύματος στρέφονται
   τα εγκλήματα αλλά μόνο αν κίνητρό τους είναι η πολιτική ιδεολογία, αφού
   δεν ορίζει ευνοϊκή μεταχείριση γι' αυτά παρά μόνο την εκδίκασή τους από
   ενόρκους.

   Τελικά το δικαστήριο δέχθηκε ότι τα εγκλήματα δεν είναι πολιτικά και ότι
   ορθώς παραπέμφθηκαν σε δίκη ενώπιόν του οι κατηγορούμενοι ως μέλη της 17Ν.
   Στη σχετική παρεμπίπτουσα απόφασή του δέχθηκε "ως πολιτικό έγκλημα εκείνο
   που απευθεύνεται αμέσως κατά της πολιτείας και τείνει στην ανατροπή ή
   αλλοίωση της καθεστηκυίας τάξης που υπάρχει σύμφωνα με το ισχύον
   πολίτευμα. Κάθε άλλο έγκλημα δεν υπάγεται στην έννοια του πολιτικού
   εγκλήματος, έστω κι αν τελέστηκε από το δράστη με αφορμή τα πολιτικά του
   φρονήματα." Οι συλληφθέντες κατηγορούνταν για τη διάπραξη σωρείας
   εγκλημάτων, μεταξύ άλλων και σύστασης, συμμορίας, κατοχής εκρηκτικών υλών,
   ανθρωποκτονιών, ληστειών κ.λπ., τα οποία κατά την κρίση του δικαστηρίου
   δεν έτειναν στην ανατροπή του πολιτεύματος^[3]. Οι περισσότεροι
   καταδικάστηκαν σε ποινές φυλάκισης και βρίσκονται στις φυλακές Κορυδαλλού.

   Το Δεκέμβριο του 2005 άρχισε στο Πενταμελές Εφετείο η δίκη σε δεύτερο
   βαθμό των μελών της οργάνωσης, η οποία ολοκληρώθηκε ενάμισι χρόνο και 250
   συνεδριάσεις μετά, στις 14 Μαΐου 2007. Η απόφαση μείωσε ελαφρά -αν και όχι
   ουσιαστικά- τις πρωτόδικες ποινές των κατηγορουμένων. Δυο από τους
   κατηγορούμενους, ο Θωμάς Σερίφης και ο Σωτήρης Κονδύλης αποφυλακίστηκαν
   έχοντας συμπληρώσει τον προβλεπόμενο χρόνο κάθειρξης για την υποβολή
   αίτησης αποφυλάκισης.^[4]

  [Επεξεργασία] Οι ποινές

   Οι ποινές που αποδόθηκαν είναι οι εξής:
   Αλέξανδρος Γιωτόπουλος:
   Πρωτόδικη απόφαση: 21 φορές ισόβια και 25 χρόνια κάθειρξη για συμμετοχή
   (ηθικός αυτουργός) σε 19 δολοφονίες, ληστείες, εκρήξεις, συμμετοχή στη
   17Ν.
   Εφετειακή απόφαση: 17 φορές ισόβια και 25 χρόνια κάθειρξη για ηθική
   αυτουργία σε 17 δολοφονίες, εκρήξεις, ληστείες και συμμετοχή στη 17Ν
   Δημήτρης Κουφοντίνας:
   Πρωτόδικη απόφαση: 13 φορές ισόβια και 25 χρόνια κάθειρξη για συμμετοχή σε
   11 δολοφονίες, ληστείες, εκρήξεις και συμμετοχή στη 17Ν.
   Εφετειακή απόφαση: 11 φορές ισόβια και 25 χρόνια κάθειρξη για συμμετοχή σε
   11 δολοφονίες, εκρήξεις, ληστείες και συμμετοχή στη 17Ν.
   Χριστόδουλος Ξηρός:
   Πρωτόδικη απόφαση: 10 φορές ισόβια για 25 χρόνια κάθειρξη για συμμετοχή σε
   8 δολοφονίες, ληστείες, εκρήξεις και συμμετοχή στη 17Ν.
   Εφετειακή απόφαση: 6 φορές ισόβια και 25 χρόνια κάθειρξη για συμμετοχή σε
   6 δολοφονίες, εκρήξεις, ληστείες και συμμετοχή στην οργάνωση.
   Σάββας Ξηρός:
   Πρωτόδικη απόφαση: 6 φορές ισόβια και 25 χρόνια κάθειρξη για συμμετοχή σε
   5 δολοφονίες, ληστείες, εκρήξεις και συμμετοχή στη 17Ν.
   Εφετειακή απόφαση: 5 φορές ισόβια και 25 χρόνια κάθειρξη για συμμετοχή σε
   5 δολοφονίες, ληστείες, εκρήξεις και συμμετοχή στην οργάνωση.
   Βασίλης Τζωρτζάτος:
   Πρωτόδικη απόφαση: 3 φορές ισόβια και 25 χρόνια κάθειρξη για συμμετοχή σε
   5 δολοφονίες, εκρήξεις ληστείες και συμμετοχή σε 4 δολοφονίες, εκρήξεις,
   ληστείες και συμμετοχή στην οργάνωση.
   Εφετειακή απόφαση:4 φορές ισόβια και 25 χρόνια κάθειρξη για συμμετοχή σε 4
   δολοφονίες, ληστείες, εκρήξεις και συμμετοχή στην οργάνωση.
   Βασίλης Ξηρός:
   Πρωτόδικη απόφαση: 25 χρόνια κάθειρξη για συνέργεια σε ανθρωποκτονία,
   ληστείες, έκρηξη και συμμετοχή στην οργάνωση.
   Εφετειακή απόφαση: 25 χρόνια κάθειρξη για απλή συνέργεια σε δολοφονία,
   συμμετοχή σε ληστείες, έκρηξη και συμμετοχή στην οργάνωση.
   Ηρακλής Κωστάρης:
   Πρωτόδικη απόφαση: 1 φορά ισόβια και 25 χρόνια κάθειρξη για συμμετοχή στη
   δολοφονία του Παύλου Μπακογιάννη, ληστεία και συμμετοχή στην οργάνωση.
   Εφετειακή απόφαση: 1 φορά ισόβια και 23 χρόνια κάθειρξη για συμμετοχή στη
   δολοφονία του Παύλου Μπακογιάννη, ληστεία και συμμετοχή στην οργάνωση.
   Θωμάς Σερίφης:
   Πρωτόδικη απόφαση: 17 χρόνια κάθειρξη για συμμετοχή στην οργάνωση, σε
   ληστεία και έκρηξη με ελαφρυντικό της ειλικρινούς μεταμέλειας.
   Εφετειακή απόφαση: 8 χρόνια κάθειρξη για συμμετοχή σε μια ληστεία, αθώος
   για όλες τιςς άλλες πράξεις με το ελαφρυντικό της ειλικρινούς μεταμέλειας.
   Κώστας Τέλιος:
   Πρωτόδικη απόφαση: 25 χρόνια κάθειρξη για συμμετοχή σε δολοφονία, ληστεία,
   και έξρηξη με το ελαφρυντικό της ειλικρινούς μεταμέλειας.
   Εφετειακή απόφαση: 22 χρόνια κάθειρξη για συμμετοχή σε δολοφονία και
   ληστεία, με το ελαφρυντικό της ειλικρινούς μεταμέλειας.
   Κώστας Καρατσόλης:
   Πρωτόδικη απόφαση: 25 χρόνια κάθειρξη για συμμετοχή στην οργάνωση, σε
   ληστεία και έκρηξη.
   Εφετειακή απόφαση: 17 χρόνια κάθειρξη για συμμετοχή στην οργάνωση, σε
   ληστεία και έκρηξη.
   Διονύσης Γεωργιάδης:
   Πρωτόδικη απόφαση: 9 χρόνια για συμμετοχή σε ληστεία, έκρηξη και στην
   οργάνωση.
   Εφετειακή απόφαση: 8 κάθειρξη για συμμετοχή στην οργάνωση, σε ληστεία και
   έκρηξη.
   Πάτροκλος Τσελέντης:
   Πρωτόδικη απόφαση: 25 χρόνια κάθειρξη για συμμετοχή σε υποθέσεις
   δολοφονίας και ληστεία, με το ελαφρυντικό της ειλικρινούς μεταμέλειας.
   Εφετειακή απόφαση: 25 χρόνια κάθειρξη για συμμετοχή σε υποθέσεις
   δολοφονίας και σε ληστεία με το ελαφρυντικό της ειλικρινούς μεταμέλειας.
   Σωτήρης Κονδύλης:
   Πρωτόδικη απόφαση: 25 χρόνια κάθειρξη για συμμετοχή σε ληστεία και έκρηξη
   με το ελαφρυντικό της ειλικρινούς μεταμέλειας.
   Εφετειακή απόφαση: 11 χρόνια και 3 μήνες κάθειρξη για συμμετοχή σε υπόθεση
   ληστείας και έκρηξη με το ελαφρυντικό της ειλικρινούς μεταμέλειας.
   Νίκος Παπαναστασίου:
   Πρωτόδικη απόφαση: 8 χρόνια για συμμετοχή στην οργάνωση.
   Εφετειακή απόφαση: Παύει η ποινική του δίωξη λόγω παραγραφής.
   Γιάννης Σερίφης:
   Πρωτόδικη απόφαση: Αθώος, αλλά ασκήθηκε έφεση από τον εισαγγελέα.
   Αγγελική Σωτηροπούλου:
   Πρωτόδικη απόφαση: Αθώα, ασκήθηκε έφεση από τον εισαγγελέα.
   Εφετειακή απόφαση: Κρίνεται αθώα.
   Θεολόγος Ψαραδέλλης:
   Πρωτόδικη απόφαση: Κρίνεται αθώος.
   Ανέστης Παπαναστασίου:
   Πρωτόδικη απόφαση: Κρίνεται αθώος.
   ^[5]

[Επεξεργασία] Παραπομπές

    1. ↑ Με καταθέσεις μαρτύρων για τις υποθέσεις Τσαντ και Μάτη η ενδέκατη
       μέρα της δίκης
    2. ↑ Ένθετο: 17 Νοέμβρη. Η αρχή και το τέλος της σημαντικότερης ελληνικής
       τρομοκρατικής οργάνωσης, εφημερίδα «Τα Νέα» 2008, σελ. 117-126 (ISBN
       978-960-496-111-11)
    3. ↑ Η παρεμπίπτουσα απόφαση του Τριμελούς Εφετείου για το αν τα
       εγκλήματα της 17Ν ήταν πολιτικά από την Ελευθεροτυπία της 15ης Μαρτίου
       2003
    4. ↑ Οριστική απόφαση του δικαστηρίου, in.gr 14 Μαΐου 2007
    5. ↑ Ένθετο: 17 Νοέμβρη. Η αρχή και το τέλος της σημαντικότερης ελληνικής
       τρομοκρατικής οργάνωσης, εφημερίδα «Τα Νέα» 2008, σελ 128-129 (ISBN
       978-960-496-111-11)

[Επεξεργασία] Εξωτερικοί σύνδεσμοι

   Wikisource logo
   Στη Βικιθήκη υπάρχει υλικό που έχει σχέση με το θέμα:
   Προκηρύξεις της 17 Νοέμβρη

     • Προκυρήξεις που φέρουν την υπογραφή της οργάνωσης
     • Αφιέρωμα του BBC για την οργάνωση (στα Ελληνικά)
     • Τα πρακτικά του εφετείου που δικάζει τους καταδικασθέντες από την
       Ελευθεροτυπία
     • Αφιέρωμα για την οργάνωση από το in.gr
     • Αφιέρωμα για την δίκη από το in.gr

   Ανακτήθηκε από
   "http://el.wikipedia.org/wiki/%CE%95%CF%80%CE%B1%CE%BD%CE%B1%CF%83%CF%84%CE%B1%CF%84%CE%B9%CE%BA%CE%AE_%CE%9F%CF%81%CE%B3%CE%AC%CE%BD%CF%89%CF%83%CE%B7_17_%CE%9D%CE%BF%CE%AD%CE%BC%CE%B2%CF%81%CE%B7"
   Κατηγορία: Τρομοκρατία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Brezhoneg
     • Deutsch
     • English
     • Español
     • Suomi
     • Français
     • עברית
     • ქართული
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Русский
     • Slovenčina
     • Српски / Srpski
     • ไทย
     • Türkçe
     • Українська

     • Τελευταία τροποποίηση 11:06, 15 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
