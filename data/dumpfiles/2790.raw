   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Χαϊδελβέργη

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 49°24′44″N 8°42′36″E﻿ /
   ﻿49.412222, 8.71

                             Χαϊδελβέργη
   Έμβλημα της πόλης Γεωγραφική θέση της
   πόλης στον χάρτη της Γερμανίας
   Χώρα:                                Γερμανία
   Ομόσπονδο Κρατίδιο:     Βάδη-Βυρτεμβέργη
   Περιφέρεια:                    Ράϊν - Νέκαρ
   Επαρχία:                          Ανεξάρτητη αστική
                                            περιφέρεια
   Δήμαρχος:                        Δρ. Έκαρτ Βύρτσνερ
   Πληθυσμός:                      142.993 (31 Δεκ. 2005)
   Έκταση:                            108,83 km^2
   Αριθμός δημοτικών        14
   διαμερισμάτων:
   Τηλεφωνικός κωδικός:   06221
   Ταχυδρομικοί κωδικοί: 69001-69126
   Πινακίδες                       HD
   αυτοκινήτων:
   Δικτυακός τόπος:           http://www.heidelberg.de

   Η Χαϊδελβέργη (γερμ. Heidelberg) είναι μια
   γραφική πόλη της Γερμανίας χτισμένη
   στις όχθες του ποταμου Νέκαρ (γερμ. Neckar).
   Διοικητικά ανήκει στο κρατίδιο της
   Βάδης-Βυρτεμβέργης και γεωγραφικά
   βρίσκεται στο βορειοδυτικό άκρο του
   κρατιδίου αυτού. Στο παρελθόν αποτέλεσε
   ένα κέντρο του γερμανικού ρομαντισμού,
   ενώ σήμερα αποτελεί έναν από τους
   κυριότερους τουριστικούς προορισμούς,
   κυρίως χάρη στα γραφικά ερείπια του
   παλατιού, την παλιά πόλη (γερμ. Altstadt), το
   ποτάμι και τα λοιπά αξιοθέατα. Ιδιαίτερα
   γνωστό είναι το πανεπιστήμιο, το οποίο
   ιδρύθηκε το 1386 μ.Χ. και είναι το
   παλαιότερο της Γερμανίας.

   Πίνακας περιεχομένων

     * 1 Γεωγραφία
     * 2 Ιστορία
     * 3 Δημοτικά Διαμερίσματα
     * 4 Αξιοθέατα
     * 5 Γύρω από τη Χαϊδελβέργη

          * 5.1 Πόλεις
          * 5.2 Φυσικά Αξιοθέατα
          * 5.3 Αστεροειδής

     * 6 Γκαλερί
     * 7 Εξωτερικές Συνδέσεις

[Επεξεργασία] Γεωγραφία

   Την πόλη διασχίζει ο ποταμός Νέκαρ ο
   οποίος δημιουργεί μια κοιλάδα, στην
   οποία είναι χτισμένη η πόλη. Τα
   υψηλότερα βουνά της περιοχής είναι το
   Königstuhl, νότια της πόλης, με υψόμετρο 568
   μέτρα, και το Heiligenberg, βόρεια της πόλης, με
   υψόμετρο 445 μέτρα.

[Επεξεργασία] Ιστορία

   Στην περιοχή της Χαϊδελβέργης έχει
   αποδειχτεί ότι αναπτύχθηκαν
   προϊστορικοί οικισμοί. Το 1907 βρέθηκε
   στην περιοχή Mauer η κάτω γνάθος του homo
   heidelbergensis. Η λεγόμενη και γνάθος του Mauer
   φέρεται να έχει ηλικία περίπου 600.000 ετών.
   Την περίοδο της Ρωμαϊκής Αυτοκρατορίας
   ο ευρύτερος γεωγραφικός χώρος της
   Χαϊδελβέργης υπήρξε πολιτικό,
   θρησκευτικό και πολιτιστικό κέντρο, με
   κέντρο την ρωμαϊκή πόλη Lopodunum, το
   σημερινό Λάντενμπουργκ (γερμ. Ladenburg).
   Ωστόσο, η παλαιότερη γραπτή αναφορά για
   την ύπαρξη πόλης με το όνομα Χαϊδελβέργη
   ανάγεται στον μεσαίωνα και συγκεκριμένα
   στο 1196. Το 1386 ιδρύεται το πανεπιστήμιο
   της Χαϊδελβέργης, το οποίο είναι το
   παλαιότερο στη Γερμανία. Από το 1225 η πόλη
   αποτελεί την έδρα του πριγκηπάτου του
   Παλατινάτου, ενός μεσαιωνικού
   γερμανικού κρατιδίου, του οποίου ο
   ηγέτης, είχε τον τίτλο του εκλέκτορα.
   Ήταν δηλαδή ένας από τους επτά γερμανούς
   ηγεμόνες που εξέλεγαν τον Αυτοκράτορα
   της Αγίας Ρωμαϊκής Αυτοκρατορίας του
   Γερμανικού Έθνους. Το 1421 ιδρύεται η
   βιβλιοθήκη της Χαϊδελβέργης (λατ. bibliotheca
   palatina), η οποία αποτελεί μέχρι σήμερα την
   παλαιότερη της Γερμανίας. Κατά τον
   τριακονταετή πόλεμο, το 1623, η bibliotheca palatina
   έγινε αντικείμενο αρπαγής από τον
   στρατηγό Tilly, και παραχωρήθηκε στο
   Βατικανό (λατ. bibliotheca apostolica vaticana). Το 1688
   και το 1693 η πόλη καταστράφηκε ολικώς από
   τους Γάλλους κατά τον πόλεμο για την
   διαδοχή του Παλατινάτου (γερμ. pfälzischer
   Erbfolgekrieg). Η ανοικοδόμηση της πόλης μετά
   την καταστροφή άρχισε αμέσως, αλλά
   μερικά χρόνια αργότερα πυρκαγιά επέφερε
   μεγαλύτερο πλήγμα στην πόλη, σε σχέση με
   την ζημιά που προκάλεσε ο πόλεμος κατά
   της Γαλλίας. Το 1720 ο εκλέκτορας
   Κάρολος-Φίλιππος μεταφέρει την έδρα των
   ηγεμόνων του Παλατινάτου στη γειτονική
   πόλη Μάνχαϊμ. Το 1848 η συνέλευση
   φιλελεύθερων δημοκρατικών πολιτικών
   συνιστά ένα προκαταρκτικό κοινοβούλιο,
   που αποτελεί το σημαντικό βήμα για την
   δημιουργία του πρώτου γερμανικού
   κοινοβουλίου στη Φρανκφούρτη. Οι
   ενέργειες αυτές καταπνίγονται από τον
   πρωσσικό στρατό. Το 1871 προσχωρεί η
   περιοχή στη Γερμανική Αυτοκρατορία και
   ακολουθεί πλέον την ιστορική πορεία της
   Γερμανίας στον 20ο αιώνα.

[Επεξεργασία] Δημοτικά Διαμερίσματα

   [IMG]
   [IMG]
   Περιοχές της Χαϊδελβέργης

   Η πόλη της Χαϊδελβέργης συγκροτείται
   από 14 περιοχές:

     * Κεντρικά

          * Παλιά Πόλη (γερμ. Altstadt), Μπέργκχαϊμ
            (γερμ. Bergheim), Βέστσταντ (γερμ. Weststadt)

     * Βόρεια

          * Νόιενχαϊμ (γερμ. Neuenheim),
            Χάντσουσχαϊμ (γερμ. Handschuhsheim)

     * Ανατολικά

          * Τσίγκελχάουζεν (γερμ. Ziegelhausen),
            Σλίρμπαχ (γερμ. Schlierbach)

     * Νότια

          * Ζύντσταντ (γερμ. Südstadt), Ρόρμπαχ
            (γερμ. Rohrbach), Έμερτσγκρουντ (γερμ.
            Emmertsgrund), Μπόξμπεργκ (γερμ. Βoxberg)

     * Νοτιοδυτικά

          * Κίρχχαϊμ (γερμ. Kirchheim)

     * Δυτικά

          * Πφάφενγκρουντ (γερμ. Pfaffengrund),
            Βίμπλιγκεν (γερμ. Wieblingen)

   Μία νέα περιοχή σχεδιάζεται να χτιστεί
   μεταξύ Βέστσταντ και Βίμπλιγκεν, και
   έχει ήδη ονομαστεί ως Bahnstadt.

[Επεξεργασία] Αξιοθέατα

   [IMG]
   [IMG]
   Η Χαϊδελβέργη και οι άλλες πόλεις της
   κοιλάδας του Νέκαρ

   Τα σημαντικότερα αξιοθέατα της πόλης
   είναι το Παλάτι (γερμ. Schloss), χτισμένο
   στις πλαγιές του βουνού Königstuhl, ο δρόμος
   των φιλοσόφων (γερμ. Philosophenweg), από τον
   οποίο έχει κανείς την πιο ωραία θέα της
   πόλης, η παλιά πόλη (γερμ. Altstadt) με τον
   πεζόδρομο, που θεωρείται ο μεγαλύτερος
   της Γερμανίας και ένας από τους
   μεγαλύτερους της Ευρώπης, με μήκος 1,6 χμ.
   και με πολλά εμπορικά καταστήματα,
   όμορφα δρομάκια με εστιατόρια και
   καφετέριες. Στην πόλη κυριαρχούν πολλές
   μεσαιωνικές και νεώτερης περιόδου
   εκκλησίες, όπως η εκκλησία του Αγίου
   Πνεύματος, και η εκκλησία των Ιησουϊτών.
   Επίσης υπάρχουν τα παλιά κτίρια του
   ιστορικού πανεπιστημίου, η λεγόμενη
   «φυλακή των φοιτητών», ο «πύργος των
   μαγισσών», που είναι τμήμα του
   μεσαιωνικού οχυρωματικού τείχους, το
   ξενοδοχείο Zum Ritter, το οποίο
   χρονολογείται από το 1592 και είναι το
   μόνο που δεν καταστράφηκε, και η παλιά
   γέφυρα (γερμ. Alte Brücke) που ενώνει την πόλη
   με την απέναντι όχθη.

[Επεξεργασία] Γύρω από τη Χαϊδελβέργη

  [Επεξεργασία] Πόλεις

   Σε κοντινή απόσταση από την πόλη
   βρίσκονται οι μεγάλες πόλεις Μάνχαϊμ
   και Λούντβιχσχαφεν, καθώς και οι
   ιστορικές πόλεις Σπέγιερ, Βορμς,
   Σβέτσιγκεν, και πιό μακριά η
   Μπάντεν-Μπάντεν (νότια) και η
   Φρανκφούρτη (βόρεια).

  [Επεξεργασία] Φυσικά Αξιοθέατα

   Σε κοντινή απόσταση βρίσκεται η κοιλάδα
   του ποταμού Νέκαρ και πιο μακριά ο
   ποταμός Ρήνος (γερμ. Rhein) και ο Μέλας
   Δρυμός (γερμ. Schwarzwald).

  [Επεξεργασία] Αστεροειδής

     * Ο μεγάλος αστεροειδής 325 Χαϊδελβέργη
       (325 Heidelberga), που ανακαλύφθηκε το 1892, πήρε
       το όνομά του από τη Χαϊδελβέργη.

[Επεξεργασία] Γκαλερί

[IMG]

Η "Untere
Straße"
(κάτω                          [IMG]                [IMG]
οδός),     [IMG]
ένα                             Καθολική     Χαρακτηριστικό
γραφικό Η παλιά       Ιησουητική γλυπτό στην
σοκάκι   γέφυρα        εκκλησία     παλιά γέφυρα
στο
κέντρο
της
παλιάς
πόλης
[IMG]          [IMG]

Η πύλη    Η εκκλησία
της         του Αγίου
παλιάς   Πνεύματος
γέφυρας (Heiliggeistkirche)

[Επεξεργασία] Εξωτερικές Συνδέσεις

     * Επίσημη Σελίδα της πόλης της
       Χαϊδελβέργης
     * Guide για το παλάτι της Χαϊδελβεργης, σε 7
       γλώσσες
     * Επίσημη σελίδα του Πανεπιστημίου
       Χαϊδελβέργης

   π • σ • ε
            Πόλεις της Βάδης-Βυρτεμβέργης
   Βάιμπλινγκεν  · Έσλιγκεν  ·
   Φράιμπουργκ  · Ζιντελφίγκεν
    · Καρλσρούη  · Κωνσταντία
   (Konstanz)  · Λούντβιχσμπουργκ  · Grosses Landeswappen
   Μάνχαϊμ  · Μπάντεν-Μπάντεν    Baden-Wuerttemberg.png
    · Ουλμ  · Πφόρτσχαϊμ  ·
   Στουτγκάρδη  · Τύμπιγκεν  ·
   Χαϊδελβέργη  · Χαϊλμπρόν

   Ανακτήθηκε από
   "http://el.wikipedia.org/wiki/%CE%A7%CE%B1%CF%8A%CE%B4%CE%B5%CE%BB%CE%B2%CE%AD%CF%81%CE%B3%CE%B7"
   Κατηγορίες: Πόλεις της Γερμανίας |
   Βάδη-Βυρτεμβέργη

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Nordfriisk
     * Afrikaans
     * Alemannisch
     * العربية
     * Azərbaycanca
     * Български
     * Brezhoneg
     * Bosanski
     * Català
     * Česky
     * Cymraeg
     * Dansk
     * Deutsch
     * Dolnoserbski
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Frysk
     * Galego
     * עברית
     * Hrvatski
     * Hornjoserbsce
     * Magyar
     * Bahasa Indonesia
     * Ido
     * Íslenska
     * Italiano
     * 日本語
     * ქართული
     * Қазақша
     * 한국어
     * Latina
     * Lëtzebuergesch
     * Lietuvių
     * Latviešu
     * Македонски
     * Nāhuatl
     * Plattdüütsch
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Deitsch
     * Polski
     * Piemontèis
     * پنجابی
     * Português
     * Runa Simi
     * Rumantsch
     * Română
     * Armãneashce
     * Русский
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * Türkçe
     * ئۇيغۇرچە / Uyghurche‎
     * Українська
     * Tiếng Việt
     * Volapük
     * Winaray
     * Yorùbá
     * 中文
     * Bân-lâm-gú

     * Τελευταία τροποποίηση 21:26, 28 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
