   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

            Παγκόσμιο κύπελλο ποδοσφαίρου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Παγκόσμιο κύπελλο ποδοσφαίρου ή αλλιώς
   Μουντιάλ είναι μιά ποδοσφαιρική
   διοργάνωση η οποία πραγματοποιείται
   κάθε τέσσερα χρόνια υπό την αιγίδα της
   Παγκόσμιας Ομοσπονδίας Ποδοσφαίρου (FIFA).
   Σε αυτήν παίρνουν μέρος οι εθνικές
   ομάδες των χωρών μελών της ομοσπονδίας,
   οι οποίες κατάφεραν να προκριθούν
   ύστερα από προκριματικούς αγώνες.
   Θεωρείται η κορυφαία ποδοσφαιρική
   διοργάνωση η οποία καταφέρνει να
   προσελκύσει πλήθος θεατών, τηλεθεατών
   και χορηγών.

   Για το έτος 2010 το παγκόσμιο κύπελλο
   ποδοσφαίρου διεξήχθη στην χώρα της
   Νοτίου Αφρικής με την συμμετοχή 32
   εθνικών ομάδων και από τις πέντε
   ηπείρους. Νικήτρια ανακηρύχθηκε η ομάδα
   της εθνική ομάδα της Ισπανίας
   κερδίζοντας στον τελικό της διοργάνωσης
   την εθνική ομάδα της Ολλανδίας στην
   παράταση.

   Πολυνίκης του θεσμού είναι η Βραζιλία με
   πέντε κατακτήσεις, ενώ σημαντικές
   επιτυχίες έχουν πετύχει επίσης η
   Αργεντινή, η Γερμανία και η Ιταλία.

   Πίνακας περιεχομένων

     * 1 Ιστορία
     * 2 Τρόπαιο
     * 3 Δομή

          * 3.1 Προκριματική φάση
          * 3.2 Τελική φάση

     * 4 Επιλογή διοργανωτών
     * 5 Μουντιάλ και τηλεόραση
     * 6 Αποτελέσματα

          * 6.1 Αναλυτικά αποτελέσματα (1η - 4η
            θέση)
          * 6.2 Συνοπτικά οι τροπαιούχοι
          * 6.3 Επιτυχημένες εθνικές ομάδες
          * 6.4 Καλύτερες επιδόσεις ανά ζώνες
            ηπείρων

     * 7 Εξωτερικοί σύνδεσμοι
     * 8 Παραπομπές

[Επεξεργασία] Ιστορία

   Αν και η πρώτη ποδοσφαιρική ομάδα στον
   κόσμο δημιουργήθηκε το 1857 (Sheffield Football Club),
   μόλις το 1905 έγινε η πρώτη συζήτηση για τη
   δημιουργία ενός παγκόσμιου
   ποδοσφαιρικού πρωταθλήματος από τη FIFA
   (Παγκόσμια Ποδοσφαιρική Ομοσπονδία).

   Το ποδόσφαιρο έκανε την πρώτη παγκόσμια
   εμφάνισή του στους Ολυμπιακούς Αγώνες
   του 1908 στο Λονδίνο, αγώνες οι οποίοι δεν
   στέφθηκαν και με επιτυχία. Όμως 13 χρόνια
   αργότερα ο Ζιλ Ριμέ εκλέγεται πρόεδρος
   της FIFΑ και ονειρεύεται όλος ο πλανήτης
   να ενωθεί με μία ποδοσφαιρική μπάλα,
   επιδιώκει να μιλήσουν όλοι την γλώσσα
   του ποδοσφαίρου. Έτσι 6 χρόνια αργότερα,
   υπό την εποπτεία και προεδρία του Ριμέ,
   5μελής επιτροπή (Μπονέ, Μέισλ, Ντελονέ,
   Φερετί και Λίνεμαν) σχεδιάζει τη
   δημιουργία του Πρώτου Παγκοσμίου
   Κυπέλλου. Οι προτάσεις πέφτουν η μία
   μετά την άλλη, εγκρίνονται και ο Μπονέ
   γίνεται ο πρόεδρος της Οργανωτικής
   Επιτροπής του Παγκοσμίου Κυπέλλου.
   Τελικά είναι η Ουρουγουάη, η χώρα στην
   οποία αποφασίζεται να διοργανωθεί ο
   πρώτος αγώνας του παγκόσμιου κυπέλλου,
   παρά τις αντιρρήσεις πολλών ευρωπαϊκών
   χωρών, οι οποίες απείλησαν με αποχή τους
   από το ΠΚ έαν αυτό γινόταν σε χώρα της
   Λατινικής Αμερικής.

   Τελικά στις 7 Ιουλίου 1930 γίνεται η πρώτη
   κλήρωση για τους 4(!) ομίλους του ΠΚ με
   μόνο 13 ομάδες να συμμετέχουν, ενώ 6 μέρες
   αργότερα το σφύριγμα του διαιτητή
   Ντομίνγκο Λομπάρντι, ξεκινά τον αγώνα
   Μεξικού-Γαλλίας. Στο 19ο λεπτό ο Γάλλος
   Λοράν ανοίγει το σκορ και γίνεται ο
   πρώτος παίκτης που θα σκοράρει σε
   παγκόσμιο κύπελλο. Τελικά οι Γάλλοι θα
   επικρατήσουν 4-1. Η ιστορία αρχίζει να
   γράφεται...

[Επεξεργασία] Τρόπαιο

   [IMG]
   [IMG]
   Το τρόπαιο Ζιλ Ριμέ.
   [IMG]
   [IMG]
   Το σύγχρονο (2010) τρόπαιο του Παγκοσμίου
   Κυπέλλου Ποδοσφαίρου

   Από το 1930 μέχρι το 1970, στους νικητές
   δινόταν το τρόπαιο Ζιλ Ριμέ (φωτό).
   Αρχικά ήταν γνωστό ως Παγκόσμιο Κύπελλο,
   αλλά το 1946 μετονομάστηκε σε Ζιλ Ριμέ
   προς τιμήν του ανθρώπου που διοργάνωσε
   το Πρώτο Παγκόσμιο Κύπελλο. Στο
   Παγκόσμιο Κύπελλο Ποδοσφαίρου του 1970, η
   ποδοσφαιρική ομάδα της Βραζιλίας
   κέρδισε το Παγκόσμιο Κύπελλο για τρίτη
   φορά και αποφασίστηκε να της δοθεί το
   κύπελλο μόνιμα. Όμως κλάπηκε το 1983 και
   δεν βρέθηκε ποτέ.

   Μετά το 1970, σχεδιάστηκε ένα νέο τρόπαιο,
   γνωστό σαν Τρόπαιο του Παγκόσμιου
   Κυπέλλου. Μετά τη κλοπή του Ζιλ Ριμέ,
   αποφασίστηκε να μη δοθεί ποτέ σε κανέναν
   μόνιμα, όσες φορές κι αν το κερδίσει μια
   ομάδα. Η Αργεντινή, Η Γερμανία (ως Δυτική
   Γερμανία), η Ιταλία κι η Βραζιλία, έχουν
   κερδίσει το δεύτερο τρόπαιο δύο φορές.
   Το τρόπαιο δεν θα αντικατασταθεί μέχρι
   το 2038, οπότε και θα γεμίσει ο χώρος στο
   κύπελλο, όπου αναγράφονται τα ονόματα
   των τροπαιούχων.

   Το τρόπαιο έχει ύψος 36 εκατοστά, είναι
   από χρυσό 18 καρατίων και ζυγίζει 10,97
   κιλά. Η βάση του αποτελείται από δυο
   στρώματα ημιπολύτιμου μαλαχίτη και στο
   κάτω μέρος του αναγράφονται οι χρονιές
   και οι νικητές του κυπέλλου από το 1974 και
   ύστερα.

   Οι νικητές κρατάνε το κύπελλο για 4
   χρόνια, μέχρι την επόμενη διοργάνωση και
   ύστερα παίρνουν ένα επιχρυσωμένο
   ακριβές αντίγραφο.

[Επεξεργασία] Δομή

  [Επεξεργασία] Προκριματική φάση

   Από το δεύτερο μουντιάλ του 1934,
   θεσπίστηκε η προκριματική φάση για να
   ορίζονται οι ομάδες που θα μετέχουν στην
   τελική φάση. Η προκριματική φάση γίνεται
   σε κάθε ηπειρωτική ζώνη (Αφρική, Ασία,
   Βόρεια και Κεντρική Αμερική και
   Καραϊβική, Νότια Αμερική, Ωκεανία,
   Ευρώπη) που επιτηρούνται από τις
   αντίστοιχες συνομοσπονδίες τους. Η FIFA
   ορίζει εκ των προτέρων τον αριθμό των
   θέσεων για κάθε ζώνη, που οδηγεί στη
   τελική φάση του Παγκοσμίου Κυπέλλου. Ο
   αριθμός αυτός προκύπτει τόσο από τη
   σχετική δυναμική των εθνικών ομάδων που
   μετέχουν στην εκάστοτε συνομοσπονδία,
   όσο κι από την πίεση που ασκούν οι
   τελευταίες στην FIFA.

   Η διαδικασία των προκριματικών ξεκινά
   δύο χρόνια πριν την έναρξη της τελικής
   φάσης. Οι δομές των προκριματικών
   τουρνουά διαφέρουν ανάμεσα στις
   ηπειρωτικές ζώνες. Συνήθως, μια ή δύο
   θέσεις αποδίδονται στους νικητές
   διηπειρωτικών πλέι-οφ. Για παράδειγμα, ο
   νικητής της ζώνης της Ωκεανίας παίζει
   διπλό αγώνα (πλέι-οφ) με τον πέμπτο της
   ζώνης της Νοτίου Αμερικής, για να
   προκύψει η ομάδα που θα πάρει το
   εισητήριο για τα τελικά (αποτελέσματα
   διηπειρωτικού 2006). Από το 1938 και ύστερα,
   οι διοργανώτριες χώρες παίρνουν
   αυτόματα μια θέση για τα τελικά, χωρίς να
   αγωνίζονται στη προκριματική φάση. Αυτό
   το προνόμιο είχαν κι οι νικήτριες χώρες
   για να υπερασπιστούν τον τίτλο τους στο
   επόμενο μουντιάλ, αλλά από το 2006
   καταργήθηκε. Πλέον κι οι νικήτριες χώρες
   αγωνίζονται κανονικά στα προκριματικά
   της αντίστοιχης ηπειρωτικής τους ζώνης.

  [Επεξεργασία] Τελική φάση

   Στη σημερινή τελική φάση του Μουντιάλ
   μετέχουν 32 εθνικές ομάδες που
   αγωνίζονται για έναν περίπου μήνα στα
   γήπεδα της διοργανώτριας χώρας (ή χωρών
   αν πρόκειται για συνδιοργάνωση). Η
   τελική φάση με τη σειρά της χωρίζεται σε
   δυο φάσεις: στη φάση των ομίλων και στη
   φάση των νοκάουτ παιχνιδιών.

   Στη φάση των ομίλων, οι ομάδες
   χωρίζονται σε οκτώ ομίλους των τεσσάρων
   ομάδων. Οι οκτώ καλύτερες ομάδες του
   μουντιάλ (που προκύπτουν με βάση τη
   βαθμολογία της FIFA αλλά και την απόδοσή
   τους στα προηγούμενα μουντιάλ) μπαίνουν
   επικεφαλής σε κάθε όμιλο. Οι υπόλοιπες
   ομάδες κατανέμονται τυχαία. Από το
   μουντιάλ του 1998, έχουν θεσπιστεί
   περιορισμοί για να διασφαλίσουν ότι
   κανένας όμιλος δεν θα περιέχει 2
   ευρωπαϊκές ομάδες, ή περισσότερες από
   μία ομάδα από κάθε άλλη συνομοσπονδία.
   Έτσι, η κάθε ομάδα παίζει τρία παιχνίδια
   στον όμιλό της, ενώ στον τελευταίο γύρο
   (τρίτο παιχνίδι) τα παιχνίδια του ομίλου
   γίνονται ταυτόχρονα για να είναι δίκαιο
   για όλες τις ομάδες.

   Οι δύο πρώτες ομάδες του κάθε ομίλου
   προκρίνονται για την φάση των νοκ-άουτ
   παιχνιδιών. Η βαθμολογία των ομάδων
   στους ομίλους γίνεται με πόντους. Από το
   1994, η νίκη ισούται με τρεις πόντους, η
   ισοπαλία ισούται με έναν πόντο και η
   ήττα δεν δίνει πόντο (προηγουμένως η
   νίκη έδινε δύο πόντους αντί για τρεις).
   Αν δυο ή περισσότερες ομάδες τελειώσουν
   με τους ίδιους πόντους,
   χρησιμοποιούνται άλλα κριτήρια: πρώτα
   είναι η διαφορά τερμάτων, μετά το σύνολο
   των τερμάτων που πέτυχε η ομάδα, μετά τα
   αποτελέσματα των αγώνων των μεταξύ των
   ισόπαλων (σε πόντους) ομάδων και τέλος ο
   αριθμός των ισοπαλιών.

   Η φάση των παιχνιδιών νοκ άουτ γίνεται
   με μονά παιχνίδια από τα οποία προκύπτει
   ένας νικητής. Αν υπάρξει ισοπαλία, τότε
   γίνεται παράταση του παιχνιδιού και αν
   χρειαστεί γίνονται και πέναλτι. Η φάση
   των νοκ άουτ ξεκινά από τον "γύρο των 16"
   στον οποίο ο νικητής του κάθε ομίλου
   παίζει με τον δεύτερο του άλλου ομίλου.
   Μετά γίνονται τα προημιτελικά, τα
   ημιτελικά και ο μεγάλος τελικός. Οι
   ομάδες που χάνουν στα ημιτελικά παίζουν
   στον μικρό τελικό για τη τρίτη θέση.

[Επεξεργασία] Επιλογή διοργανωτών

   Η διοργάνωση των πρώτων μουντιάλ
   δίνονταν στις χώρες κατά τη διάρκεια των
   συναντήσεων της συνέλευσης της FIFA. Η
   επιλογή της τοποθεσίας διεξαγωγής των
   αγώνων αποτελούσε πεδίο αντιπαράθεσης,
   ιδιαίτερα ανάμεσα στις χώρες της
   Λατινικής Αμερικής και της Ευρώπης, τα
   δύο ποδοσφαιρικά κέντρα της εποχής (αλλά
   και σήμερα). Κι αυτό γιατί τις δύο
   ηπείρους χώριζε ταξίδι τριών εβδομάδων
   με πλοίο. Για παράδειγμα, η επιλογή της
   Ουρουγουάης σαν τη χώρα που θα
   διοργάνωνε το πρώτο μουντιάλ, οδήγησε
   στη συμμετοχή μόνο τεσσάρων ευρωπαϊκών
   εθνικών ομάδων στο τουρνουά.[4] Τα δύο
   επόμενα Παγκόσμια Κύπελλα έγιναν στην
   Ευρώπη. Ιδιαίτερα η απόφαση να γίνει
   δεύτερο συνεχόμενο μουντιάλ στην Ευρώπη
   το 1938, αποτέλεσε πεδίο διαμάχης, αφού οι
   αμερικάνικες ομάδες είχαν καταλάβει ότι
   το μουντιάλ θα γίνεται εναλλάσσεται
   διαδοχικά ανάμεσα στις δύο ηπείρους. Το
   αποτέλεσμα ήταν οι εθνικές ομάδες της
   Αργεντινής και της Ουρουγουάης να
   μποϊκοτάρουν το Παγκόσμιο Κύπελλο του
   1938, στη Γαλλία.[5]

   Μετά το Παγκόσμιο Κύπελλο του 1958, για να
   αποφευχθούν μελλοντικές αντιπαραθέσεις
   και μποϊκοτάζ, η FIFA άρχισε να δίνει
   εναλλάξ τη διοργάνωση σε χώρες των δύο
   ηπείρων, πράγμα που συνεχίστηκε μέχρι
   και το μουντιάλ της Γαλλίας του 1998. Το
   Παγκόσμιο Κύπελλο του 2002, το οποίο
   συνδιοργανώθηκε από την Ιαπωνία και την
   Νότια Κορέα, ήταν το πρώτο που
   διεξάχθηκε στην Ασία (και γενικότερα το
   πρώτο σε χώρα μη-ευρωπαϊκή και
   μη-αμερικάνικη), ενώ το μουντιάλ του 2010
   στην Νότια Αφρική θα είναι το πρώτο που
   θα διοργανωθεί από αφρικάνικο κράτος.

   Το 2003 προσδιορίστηκε η Νότια Αμερική σαν
   η ήπειρος όπου θα διεξαχθεί το μουντιάλ
   του 2014 και καλέστηκαν να τοποθετηθούν τα
   μέλη της νοτιοαμερικάνικης
   συνομοσπονδίας (CONMEBOL) για την πρόταση
   της FIFA. Μετά από ένα μικρό διάστημα, κάθε
   κράτος της ηπείρου στήριζε τη Βραζιλία
   να αναλάβει τη διοργάνωση,
   δημιουργώντας έτσι τη περίεργη
   κατάσταση να έχει ανεπίσημα καθοριστεί
   -σχεδόν- ο διοργανωτής του Παγκόσμιου
   Κυπέλλου του 2014. Παρόλα αυτά, δεν είναι
   σίγουρο ότι η Βραζιλία θα αναλάβει τη
   διοργάνωση. Αν οι Βραζιλιάνοι
   αποσυρθούν, υπάρχει μια πρόταση να δοθεί
   από κοινού στην Χιλή και την Αργεντινή,
   όπως έγινε με την συνδιοργάνωση
   Ιαπωνίας/Κορέας το 2002. Σε περίπτωση που
   ούτε αυτό είναι εφικτό, θα εξεταστεί η
   μετακίνηση της διεξαγωγής της
   διοργάνωσης σε άλλη ήπειρο. Πάντως
   πρόσφατα, ο πρόεδρος της FIFA Γιόζεφ
   Μπλάτερ δήλωσε πως η Βραζιλία είναι
   "σχεδόν σίγουρο ότι θα είναι η
   διοργανώτρια του μουντιάλ του 2014".[6]

   Το σύστημα επιλογής της διοργανώτριας
   χώρας εξελίχθηκε έτσι ώστε σήμερα η
   επιλογή γίνεται από μια ειδική επιτροπή
   της FIFA. Η επίσημη επιλογή γίνεται έξι
   χρόνια πριν της διεξαγωγή του τουρνουά.

[Επεξεργασία] Μουντιάλ και τηλεόραση

   [IMG]
   [IMG]
   Ο Γκολέο κι ο Πίλε, οι μασκότ του 2006 σε
   τρένο βαμμένο για το μουντιάλ.

   Το πρώτο Παγκόσμιο Κύπελλο που
   καλύφθηκε από την τηλεόραση ήταν του 1954.
   Σήμερα το μουντιάλ αποτελεί το αθλητικό
   γεγονός που έχει τη μεγαλύτερη
   τηλεθέαση στο κόσμο, ξεπερνώντας ακόμα
   και τους Ολυμπιακούς αγώνες^[1]. Οι
   τηλεθεατές που παρακολούθησαν το
   παγκόσμιο κύπελλο του 2002 έφτασαν τα 28.2
   δισεκατομμύρια^[2], ενώ τον τελικό
   παρακολούθησαν 1,1 δις άνθρωποι. Την
   κλήρωση των ομίλων εκείνου του μουντιάλ
   παρακολούθησαν 300 εκατομμύρια
   τηλεθεατές^[3].

   Κάθε μουντιάλ συνήθως έχει τη δική της
   μασκότ. Ο Γουΐλι, στη διοργάνωση του 1966,
   ήταν η πρώτη μασκότ στο μουντιάλ. Οι
   μασκότ του 2006 ήταν ο Γκολέο το λιοντάρι
   κι ο Πίλε η μπάλα.

[Επεξεργασία] Αποτελέσματα

  [Επεξεργασία] Αναλυτικά αποτελέσματα (1η -
  4η θέση)

Έτος Διοργανώτρια                        Τελικός                                        Μικρός τελικός
                 χώρα          Κυπελλούχος Σκορ       Φιναλίστ       Τρίτη θέση  Σκορ   Τέταρτη θέση
                                   Flag of Uruguay.svg              Flag of Argentina.svg       Flag of the United             Kingdom of Yugoslavia
  1930   Ουρουγουάη      Ουρουγουάη   4–2     Αργεντινή          States (3-2 aspect   Δ.Δ.^1  Flag.gif
                                                                                                ratio).svg ΗΠΑ              Γιουγκοσλαβία
                                   Flag of Italy          2–1     Flag of the Czech           Flag of the German             Flag of Austria.svg
  1934   Ιταλία              (1861-1946).svg        (παρ.) Republic.svg                Empire.svg           3–2     Αυστρία
                                   Ιταλία                     Τσεχοσλοβακία  Γερμανία
                                   Flag of Italy                    Flag of Hungary 1940.svg    Flag of Brazil.svg             Flag of Sweden.svg
  1938   Γαλλία              (1861-1946).svg        4–2     Ουγγαρία            Βραζιλία     4–2     Σουηδία
                                   Ιταλία
  1950   Βραζιλία          Flag of Uruguay.svg    2–1^2   Flag of Brazil.svg          Flag of Sweden.svg   3–1^2   Flag of the Spain Under
                                   Ουρουγουάη             Βραζιλία            Σουηδία                 Franco.png Ισπανία
                                   Flag of Germany.svg              Flag of Hungary             Flag of Austria.svg            Flag of Uruguay.svg
  1954   Ελβετία            Δυτ.                3–2     1949-1956.svg               Αυστρία       3–1     Ουρουγουάη
                                   Γερμανία                 Ουγγαρία
  1958   Σουηδία            Flag of Brazil.svg     5–2     Flag of Sweden.svg          Flag of France.svg   6–3     Flag of Germany.svg
                                   Βραζιλία                 Σουηδία              Γαλλία                   Δυτ. Γερμανία
                                   Flag of Brazil.svg               Flag of the Czech           Flag of Chile.svg              Civil ensign of SFR
  1962   Χιλή                  Βραζιλία       3–1     Republic.svg                Χιλή             1–0     Yugoslavia.svg
                                                                    Τσεχοσλοβακία                                 Γιουγκοσλαβία
  1966   Αγγλία              Flag of England.svg    4–2     Flag of Germany.svg         Flag of Portugal.svg 2–1     Flag of Soviet Union
                                   Αγγλία           (παρ.) Δυτ. Γερμανία    Πορτογαλία           2-3.JPG Σοβ. Ένωση
                                   Flag of Brazil.svg               Flag of Italy.svg           Flag of Germany.svg            Flag of Uruguay.svg
  1970   Μεξικό              Βραζιλία       4–1     Ιταλία                Δυτ.              1–0     Ουρουγουάη
                                                                                                Γερμανία
         Δυτική              Flag of Germany.svg              Flag of the                 Flag of Poland.svg             Flag of Brazil.svg
  1974   Γερμανία          Δυτ.                2–1     Netherlands.svg             Πολωνία       1–0     Βραζιλία
                                   Γερμανία                 Ολλανδία
                                   Flag of Argentina.svg  3–1     Flag of the                 Flag of Brazil.svg             Flag of Italy.svg
  1978   Αργεντινή        Αργεντινή     (παρ.) Netherlands.svg             Βραζιλία     2–1     Ιταλία
                                                                    Ολλανδία
  1982   Ισπανία            Flag of Italy.svg      3–1     Flag of Germany.svg         Flag of Poland.svg   3–2     Flag of France.svg
                                   Ιταλία                     Δυτ. Γερμανία    Πολωνία                 Γαλλία
  1986   Μεξικό              Flag of Argentina.svg  3–2     Flag of Germany.svg         Flag of France.svg   4–2     Flag of Belgium
                                   Αργεντινή               Δυτ. Γερμανία    Γαλλία         (παρ.) (civil).svg Βέλγιο
                                   Flag of Germany.svg              Flag of Argentina.svg       Flag of Italy.svg              Flag of England.svg
  1990   Ιταλία              Δυτ.                1–0     Αργεντινή          Ιταλία         2–1     Αγγλία
                                   Γερμανία
                                   Flag of Brazil.svg     0–0     Flag of Italy.svg           Flag of Sweden.svg             Flag of Bulgaria.svg
  1994   ΗΠΑ                    Βραζιλία       (3–2    Ιταλία                Σουηδία       4–0     Βουλγαρία
                                                          π.)
                                   Flag of France.svg               Flag of Brazil.svg          Civil Ensign of                Flag of the
  1998   Γαλλία              Γαλλία           3–0     Βραζιλία            Croatia.svg          2–1     Netherlands.svg
                                                                                                Κροατία                 Ολλανδία
  2002   Ν. Κορέα &          Flag of Brazil.svg     2–0     Flag of Germany.svg         Flag of Turkey.svg   3–2     Flag of South Korea.svg
         Ιαπωνία            Βραζιλία                 Γερμανία            Τουρκία                 Νότια Κορέα
                                   Flag of Italy.svg      1–1     Flag of France.svg          Flag of Germany.svg            Flag of Portugal.svg
  2006   Γερμανία          Ιταλία           (5–3    Γαλλία                Γερμανία     3–1     Πορτογαλία
                                                          π.)
                                   Flag of Spain.svg      1–0     Flag of the                 Flag of Germany.svg            Flag of Uruguay.svg
  2010   Νότια Αφρική   Ισπανία         (παρ.) Netherlands.svg             Γερμανία     3–2     Ουρουγουάη
                                                                    Ολλανδία
  2014   Βραζιλία

   ^1 Στην πρώτη διοργάνωση του 1930 δεν
   υπήρξε μικρός τελικός ανάμεσα στις
   ηττημένες των δύο ημιτελικών, ΗΠΑ και
   Γιουγκοσλαβία. Ωστόσο σήμερα η FIFA
   κατατάσσει στην 3η θέση τις ΗΠΑ και στην
   4η τη Γιουγκοσλαβία, με κριτήριο το
   σύνολο των αποτελεσμάτων τους στη
   διοργάνωση.
   ^2 Στη διοργάνωση του 1950 δεν διεξήχθη
   φάση με αγώνες νοκ άουτ, αλλά
   δημιουργήθηκε ένας τελικός όμιλος στον
   οποίο συμμετείχαν οι 4 ομάδες που
   προκρίθηκαν ως πρώτες από τους αρχικούς
   ομίλους. Ως εκ τούτου, δεν διοργανώθηκε
   τελικός και μικρός τελικός. Οι δύο
   αγώνες Ουρουγουάη - Βραζιλία και Σουηδία
   - Ισπανία λογαριάζονται ως τέτοιοι,
   καθώς συμπτωματικά έτυχε να διεξαχθούν
   την τελευταία αγωνιστική και να κρίνουν
   τις θέσεις 1–2 και 3–4.

  [Επεξεργασία] Συνοπτικά οι τροπαιούχοι

   Τροπαιούχοι των μουντιάλ
   1930            Ουρουγουάη
   1934            Ιταλία
   1938            Ιταλία
   1950            Ουρουγουάη
   1954            Δ.Γερμανία
   1958            Βραζιλία
   1962            Βραζιλία
   1966            Αγγλία
   1970            Βραζιλία
   1974            Δ.Γερμανία
   1978            Αργεντινή
   1982            Ιταλία
   1986            Αργεντινή
   1990            Δ.Γερμανία
   1994            Βραζιλία
   1998            Γαλλία
   2002            Βραζιλία
   2006            Ιταλία
   2010            Ισπανία

  [Επεξεργασία] Επιτυχημένες εθνικές ομάδες

   [IMG]
   [IMG]
   Χάρτης με τα καλύτερα αποτελέσματα των
   εθνικών ομάδων

   Συνολικά, 207 ομάδες έχουν συμμετάσχει σε
   προκριματικά του Παγκοσμίου Κυπέλλου
   και 78 από αυτές έχουν προκριθεί
   τουλάχιστον μία φορά στα τελικά. Όμως
   μόνο 7 ομάδες έχουν κατακτήσει το
   Παγκόσμιο Κύπελλο και 11 συνολικά έχουν
   φτάσει στον τελικό. Οι επτά εθνικές
   ομάδες που έχουν στεφθεί πρωταθλήτριες
   κόσμου έχουν προσθέσει αστέρια στις
   φανέλες τους, τόσα όσες και οι
   κατακτήσεις του κυπέλλου.

   Η Βραζιλία είναι η πιο επιτυχημένη ομάδα
   της διοργάνωσης με 5 Παγκόσμια Κύπελλα,
   ενώ είναι και η μόνη ομάδα που έχει
   συμμετάσχει σε όλες τις διοργανώσεις
   ανεξαιρέτως. Η δεύτερη πιο επιτυχημένη
   ομάδα είναι η Ιταλία με 4 κατακτήσεις,
   ενώ σε ηπειρωτικό επίπεδο Ευρώπη και
   Νότια Αμερική είναι ισόπαλες με 9
   κύπελλα η κάθε μία.

                      Ομάδα                        Πρώτη Δεύτερη Τρίτη  Τέταρτη
                                                         θέση     θέση     θέση      θέση
                                                        5 (1958,
                                                        1962,      2 (1950*,      2 (1938,
Flag of Brazil.svg Βραζιλία                     1970,      1998)          1978)       1 (1974)
                                                        1994,
                                                        2002)
                                                        4 (1934*,
Flag of Italy.svg Ιταλία                          1938,      2 (1970, 1994) 1 (1990*)   1 (1978)
                                                        1982,
                                                        2006)
                                                        3 (1954,                  4 (1934,
Γερμανία Γερμανία                       1974*,     4 (1966, 1982, 1970,       1 (1958)
                                                        1990)      1986, 2002)    2006*,
                                                                                  2010)
Flag of Argentina.svg Αργεντινή                2 (1978*,  2 (1930, 1990) -           -
                                                        1986)
Flag of Uruguay.svg Ουρουγουάη                2 (1930*,  -              -           3 (1954, 1970,
                                                        1950)                                 2010)
Flag of France.svg Γαλλία                         1 (1998*)  1 (2006)       2           1 (1982)
                                                                                  (1958,1986)
Αγγλία Αγγλία                               1 (1966*)  -              -           1 (1990)
Flag of Spain.svg Ισπανία                        1 (2010)   -              -           1 (1950)
Flag of the Netherlands.svg Ολλανδία            -          3 (1974, 1978, -           1 (1998)
                                                                   2010)
Flag of Hungary (civil).svg Ουγγαρία            -          2 (1938, 1954) -           -
Τσεχοσλοβακία Τσεχοσλοβακία # -          2 (1934, 1962) -           -
Σουηδία Σουηδία                           -          1 (1958*)      2 (1950,    1 (1938)
                                                                                  1994)
Flag of Poland.svg Πολωνία                       -          -              2 (1974,    -
                                                                                  1982)
Flag of Austria.svg Αυστρία                      -          -              1 (1954)    1 (1934)
Flag of Portugal.svg Πορτογαλία               -          -              1 (1966)    1 (2006)
Flag of the United States (3-2 aspect ratio).svg ΗΠΑ -          -              1 (1930)    -
Χιλή Χιλή                                       -          -              1 (1962*)   -
Civil Ensign of Croatia.svg Κροατία              -          -              1 (1998)    -
Flag of Turkey.svg Τουρκία                       -          -              1 (2002)    -
Σοσιαλιστική Ομοσπονδιακή
Δημοκρατία της                             -          -              -           2 (1930, 1962)
Γιουγκοσλαβίας Γιουγκοσλαβία
#
ΕΣΣΔ ΕΣΣΔ #                                     -          -              -           1 (1966)
Flag of Belgium (civil).svg Βέλγιο                -          -              -           1 (1986)
Flag of Bulgaria (WFB 2004).gif Βουλγαρία      -          -              -           1 (1994)
Νότια Κορέα Νότια Κορέα             -          -              -           1 (2002*)

   * = Διοργανωτές
   # = Σήμερα αγωνίζονται σαν ανεξάρτητες
   χώρες

   [IMG]
   [IMG]
   Χάρτης των τροπαιούχων χωρών

   Έξι από τους επτά πρωταθλητές έχουν
   κερδίσει τουλάχιστον έναν από τους
   τίτλους ως διοργανωτές. Εξαίρεση
   αποτελεί η Βραζιλία, η οποία έχασε το
   κύπελλο στον τελικό από την Ουρουγουάη
   το 1950, οπότε και διοργάνωσε το Παγκόσμιο
   Κύπελλο. Η Αγγλία το 1966 και η Γαλλία το 1998
   έχουν κερδίσει τους μοναδικούς τίτλους
   τους σαν διοργανωτές. Η Ουρουγουάη, η
   Ιταλία κι η Αργεντινή κέρδισαν τα πρώτα
   τους τρόπαια ως διοργανωτές αλλά έχουν
   βγει παγκόσμιοι πρωταθλητές κι άλλες
   φορές. Η Γερμανία κέρδισε το δεύτερό της
   μουντιάλ ως διοργανώτρια. Άλλα έθνη
   έχουν αρκετά καλές πορείες όταν το
   κύπελλο γίνεται στις χώρες τους. Η
   Σουηδία έπαιξε στο τελικό του 1958 κι η
   Νότια Κορέα πέρασε στους ημιτελικούς
   του 2002 ως συνδιοργανώτρια, παρά το
   γεγονός ότι μέχρι τότε δεν είχε περάσει
   ποτέ τον πρώτο γύρο. Το Μεξικό έχει
   φτάσει μέχρι τα ημιτελικά δυο φορές και
   τις δύο σαν οικοδεσπότης. Η επιτυχία σε
   ένα Παγκόσμιο Κύπελλο αποτελεί έναν από
   τους λόγους που τα κράτη πασχίζουν και
   πιέζουν προς κάθε κατεύθυνση για να
   αναλάβουν τη διοργάνωση ενός ΠΚ, αφού σε
   μια τέτοια περίπτωση η υποστήριξη των
   φιλάθλων αποτελεί τον 12ο παίκτη. Όλα τα
   Παγκόσμια Κύπελλα που έχουν κερδίσει
   ευρωπαϊκές ομάδες έχουν διεξαχθεί στην
   Ευρώπη. Το ίδιο συνέβαινε και για τις
   ομάδες της Λατινικής Αμερικής (με
   εξαίρεση το παγκόσμιο κύπελλο του 1958)
   μέχρι το 2002, οπότε και κέρδισε η Βραζιλία
   στα γήπεδα της Ν. Κορέας και της
   Ιαπωνίας. Το 2010 το Παγκόσμιο Κύπελλο
   Ποδοσφαίρου διεξήχθη στη Νότια Αφρική
   και νικήτρια ομάδα αναδείχτηκε η
   Ισπανία.

  [Επεξεργασία] Καλύτερες επιδόσεις ανά
  ζώνες ηπείρων

   Σε όλους τους τελικούς έχουν φτάσει
   ομάδες μόνο από την Ευρώπη και την Νότια
   Αμερική.

        Ήπειρος                  Καλύτερη θέση
                             10 τίτλοι: Ιταλία (4),
   Ευρώπη              Γερμανία (3), Αγγλία (1) ,
                             Γαλλία (1) και Ισπανία (1)
                             9 τίτλοι: Βραζιλία (5),
   Νότια Αμερική Αργεντινή (2) και
                             Ουρουγουάη (2)
   Βόρεια              Ημιτελική φάση: (ΗΠΑ, 1930)
   Αμερική
   Ασία                  Τέταρτη θέση: (Νότια Κορέα,
                             2002)
   Αφρική              Προημιτελική φάση:
                             (Καμερούν, 1990; Σενεγάλη, 2002)
   Ωκεανία            Δεύτερος γύρος:
                             (Αυστραλία, 2006)

[Επεξεργασία] Εξωτερικοί σύνδεσμοι

     * Η επίσημη σελίδα του Παγκόσμιου
       Κυπέλλου
     * Όλοι οι Τελικοί

[Επεξεργασία] Παραπομπές

    1. ↑ [1]
    2. ↑ [2]
    3. ↑ [3]

                      Διεθνές Ποδόσφαιρο
   FIFA | Παγκόσμιο Κύπελλο | Παγκόσμιο
   Κύπελλο Γυναικών | Κύπελλο
   Συνομοσπονδιών | Παγκόσμια κατάταξη |
   Παίχτης της χρονιάς

   World Map FIFA.svg

           Ασία: AFC – Ασιατικό κύπελλο
           Αφρική: CAF – Αφρικανικό Κύπελλο
      Εθνών
           Βόρεια Αμερική: CONCACAF – Χρυσό
      Κύπελλο CONCACAF
           Νότια Αμερική: CONMEBOL – Κόπα Αμέρικα
           Ωκεανία: OFC – Κύπελλο Εθνών Ωκεανίας
           Ευρώπη: UEFA – Ευρωπαϊκό πρωτάθλημα
      ποδοσφαίρου
            Παγκόσμια Κύπελλα Ποδοσφαίρου
   Ουρουγουάη 1930 | Ιταλία 1934 | Γαλλία 1938 |
   Βραζιλία 1950 | Ελβετία 1954 | Σουηδία 1958 |
   Χιλή 1962 | Αγγλία 1966 | Μεξικό 1970 | Δυτική
   Γερμανία 1974 | Αργεντινή 1978 | Ισπανία 1982 |
   Μεξικό 1986 | Ιταλία 1990 | ΗΠΑ 1994 | Γαλλία 1998 |
   Νότια Κορέα - Ιαπωνία 2002 | Γερμανία 2006 |
   Νότια Αφρική 2010 | Βραζιλία 2014 | 2018

   Ανακτήθηκε από
   "http://el.wikipedia.org/wiki/%CE%A0%CE%B1%CE%B3%CE%BA%CF%8C%CF%83%CE%BC%CE%B9%CE%BF_%CE%BA%CF%8D%CF%80%CE%B5%CE%BB%CE%BB%CE%BF_%CF%80%CE%BF%CE%B4%CE%BF%CF%83%CF%86%CE%B1%CE%AF%CF%81%CE%BF%CF%85"
   Κατηγορία: Παγκόσμιο κύπελλο
   ποδοσφαίρου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Alemannisch
     * አማርኛ
     * العربية
     * مصرى
     * Azərbaycanca
     * Boarisch
     * Беларуская
     * Беларуская (тарашкевіца)
     * Български
     * বাংলা
     * Brezhoneg
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Føroyskt
     * Français
     * Furlan
     * Frysk
     * Gaeilge
     * Galego
     * עברית
     * हिन्दी
     * Hrvatski
     * Magyar
     * Bahasa Indonesia
     * Ido
     * Íslenska
     * Italiano
     * 日本語
     * Basa Jawa
     * ქართული
     * 한국어
     * Kurdî
     * Latina
     * Lëtzebuergesch
     * Lietuvių
     * Latviešu
     * Македонски
     * മലയാളം
     * Монгол
     * मराठी
     * Bahasa Melayu
     * Malti
     * မြန်မာဘာသာ
     * Nnapulitano
     * नेपाली
     * Nederlands
     * ‪Norsk (bokmål)‬
     * Polski
     * Português
     * Runa Simi
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Soomaaliga
     * Shqip
     * Српски / Srpski
     * Svenska
     * Kiswahili
     * தமிழ்
     * ไทย
     * Türkçe
     * Українська
     * اردو
     * Vèneto
     * Tiếng Việt
     * West-Vlams
     * Yorùbá
     * 中文
     * Bân-lâm-gú
     * 粵語

     * Τελευταία τροποποίηση 07:14, 7 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
