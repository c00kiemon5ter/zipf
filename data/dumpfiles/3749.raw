   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Στήβεν Χάρπερ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Στίβεν Χάρπερ.

   Ο Στήβεν Χάρπερ^[1] (Stephen Harper· γεν. Τορόντο,
   Καναδάς, 30 Απριλίου 1959) είναι Καναδός
   πολιτικός και πρωθυπουργός της χώρας
   από τις 6 Φεβρουαρίου του 2006.

   Πίνακας περιεχομένων

     * 1 Λίγα προσωπικά στοιχεία
     * 2 Πολιτική σταδιοδρομία
     * 3 Πολιτικές θέσεις

          * 3.1 Βουλευτικές εκλογές 2008

     * 4 Σημειώσεις
     * 5 Εξωτερικοί σύνδεσμοι

[Επεξεργασία] Λίγα προσωπικά στοιχεία

   Ο Στήβεν Χάρπερ είναι πρωτότοκος γιος
   μικροαστικής οικογένειας του Τορόντο.
   Με το τέλος των γυμνασιακών του σπουδών,
   γράφτηκε στο Πανεπιστήμιο του Τορόντο,
   αλλά εγκατέλειψε τις σπουδές του για να
   εργαστεί ως προγραμματιστής στο
   Έντμοντον της Αλμπέρτας. Αργότερα,
   γράφτηκε στο Πανεπιστήμιο του Κάλγκαρυ,
   για να κάνει μεταπτυχιακές σπουδές στα
   Οικονομικά.

   Το 1993 νυμφεύθηκε την Λώρην Τέσκυ (Laureen
   Teskey), με την οποία απέκτησε έναν γιο
   (Μπένζαμιν, γεν. 1996) και μία κόρη (Ρέιτσελ,
   γεν. 1999).

[Επεξεργασία] Πολιτική σταδιοδρομία

   Στα νεανικά του χρόνια, ο Χάρπερ ήταν
   μέλος της Νεολαίας του Φιλελεύθερου
   Κόμματος του τότε πρωθυπουργού Πιέρ
   Έλλιοτ Τρυντώ. Διαφώνησε όμως με την
   απόφαση των Φιλελευθέρων για
   κρατικοποίηση των πετρελαϊκών πόρων της
   Αλμπέρτας και εγκατέλειψε το κόμμα. Το
   1985 έγινε σύμβουλος του Προοδευτικού
   Συντηρητικού Κόμματος, αλλά μόλις ένα
   χρόνο μετά εγκατέλειψε και αυτό το κόμμα
   για να γίνει ιδρυτικό στέλεχος του
   υπερσυντηρητικού Μεταρρυθμιστικού
   Κόμματος (1987).

   Το 1988 έθεσε υποψηφιότητα για βουλευτής
   με το Μεταρρυθμιστικό Κόμμα, αλλά δεν
   εκλέχθηκε. Τελικά, το 1993 εκλέχθηκε
   βουλευτής του Μεταρρυθμιστικού
   Κόμματος στην περιφέρεια του Δυτικού
   Κάλγκαρυ. Ήλθε όμως σε ρήξη με την ηγεσία
   του κόμματος και το 1997 εγκατέλειψε το
   βουλευτικό αξίωμα, για να αναλάβει
   αντιπρόεδρος και κατόπιν πρόεδρος μίας
   συντηρητικής οργάνωσης (think-tank) με την
   ονομασία «Εθνική Συμμαχία Πολιτών».

   Το 2000, το Μεταρρυθμιστικό Κόμμα
   μετονομάστηκε σε Καναδική Συμμαχία, και
   το 2002 ο Χάρπερ ανέλαβε την ηγεσία του
   νέου κόμματος. Δύο μήνες αργότερα
   εκλέχθηκε βουλευτής σε επαναληπτικές
   εκλογές στο Κάλγκαρυ. Καθώς η Καναδική
   Συμμαχία ήταν δεύτερη σε αριθμό εδρών
   στο Καναδικό Κοινοβούλιο, ο Χάρπερ
   ανακηρύχθηκε αυτομάτως αρχηγός της
   αξιωματικής αντιπολίτευσης. Τον
   Οκτώβριο του 2003, η Καναδική Συμμαχία, που
   ήταν δυνατή στην Αλμπέρτα, και το
   Προοδευτικό Συντηρητικό Κόμμα, που είχε
   ακόμα υπολογίσιμες δυνάμεις στον
   κεντρικό και ανατολικό Καναδά, ενώθηκαν
   σε ένα νέο κόμμα με την ονομασία
   «Συντηρητικό Κόμμα του Καναδά».

   Στις ομοσπονδιακές εκλογές του 2004, ο
   Χάρπερ δεν κατάφερε να νικήσει το
   Φιλελεύθερο Κόμμα, το οποίο μπόρεσε να
   σχηματίσει κυβέρνηση μειοψηφίας υπό τον
   Πωλ Μάρτιν. Ωστόσο, με την υποστήριξη των
   υπόλοιπων κομμάτων της αντιπολίτευσης,
   ο Χάρπερ κατόρθωσε να ανατρέψει την
   κυβέρνηση των Φιλελευθέρων σε ψηφοφορία
   εμπιστοσύνης στις 24 Νοεμβρίου του 2005.
   Στις εκλογές που ακολούθησαν στις 23
   Ιανουαρίου του 2006, το Συντηρητικό Κόμμα
   βγήκε πρώτο, αλλά χωρίς να έχει την
   απόλυτη πλειοψηφία στο Κοινοβούλιο. Ο
   Χάρπερ ανέλαβε την εντολή να σχηματίσει
   κυβέρνηση, η οποία παραμένει ως έχει με
   την ανοχή των κομμάτων της
   αντιπολίτευσης, τα οποία θεώρησαν
   σκόπιμο να αποφύγουν άλλη μία εκλογική
   αναμέτρηση μέσα σε μικρό χρονικό
   διάστημα.

[Επεξεργασία] Πολιτικές θέσεις

   Η πολιτική ταυτότητα του Στήβεν Χάρπερ
   είναι καθαρά συντηρητική και
   περιλαμβάνει:

     * ενίσχυση του ελέγχου των μελών της
       ομοσπονδιακής κυβέρνησης για την
       πάταξη της διαφθοράς,
     * μείωση της φορολογίας,
     * μείωση των κρατικής παρέμβασης και
       ενίσχυση της ιδιωτικής πρωτοβουλίας
       στους τομείς της Υγείας, της Παιδείας
       και της βρεφονηπιακής φροντίδας,
     * ενίσχυση των Ενόπλων Δυνάμεων,
     * καταπολέμηση της εγκληματικότητας με
       πιο αυστηρούς ποινές για τους
       παραβάτες του νόμου,
     * κατάργηση του εθνικού μητρώου
       πυροβόλων όπλων,
     * εγκατάλειψη της Συμφώνου του Κυότο,
       προκειμένου να μην υποστούν
       οικονομική ζημιά οι
       πετρελαιοπαραγωγοί του Καναδά,
     * προσέγγιση με την κυβέρνηση των
       Ρεπουμπλικάνων στις ΗΠΑ, κ.λπ.

   Πριν γίνει πρωθυπουργός, ο Χάρπερ είχε
   εκφραστεί με έντονους χαρακτηρισμούς
   κατά των κεντρώων και αριστερών
   αντιπάλων του, αλλά αργότερα είπε ότι
   επρόκειτο για «αστεϊσμούς». Τον Ιούλιο
   του 2006, ο Στήβεν Χάρπερ τάχθηκε ανοιχτά
   υπέρ του Ισραήλ, όταν ο στρατός του
   κράτους αυτού επέδραμε κατά του Λιβάνου.
   Το γεγονός αυτό προκάλεσε έντονες
   αντιδράσεις από την καναδική
   αντιπολίτευση, αλλά και την καναδική
   κοινή γνώμη, εφόσον πρόκειται για
   σημαντική στροφή από την μακροχρόνια
   εξωτερική πολιτική του Καναδά για
   ουδετερότητα και αναζήτηση ειρηνικών
   λύσεων.

  [Επεξεργασία] Βουλευτικές εκλογές 2008

   Στις πρόωρες γενικές εκλογές που
   διεξήχθησαν στις 14 Οκτωβρίου του 2008 το
   Συντηρητικό Κόμμα του Χάρπερ κέρδισε
   νίκη με 37% των ψήφων και 144 έδρες, επί
   συνόλου 308 στη Βουλή. Δεν κατάφερε να
   εξασφαλίσει αυτοδυναμία. Οι
   Φιλελεύθεροι κατέλαβαν 74 έδρες, ενώ το
   αυτονομιστικό Μπλοκ έφτασε τις 50
   περίπου έδρες και οι Πράσινοι δεν
   εξέλεξαν κανέναν βουλευτή. Η συμμετοχή
   ήταν η μικρότερη στην ιστορία της
   Συνομοσπονδίας και ήταν της τάξης του
   58,3% έναντι 64,7% το 2006, οπότε και είχαν
   διεξαχθεί οι προηγούμενες εκλογές^[2].

                      Στο άρθρο αυτό έχει
                      ενσωματωθεί κείμενο από το
                      άρθρο Stephen Harper της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Commons logo
   Τα Κοινά έχουν πολυμέσα σχετικά με το
   θέμα
   Στήβεν Χάρπερ

[Επεξεργασία] Σημειώσεις

    1. ↑ Εναλλακτική γραφή: Στίβεν Χάρπερ.
    2. ↑ ΕΡΤ,Καναδάς: νίκη του Χάρπερ, 15
       Οκτωβρίου 2008.

[Επεξεργασία] Εξωτερικοί σύνδεσμοι

     * Επίσημη Ιστοσελίδα του
       Πρωθυπουργικού Γραφείου του Καναδά
       (αγγλικά και γαλλικά)

   π • σ • ε
                          Οι Ηγέτες της G8
   Flag of Canada.svgΧάρπερ · Flag of France.svgΣαρκοζί · Flag
   of Germany.svgΜέρκελ · Flag of Italy.svgΜπερλουσκόνι ·
   Flag of Japan.svgΚάν · Flag of Russia.svgΜεντβέντεφ · Flag
   of the United Kingdom.svgΚάμερον · Flag of the United
   States.svgΟμπάμα · Flag of Europe.svgΜπαρόζο

   π • σ • ε
                         Οι Ηγέτες της G-20
   Flag of Argentina.svgΚίρχνερ · Flag of
   Australia.svgΓκίλαρντ · Flag of Brazil.svgΛούλα · Flag of
   Canada.svgΧάρπερ · Flag of the People's Republic of
   China.svgΧου · Flag of Europe.svgΜπαρόζο · Flag of
   France.svgΣαρκοζί · Flag of Germany.svgΜέρκελ · Flag of
   India.svgΣίνγκ · Flag of Indonesia.svgΓιουντχογιόνο ·
   Flag of Italy.svgΜπερλουσκόνι · Flag of Japan.svgΚάν ·
   Flag of Mexico.svgΚαλντερόν · Flag of
   Russia.svgΜεντβέντεφ · Flag of Saudi
   Arabia.svgΑμπντουλάχ · Flag of South Africa.svgΖούμα ·
   Flag of South Korea.svgΛι · Flag of Turkey.svgΕρντογάν · Flag
   of the United Kingdom.svgΚάμερον · Flag of the United
   States.svgΟμπάμα

   Ανακτήθηκε από
   "http://el.wikipedia.org/wiki/%CE%A3%CF%84%CE%AE%CE%B2%CE%B5%CE%BD_%CE%A7%CE%AC%CF%81%CF%80%CE%B5%CF%81"
   Κατηγορίες: Καναδοί πολιτικοί |
   Γεννήσεις το 1959 | Ηγέτες εν ενεργεία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Azərbaycanca
     * Беларуская
     * Беларуская (тарашкевіца)
     * Български
     * Brezhoneg
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * فارسی
     * Suomi
     * Français
     * Gaeilge
     * Gàidhlig
     * עברית
     * हिन्दी
     * Hrvatski
     * Bahasa Indonesia
     * Interlingue
     * Ido
     * Italiano
     * 日本語
     * ქართული
     * 한국어
     * Latina
     * Latviešu
     * Монгол
     * मराठी
     * Bahasa Melayu
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Deitsch
     * Polski
     * Português
     * Runa Simi
     * Română
     * Русский
     * Srpskohrvatski / Српскохрватски
     * Simple English
     * Српски / Srpski
     * Svenska
     * தமிழ்
     * Tagalog
     * Türkçe
     * Українська
     * اردو
     * Tiếng Việt
     * ייִדיש
     * Yorùbá
     * 中文

     * Τελευταία τροποποίηση 13:23, 6 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
