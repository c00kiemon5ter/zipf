   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Άρπυιες

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Στην ελληνική μυθολογία οι Άρπυιες ήταν
   θηλυκά τέρατα, κόρες του Θαύμαντα και
   της θαλάσσιας Νύμφης Ηλέκτρας αι
   αδελφές της αγγελιαφόρου των θεών
   Ίριδας. Το συλλογικό αυτό όνομα
   ετυμολογείται από τις λέξεις αρπαγή -
   άρπαξ - αρπάζω, γι' αυτό και η λέξη
   «Άρπυιες» δασύνεται (παίρνει δασεία στο
   πολυτονικό σύστημα γραφής). Αποδινόταν
   σε προσωποποιήσεις του θυελλώδους
   ανέμου. Ως Άρπυιες, ο μεν Όμηρος αναφέρει
   μόνο μια, την Ποδάργη (=ταχύπους), την
   οποία και θεωρεί μητέρα των ίππων του
   Αχιλλέα, ο δε Ησίοδος αναφέρει δύο: την
   Αελλώ και την Ωκυπέτη, στις οποίες
   αργότερα προστίθεται και η Κελαινώ.
   Πέραν όμως αυτών, αναφέρονται και άλλα
   ονόματα όπως: Αελλόπους, Νικοθόη, Ωκυθόη,
   Ωκυπόδη κ.λπ. Τα τέρατα αυτά είχαν τη
   μορφή πουλιών με κεφάλι γυναίκας και σε
   αντίθεση με την αδελφή τους Ίριδα αυτές
   θεωρούνταν αγγελιαφόροι του Άδη.

   [IMG]
   [IMG]
   Άρπυια στο έργο του Ulisse Aldrovandi Monstrorum Historia
   (Μπολόνια 1642).
   [IMG]
   [IMG]
   Μεσαιωνική απεικόνιση Άρπυιας ως
   γυναίκας(;)-πουλιού.

   Οι Άρπυιες σχετίζονταν ιδιαίτερα με
   τους θεούς των ανέμων Ζέφυρο και Βορέα. Ο
   Όμηρος (Ιλιάδα Π 148 κ.ε., Τ 400) αναφέρει ότι
   από την ένωση της Ποδάργης με τον Ζέφυρο
   γεννήθηκαν τα περίφημα για την ταχύτητά
   τους άλογα του Αχιλλέα, ο Ξάνθος και ο
   Βαλίος, καθώς και τα άλογα των
   Διοσκούρων, ο Φλογέας και ο Άρπαγος.

   Οι Άρπυιες υποτίθεται ότι άρπαζαν τα
   παιδιά και τις ψυχές των ανθρώπων. Για
   τον λόγο αυτό τις απεικόνιζαν επάνω
   στους τάφους να κρατούν στα νύχια τους
   την ψυχή του νεκρού.

   Ο Απολλώνιος ο Ρόδιος στα Αργοναυτικά
   του (2, 178 κ.ε.) περιγράφει τις Άρπυιες ως
   τιμωρούς του Φινέα στη Βιθυνία της
   Θράκης. Ο μάντης Φινέας είχε τυφλωθεί
   από τον Δία επειδή απεκάλυπτε τις
   προθέσεις του στους ανθρώπους, και
   επιπλέον ο Δίας του έστειλε τις Άρπυιες,
   που του άρπαζαν την τροφή ή τη λέρωναν με
   τις κουτσουλιές τους, ώστε ο Φινέας να
   είναι πάντα πεινασμένος. Από αυτό το
   βάσανο τον απάλλαξαν οι Αργοναύτες όταν
   πέρασαν από εκεί και σταμάτησαν για να
   τον συμβουλευθούν. Ο μάντης τους
   παρεκάλεσε να τον ελευθερώσουν από τις
   Άρπυιες. Μόλις λοιπόν φάνηκαν τα
   ανθρωπόμορφα πουλιά, σηκώθηκαν μέσα από
   την ομάδα των Αργοναυτών ο Κάλαϊς και ο
   Ζήτης, οι φτερωτοί γιοι του Βορέα,
   τράβηξαν τα σπαθιά τους από τα θηκάρια
   και άρχισαν να τα καταδιώκουν στον αέρα.
   Το πεπρωμένο των δύο ηρώων απαιτούσε να
   πιάσουν οπωσδήποτε τις Άρπυιες, γιατί
   αλλιώς όφειλαν να πεθάνουν, και
   αντιστρόφως οι Άρπυιες θα πέθαιναν μόνο
   αν πιάνονταν από τον Κάλαϊ και τον Ζήτη.
   Τελικά έγινε κάποιο είδος συμβιβασμού:
   Μια εκδοχή αναφέρει ότι οι Άρπυιες
   κυνηγήθηκαν από τους δυο ήρωες μέχρι τις
   Στροφάδες. Εκεί, με τη μεσολάβηση της
   Ίριδας ως απεσταλμένης της θεάς Ήρας,
   γλίτωσαν τη ζωή τους αλλά υποσχέθηκαν να
   επιστρέψουν στη σπηλιά τους στη Δίκτυ
   της Κρήτης και να μην ενοχλήσουν ποτέ
   πια τον Φινέα. Μια άλλη παράδοση
   ισχυρίζεται ότι αυτή την υπόσχεση έδωσε
   στις Στροφάδες μόνο η Ωκυπέτη, ενώ η
   Αελλόπους συνέχισε την πτήση της ως την
   Πελοπόννησο, όπου πνίγηκε σε κάποιο
   ποταμό Τίγρη, που από τότε ονομάσθηκε
   «Άρπυς».

   Οι Άρπυιες μπορεί αρχικώς να ήταν
   προσωποποίηση κρητικής θεάς του
   θανάτου, που την απεικόνιζαν ως
   ανεμοστρόβιλο. Ανάμεσα στα «καθήκοντά»
   τους αναφέρεται και η φροντίδα να
   παραδίνουν στις Ερινύες όσους
   βαρύνονταν με εγκλήματα για να
   τιμωρηθούν.

   Τις Άρπυιες μνημονεύουν, πλην του
   Απολλωνίου, οι Όμηρος (εκτός από την
   Ιλιάδα και στην Οδύσσεια, υ 77-88), Ησίοδος
   (Θεογονία 265 κ.ε.), Απολλόδωρος ο Αθηναίος,
   Παυσανίας (10, 301), ο Βιργίλιος στην
   Αινειάδα (3, 225 κ.ε.) και ο Αντωνίνος
   Λιμπεράλης («Μεταμορφώσεις», 29).

[Επεξεργασία] Οι Άρπυιες στη νεότερη
κλασική λογοτεχνία

     * Οι Άρπυιες παρουσιάζονται στη «Θεία
       Κωμωδία» του Δάντη (Ωδή XIII της
       «Κόλασης») να καταδιώκουν όσους
       αυτοκτόνησαν.
     * Στο θεατρικό έργο «Η Τρικυμία» του
       Σαίξπηρ το πνεύμα Αριήλ παίρνει τη
       μορφή Άρπυιας για να παραδώσει ένα
       μήνυμα του Πρόσπερου.
     * Εξάλλου, οι Άρπυιες έδωσαν το όνομά
       τους σε αρπακτικό πτηνό, είδος αετού
       με πολύ ισχυρά νύχια και ανυψωτική
       δύναμη.

[Επεξεργασία] Πηγές

     * Emmy Patsi-Garin: «Επίτομο λεξικό Ελληνικής
       Μυθολογίας», εκδ. οίκος Χάρη Πάτση,
       Αθήνα 1969
     * Το αντίστοιχο άρθρο της αγγλόγλωσσης
       Wikipedia

   Ανακτήθηκε από
   "http://el.wikipedia.org/wiki/%CE%86%CF%81%CF%80%CF%85%CE%B9%CE%B5%CF%82"
   Κατηγορία: Όντα της ελληνικής
   μυθολογίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Brezhoneg
     * Bosanski
     * Català
     * Česky
     * Dansk
     * Deutsch
     * English
     * Esperanto
     * Español
     * Suomi
     * Français
     * Galego
     * עברית
     * Hrvatski
     * Bahasa Indonesia
     * Ido
     * Italiano
     * 日本語
     * 한국어
     * Latina
     * Lietuvių
     * Nederlands
     * Polski
     * Português
     * Română
     * Русский
     * Srpskohrvatski / Српскохрватски
     * Slovenščina
     * Српски / Srpski
     * Svenska
     * ไทย
     * Tagalog
     * Türkçe
     * Українська
     * 中文

     * Τελευταία τροποποίηση 20:45, 4 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
