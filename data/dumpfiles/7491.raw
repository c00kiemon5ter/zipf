   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Μανούρι

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το μανούρι είναι παραδοσιακό Ελληνικό τυρί με την προέλευση του να
   χρονολογείται ήδη από τα αρχαία χρόνια. Ανήκει στην κατηγορία των μαλακών
   τυριών τυρογάλακτος^[1] και παρασκευάζεται κυρίως στην Κεντρική και Δυτική
   Μακεδονία, στη Θεσσαλία και στην Κρήτη.

   Πίνακας περιεχομένων

     • 1 Ονομασία
     • 2 Γενικά χαρακτηριστικά
     • 3 Διατροφική αξία
     • 4 Ειδικά χαρακτηριστικά
     • 5 Υλικά παρασκευής
     • 6 Διαδικασία παρασκευής
     • 7 Πιστοποίηση
     • 8 Παραπομπές

[Επεξεργασία] Ονομασία

   Η ονομασία του φέρεται να προέρχεται από τη λέξη "μανός" (βλ. μανός τυρός)
   που σημαίνει "αραιός"^[2].

[Επεξεργασία] Γενικά χαρακτηριστικά

   Πρόκειται περί γαλακτοκομικού προϊόντος, ως επί το πλείστον, επιτραπέζιας
   κατανάλωσης ενώ θεωρείται ως ιδανικό στην παρασκευή ορεκτικών^[3]^[4].
   Διακρίνεται λόγω της γλυκιάς και ήπιας του γεύσης αρώματός έχοντας
   χαρακτηριστεί από την Εθνική Επιτροπή Γάλακτος Ελλάδος ως "το πιο
   εξαιρετικό παραδοσιακό Ελληνικό τυρί τυρογάλακτος" ^[5].

[Επεξεργασία] Διατροφική αξία

   Το μανούρι, ενώ θεωρείται ιδανικό ως προς την παρασκευή ορεκτικών^[6]^[7],
   χρησιμοποιείται ευρέως και σε πλήθος ζεστών ή κρύων, γλυκών ή αλμυρών,
   κυρίως και επιδορπίων γευμάτων. Η θερμική του αξία, 460 θερμίδες ανά 100
   gr, είναι στοιχείο που το τοποθετηθεί ως το μέγιστο σε θερμικό περιεχόμενο
   κοινό τυρί και παράλληλα ως το ελάσσον κατάλληλο για διατροφική δίαιτα. Η
   περιεκτικότητα του σε ασβέστιο, 109 mgr ανά 100 gr πρόσληψης, θεωρείται
   σχετικά χαμηλή^[8].

[Επεξεργασία] Ειδικά χαρακτηριστικά

   Στην αγορά γαλακτοκομικών προϊόντων εμφανίζεται σε διάφορες διαστάσεις και
   βάρη, παρουσιάζοντας κυλινδρικό όγκο χωρίς εξωτερικό περίβλημα (κόρα),
   συμπαγή μάζα χωρίς οπές ζύμωσης (κοινές τρύπες) και χρώμα λευκό. Η δομή
   του χαρακτηρίζεται συμπαγής, η συνεκτικότητά του μαλακή και η υφή του
   κρεμώδης, ογκοχημικά χαρακτηριστικά στα οποία οφείλεται η ευκολία του
   αθρυμμάτιστου τεμαχισμού του^[9].
   Η μέση χημική σύστασή του ορίζεται ως εξής:

   υγρασία: 51,9% (με ένα μέγιστο 60%)
   λιποπεριεκτικότητα: 36,7% (με ένα 70% ελάχιστο επί ξηρού)
   πρωτεΐνη: 10,9%
   αλάτι: 0,80%
   pH: 5,9.^[10]^[11].

[Επεξεργασία] Υλικά παρασκευής

   Οι καλύτερες ποιότητες του προϋποθέτουν ειδικά προορισμένων για αυτή τη
   χρήση τυρόγαλακτος σκληρών τυριών^[12], προσγάλακτος και κρέμας^[13] για
   τη διαδικασία παρασκευής του και η οποία ανά τόπους ποικίλει και
   παρουσιάζεται με τις εξής μορφές:

     • Βάση αιγοπρόβειου γάλακτος με πρόσθεση φρέσκου πλήρους αιγοπρόβειου
       γάλακτος ή κρέμας αιγοπρόβειου γάλακτος.
     • Βάση πρόβειου τυρογάλακτος με πρόσθεση φρέσκου πλήρους αιγοπρόβειου
       γάλακτος ή κρέμας αιγοπρόβειου γάλακτος.
     • Βάση φρέσκιας κρέμας αιγοπρόβειου γάλακτος.^[14]^[15].

[Επεξεργασία] Διαδικασία παρασκευής

    1. Διήθηση ή φυγοκέντριση της βάσης για την απομάκρυνση ανεπιθύμητων
       κόκκων του πήγματος
    2. Εμπλουτισμός με κρέμα πρόβειου ή αιγοπρόβειου γάλακτος για την
       εξασφάλιση ποσοστού ελάχιστης λιποπεριεκτικότητας 2,5%
    3. Εντός 40 - 45 ωρολέπτων, θέρμανση και παράλληλη συνεχής ανάδευση του
       μίγματος μέχρι τους 88^ο - 90^ο βαθμούς C η οποία όταν ανέλθει στο
       πλαίσιο των 70^ο - 75^ο βαθμών C προστίθεται περίπου 1% ποσοστό
       αλατιού και πρόβειο ή αιγοπρόβειο γάλα ή κρέμα αυτών ποσοστιαίας
       αναλογίας τους έως 25%. Κατά την προσέγγιση της θερμοκρασίας του
       μίγματος στους 80^ο βαθμούς C λόγω της προοδευτικής αλλοδομής των
       πρωτεϊνών του ορρού, γίνεται η εμφάνιση την πρώτων νιφάδων. Τότε
       επιβραδύνεται σημαντικά ο ρυθμός ανάδευσης μέχρι της πλήρους παύσεως
       της ενώ εξακολουθεί η διαδικασία της θέρμανσης μέχρι εκείνη να
       προσεγγίσει το πλαίσιο των 88^ο - 90^ο βαθμών C.
    4. Συλλογή του τελικού μίγματος σε κυλινδρικούς υφασμάτινους σάκους και
       μεταφορά του για να τεθεί υπό διαδικασία στράγγισης διάρκειας 4 - 5
       ωρών.
    5. Με το πέρας της στράγγισης το τελικό μίγμα μεταφέρεται και ψύχεται σε
       θαλάμους συντήρησης με θερμοκρασία 4^ο - 5^ο βαθμών C και παραμένει
       μέχρι και τη διάθεσή του^[16].

[Επεξεργασία] Πιστοποίηση

   Από το 1996 έχει πιστοποιηθεί η τεχνική παραγωγής του και το μανούρι έχει
   κατοχυρωθεί ως προϊόν Πιστοποιημένης Ονομασίας Προέλευσης (Π.Ο.Π.) με τις
   δημοσιευμένες προδιαγραφές 313028 / 11-01-1994 (ΦΕΚ 8/11-01-94)^[17]^[18]

[Επεξεργασία] Παραπομπές

    1. ↑ Μανούρι
    2. ↑ Λεξικό της κοινής νεοελληνικής - Τριανταφυλλίδης
    3. ↑ Μανούρι
    4. ↑ Μανούρι
    5. ↑ Τα τυριά της Ελλάδας
    6. ↑ Μανούρι
    7. ↑ Μανούρι
    8. ↑ Θερμική αξία κοινών τυριών
    9. ↑ Μανούρι
   10. ↑ Τα τυριά της Ελλάδας
   11. ↑ Μανούρι
   12. ↑ Μανούρι
   13. ↑ Μανούρι
   14. ↑ Μανούρι
   15. ↑ Μανούρι
   16. ↑ Μανούρι
   17. ↑ Πιστοποίηση Agrocert
   18. ↑ Προστασία των καταναλωτών, τρόφιμα

   Ανακτήθηκε από
   "http://el.wikipedia.org/wiki/%CE%9C%CE%B1%CE%BD%CE%BF%CF%8D%CF%81%CE%B9"
   Κατηγορία: Τυριά

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Latina
     • Українська

     • Τελευταία τροποποίηση 16:51, 6 Μαρτίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
