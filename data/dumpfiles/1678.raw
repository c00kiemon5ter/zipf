   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Μάχη του Στειρίου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                    Έχει προταθεί αυτό το άρθρο ή
                    τμήμα αυτού του άρθρου, να
                    συγχωνευθεί με το Σφαγή του
                    Διστόμου. (Σχολιάστε)

                    Αν πρόκειται να γίνει
   Merge-arrows.svg συγχώνευση σελίδων με μεγάλο
                    ιστορικό, μην την κάνετε
                    χειροκίνητα με «Αντιγραφή και
                    Επικόλληση», αλλά ζητήστε την
                    από τους διαχειριστές,
                    προκειμένου να συγχωνευθεί και
                    το ιστορικό των δύο σελίδων.

   Το πρωί του Σαββάτου της 10ης Ιουνίου του
   1944 οι δυνάμεις του 11ου Λόχου του ΙΙΙ/34
   τάγματος του ΕΛΑΣ με Διοικητή τον Λοχαγό
   Χριστόφορο παίρνοντας εντολή έφυγαν από
   το Κυριάκι και κατέβηκαν στο Στείρι,
   περιμένοντας τις επίλεκτες δυνάμεις των
   Γερμανών που είχαν διαταχθεί από την
   Λιβαδειά και την Άμφισσα να έλθουν με
   σκοπό την τρομοκράτηση και εκφοβισμό
   του πληθυσμού του Διστόμου, αλλά κυρίως
   του Στειρίου και του Κυριακίου . Εκείνη
   την χρονική περίοδο πολλοί κάτοικοι των
   χωριών αυτών ήσαν οργανωμένοι στο ΕΑΜ
   και βοηθούσαν τον ΕΛΑΣ στον αγώνα για
   την απελευθέρωση της πατρίδας ,ενώ το Γ΄
   Ράιχ είχε υποστεί σημαντικές ήττες τόσο
   στην Ελλάδα αλλά και στην Ευρώπη.

   Οι αντάρτες φτάνοντας στο Στείρι
   επέλεξαν το κατάλληλο σημείο στήνοντας
   ενέδρα με τρεις διμοιρίες στη θέση
   Λιθαράκι 1,5 χιλιόμετρο πριν το χωριό
   περιμένοντας τους Γερμανούς. Οι
   Γερμανοί φθάνοντας στο Δίστομο και
   τρομοκρατώντας τους κατοίκους
   απόσπασαν την πληροφορία ότι υπάρχουν
   αντάρτες στο Στείρι. Έτσι πριν τις 12:00 το
   μεσημέρι, 4 γερμανικά και 2 επιταγμένα
   ελληνικά φορτηγά γεμάτα με άνδρες των SS
   μεταμφιεσμένους σε χωρικούς για να μην
   κινήσουν υποψίες , έφυγαν από το Δίστομο
   με προορισμό το Στείρι με σκοπό να
   συνεχίσουν και εκεί τα ίδια
   (βιαιοπραγίες, εκφοβισμό και εκτελέσεις
   του πληθυσμού).

   Ο Νίκος Λ. Ασημάκης Επιλοχίας του Λόχου
   σε γραπτή μαρτυρία του αναφέρει για την
   μάχη τα εξής:

     "΄Οταν η φάλαγγα έφθασε σ΄επιθυμητό ,
     για το Λοχαγό ύψος, αυτός έριξε μια
     πιστολιά με το αυτόματο πιστόλι του και
     αμέσως ο Καραφωτιάς , που ήταν πιο κοντά
     και περίπου στα 50 μέτρα από το πρώτο
     αυτοκίνητο ,και επί πολλές ώρες
     βρισκόταν με το δάκτυλο στη σκανδάλη,
     έριξε την πρώτη ριπή με το οπλοπολυβόλο
     του. Αλλά και τα δυο βαριά πολυβόλα δεν
     καθυστέρησαν ούτε κλάσμα
     δευτερολέπτου να σπείρουν τον θάνατο
     στους κτηνανθρώπους φασίστες και στους
     ντόπιους συνεργάτες του, μαζί τους και
     τα υπόλοιπα αυτόματα και ατομικά όπλα
     του Λόχου.... Το πανηγύρι αυτό κράτησε
     περίπου μέχρι τις δυο το μεσημέρι.Οι
     Γερμανοί που όπως εκ των υστέρων
     ανακαλύψαμε ήταν των SS παρ΄όλο τον
     αρχικό αιφνιδιασμό και τις βαριές
     απώλειες, συνέχισαν να πολεμούν γερά,
     ταμπουρωμένοι όπως - όπως ή και καθόλου.
     Αρκεί να αναφέρω ότι ακριβώς απέναντί
     μου ένας Γερμανός είχε κρύψει μόλις το
     κεφάλι του πίσω από μια αφάνα και
     έριχνε συνεχώς, παρ΄όλον ότι δεχόταν
     καταιγισμό πυρών.Τέτοια φαινόμενα
     υπήρξαν πολλά σ΄αυτή την μάχη και οι
     Γερμανοί αντιστάθηκαν σκληρά, παρ΄όλο
     που το έδαφος δεν τους βοηθούσε. ".

   Η μάχη κράτησε περίπου μέχρι τις δύο το
   μεσημέρι αναγκάζοντας τους Γερμανούς σε
   οπισθοχώρηση . Οι απώλειες των Γερμανών
   ήταν περίπου 40 νεκροί άνδρες, μεταξύ
   αυτών και ο διοικητής τους, ο οποίος
   μεταφέρθηκε τραυματισμένος και πέθανε
   στο Δίστομο ενώ των Ελλήνων 1 νεκρός.
   Έτσι τελείωσε η μάχη αυτή με οδυνηρές
   απώλειες για τους Γερμανούς αλλά και για
   τον άμαχο και αθώο πληθυσμό του
   γειτονικού χωριού.

   Ότι δεν κατάφεραν εκείνη την ημέρα οι
   Γερμανοί στο Στείρι, επανήλθαν και το
   πραγματοποίησαν το Σάββατο της 24
   Ιουνίου 1944, καίγοντας τα σπίτια και τις
   θημωνιές στα αλώνια , χωρίς ανθρώπινες
   απώλειες αφού οι κάτοικοι του είχαν
   προλάβει να κρυφτούν σε γειτονικές
   δύσβατες περιοχές του χωριού.

[Επεξεργασία] Βιβλιογραφία

     * Ν. Ασημάκης ‘’ Η μάχη του Στειρίου της
       10ης Ιουνίου και η αλήθεια για την
       σφαγή του Διστόμου’’ Εμβόλιμον
       τεύχος 21-22 Ιούνιος 1994
     * Μαρίας Π. Αργυρίου - Λουκάς Α.
       Κουσκούκης « Στείρι ( Ιστορικά -
       Λαογραφικά στοιχεία ) »
     * Εμμανουήλ Μορφιαδάκης « Λαογραφία
       Στειρίου ». 1969

[Επεξεργασία] Εξωτερικοί σύνδεσμοι

     * http://indy.gr/analysis/63-3c7ronia-ap-ti-sfag-toy-distomoy-10-6-44
     * Στείριδα - el Steiri- Στείρι Βοιωτίας
     * Εκπολιτιστικός Σύλλογος Στειρίου

   Ανακτήθηκε από
   "http://el.wikipedia.org/wiki/%CE%9C%CE%AC%CF%87%CE%B7_%CF%84%CE%BF%CF%85_%CE%A3%CF%84%CE%B5%CE%B9%CF%81%CE%AF%CE%BF%CF%85"
   Κατηγορίες: Εθνική Αντίσταση |
   Στρατιωτικές Επιχειρήσεις του Β'
   Παγκοσμίου Πολέμου στην Ελλάδα | Ιστορία
   της Βοιωτίας
   Κρυμμένη κατηγορία: Άρθρα προς
   συγχώνευση

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 17:38, 14 Νοεμβρίου
       2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
