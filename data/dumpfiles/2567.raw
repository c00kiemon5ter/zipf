   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Καταναλωτισμός

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο καταναλωτισμός είναι όρος που
   χρησιμοποιείται για να περιγράψει την
   τάση της εξίσωσης της προσωπικής
   ευτυχίας με την απόκτηση υλικών αγαθών
   και την κατανάλωση. Συχνά συνδέεται με
   την κριτική έναντι στη κατανάλωση, την
   οποία εξέφρασαν πρώτοι οι Καρλ Μαρξ και
   Θόρνσταϊν Βέμπλεν. Χρονολογείται από
   τους πρώτους ανθρώπινους πολιτισμούς.

   Στα οικονομικά, ο καταναλωτισμός μπορεί
   επίσης να αναφέρεται στις οικονομικές
   πολιτικές που δίνουν έμφαση στην
   κατανάλωση και την πεποίθηση ότι η
   ελεύθερη επιλογή των καταναλωτών πρέπει
   να υπαγορεύει την οικονομική δομή μιας
   κοινωνίας.

   Πίνακας περιεχομένων

     * 1 Ιστορία
     * 2 Κριτική
     * 3 Αντεπιχειρήματα
     * 4 Βλέπε επίσης
     * 5 Σχετική βιβλιογραφία

          * 5.1 Στα αγγλικά

     * 6 Εξωτερικοί σύνδεσμοι

          * 6.1 Κριτική
          * 6.2 Άλλοι σύνδεσμοι

[Επεξεργασία] Ιστορία

   Παρόλο που ο καταναλωτισμός συνήθως
   συνδέεται με τον καπιταλισμό και τον
   Δυτικό κόσμο, εντούτοις είναι
   πολυπολιτισμικός και μη γεωγραφικός,
   όπως φαίνεται σήμερα π.χ. στο Τόκιο, τη
   Σινγκαπούρη, το Χονγκ Κονγκ, την Ταϊπέι,
   το Τελ Αβίβ και το Ντουμπάι. Ο
   καταναλωτισμός με την έννοια της αγοράς
   και κατανάλωσης υλικών αγαθών πέρα από
   τις βασικές ανάγκες είναι όσο παλιός
   είναι και οι παλαιότεροι πολιτισμοί (πχ.
   Αρχαία Αίγυπτος, Βαβυλώνα και Αρχαία
   Ρώμη). Από τότε που έκανε την εμφάνισή
   του ο καταναλωτισμός, πολλοί άνθρωποι
   και ομάδες αναζήτησαν συνειδητά
   εναλλακτικούς τρόπους μέσω μιας πιο
   απλής ζωής.

   Αν και ο καταναλωτισμός δεν είναι
   καινούργιο φαινόμενο, επεκτάθηκε ευρέως
   τον 20ό αιώνα και ιδιαίτερα τις
   τελευταίες δεκαετίες, υπό την επίδραση
   του νεοφιλελευθερισμού και της
   παγκοσμιοποίησης.

   Πρέπει να σημειωθεί ότι ο
   καταναλωτισμός, με την έννοια της της
   κατανάλωσης αγαθών πέρα από τις βασικές
   ανάγκες, συνήθως δεν συνδέεται με τους
   λεγόμενους "πρωτόγονους" λαούς.

[Επεξεργασία] Κριτική

   Σε κριτικό πλαίσιο, ο καταναλωτισμός
   αναφέρεται στην τάση των ανθρώπων να
   ταυτίζονται έντονα με τα προϊόντα και
   τις υπηρεσίες που καταναλώνουν, ιδίως με
   προϊόντα που είναι γνωστές μάρκες και
   εμφανή σύμβολα κοινωνικού στάτους, π.χ.
   ένα ακριβό αυτοκίνητο, ακριβά κοσμήματα.
   Μια κοινωνία όπου έχει διεισδύσει καλά ο
   καταναλωτισμός ονομάζεται καταναλωτική
   κοινωνία. Οι παρορμητικοί αγοραστές που
   δεν μπορούν να αντισταθούν στο ξόδεμα
   χρημάτων είναι ωνιομανείς.

   Επικριτές του καταναλωτισμού
   υποστηρίζουν ότι οι πολλές πολυτέλειες
   και τα αχρείαστα καταναλωτικά αγαθά
   είναι κοινωνικά σύμβολα που επιτρέπουν
   στους ανθρώπους να αναγνωρίζουν άτομα
   παρόμοιας νοοτροπίας μέσω της
   κατανάλωσης και επίδειξης σχετικών
   προϊόντων. Μερικοί πιστεύουν ότι οι
   σχέσεις με ένα προϊόν ή μια μάρκα είναι
   υποκατάστατα των υγιών ανθρώπινων
   σχέσεων που απουσιάζουν από τη
   δυσλειτουργική σύγχρονη κοινωνία και
   ότι μαζί με τον ίδιο τον καταναλωτισμό
   αποτελούν μέρος της γενικής διαδικασίας
   κοινωνικού ελέγχου και πολιτισμικής
   ηγεμονίας στη σύγχρονη κοινωνία.

   Η φιλοσοφία του "ξεπερνώντας τον
   καταναλωτισμό" επικεντρώνεται στην
   ενεργό αντίσταση στον καταναλωτισμό.
   Χρησιμοποιείται από πολλά πανεπιστήμια
   ως όρος για ύλη του μαθήματος και ως
   εισαγωγή στη μελέτη της εμπορικής
   εκμετάλλευσης (marketing) με μία μη
   παραδοσιακή προσέγγιση. Ο κωμικός Μπιλ
   Χικς και ο σκηνοθέτης Πιερ Πάολο
   Παζολίνι ήταν μεγάλοι πολέμιοι του
   καταναλωτισμού.

   Ένας άλλος επικριτικός όρος είναι η
   θρησκεία του καταναλωτισμού, ο οποίος
   μπορεί να υποδηλώνει ότι ο
   καταναλωτισμός βασίζεται σε μια
   παράλογη πεποίθηση και όχι στη λογική, ή
   να φέρνει τον συνειρμό της θρησκευτικής
   έννοιας της ειδωλολατρίας.

   Σημαντική συνεισφορά στην κριτική
   ενάντια στον καταναλωτισμό έχει κάνει ο
   Γάλλος φιλόσοφος Μπερνάρ Στιγκλέ, αλλά
   πολύ μικρό μέρος του έργου του έχει
   μεταφραστεί σε άλλες γλώσσες. Ο Στιγκλέ
   υποστηρίζει ότι ο καπιταλισμός σήμερα
   κυβερνάται όχι από την παραγωγή, αλλά
   από την κατανάλωση, και ότι οι
   διαφημιστικές τεχνικές που
   χρησιμοποιούνται για τον έλεγχο της
   καταναλωτικής συμπεριφοράς οδηγούν
   στην καταστροφή της ψυχικής και
   συλλογικής ατομοποίησης. Η εκτροπή της
   σεξουαλικής ενέργειας προς την
   κατανάλωση καταναλωτικών αγαθών,
   υποστηρίζει, έχει ως αποτέλεσμα τον
   εθιστικό κύκλο της κατανάλωσης, ο οποίος
   οδηγεί σε υπερκατανάλωση, την εξάντληση
   του πόθου, και την κυριαρχία της
   συμβολικής μιζέριας. Ταυτόχρονα. όμως,
   δεν πιστεύει ότι η απλή αντιπαράθεση με
   τον καπιταλισμό αποτελεί βιώσιμη
   στρατηγική.

[Επεξεργασία] Αντεπιχειρήματα

   Παρόλο που δεν υπάρχει συγκεκριμένο
   κίνημα διανοουμένων που να υποστηρίζει
   και να προωθεί τον καταναλωτισμό,
   εντούτοις τα τελευταία χρόνια υπάρχει
   κάποια έντονη κριτική στο
   αντικαταναλωτικό κίνημα. Η περισσότερη
   από αυτή προέρχεται από τη φιλελεύθερη
   σχολή. Για παράδειγμα, το περιοδικό Reason
   το 1999 επιτέθηκε στο αντικαταναλωτικό
   κίνημα, υποστηρίζοντας ότι μαρξιστές
   ακαδημαϊκοί παρουσιάζονται πλέον ως
   αντικαταναλωτιστές. Ο Τζέιμς Τουίτσελ,
   καθηγητής στο Πανεπιστήμιο της Φλόριντα
   και δημοφιλής συγγραφέας, αναφέρθηκε
   στα επιχειρήματα του
   αντικαταναλωτισμού ως "λάιτ μαρξισμός".

   Η φιλελεύθερη επίθεση στο
   αντικαταναλωτικό κίνημα βασίζεται σε
   μεγάλο βαθμό στην αντίληψη ότι
   πρόκειται για ελιτισμό. Συγκεκριμένα, οι
   φιλελεύθεροι θεωρούν ότι κανείς δεν
   έχει το δικαίωμα να αποφασίσει για
   άλλους ποια αγαθά είναι απαραίτητα στη
   ζωή και ποια όχι, ή ότι οι πολυτέλειες
   είναι οπωσδήποτε σπατάλη, και έτσι
   υποστηρίζουν ότι ο αντικαταναλωτισμός
   είναι πρόδρομος της ελεγχόμενης
   οικονομίας ή της απολυταρχικής
   κοινωνίας. Ο Τουίτσελ, στο βιβλίο του Living
   It Up, επισημαίνει με σαρκασμό ότι το
   λογικό αποτέλεσμα του
   αντικαταναλωτικού κινήματος θα ήταν η
   επιστροφή σε πρωτόγονες (με τα σημερινά
   δεδομένα) νομοθεσίες που ίσχυαν στην
   Αρχαία Ρώμη ή κατά τον Μεσαίωνα.

   Αντίθετα, πολλοί αντικαταναλωτιστές
   πιστεύουν ότι μια σύγχρονη κοινωνία
   καταναλωτών δημιουργείται από την
   εκτεταμένη διαφήμιση και την επίδραση
   των [[ΜΜΕ], και όχι από τις φυσικές ιδέες
   των ανθρώπων για το τι χρειάζονται. Με
   άλλα λόγια, οι αντικαταναλωτιστές
   τείνουν να πιστεύουν ότι ο
   καταναλωτισμός είναι ένα τεχνητό
   δημιούργημα το οποίο συντηρείται από
   τεχνητές κοινωνικές πιέσεις, ενώ οι
   φιλελεύθεροι τείνουν να πιστεύουν ότι ο
   καταναλωτισμός είναι φυσικός και ότι ο
   μόνος τρόπος να εξαλειφθεί είναι με
   τεχνητές κοινωνικές πιέσεις.

[Επεξεργασία] Βλέπε επίσης

     * Οικονομικός υλισμός
     * Ωνιομανία

[Επεξεργασία] Σχετική βιβλιογραφία

  [Επεξεργασία] Στα αγγλικά

     * Θόρνσταϊν Βέμπλεν (1899): The Theory of the Leisure
       Class: an economic study of institutions, Dover Publications, Mineola,
       N.Y., 1994, ISBN 0-486-28062-4. (ηλεκτρονικά: Project
       Gutenberg e-text)
     * Dan Nissanoff (2006). FutureShop: How the New Auction Culture Will
       Revolutionize the Way We Buy, Sell and Get the Things We Really Want.
       Penguin. ISBN 1-59420-077-7.  (246 σελ.)
     * Jan Whitaker (2006): Service and Style: How the American Department
       Store Fashioned the Middle Class, St. Martin's Press, N.Y., ISBN
       0-312-32635-1. (352 σελ.)
     * Adam Curtis, The Century of the Self, σειρά
       ντοκιμαντέρ.

[Επεξεργασία] Εξωτερικοί σύνδεσμοι

  [Επεξεργασία] Κριτική

     * "Consumerism in China" του Sean Gallagher
     * AdBusters, αντικαταναλωτικό περιοδικό
     * The Disaffected Individual του Μπερνάρ Στιγκλέ
     * Fifty Possible Ways to Challenge Over-Commercialism του Albert J.
       Fritsch
     * Spiritual Materialism and the Sacraments of Consumerism: A View from
       Thailand
     * The Religion of Consumerism (κήρυγμα της First Unitarian
       Church of Rochester)
     * The New Anti-Consumerism
     * Lecture notes on consumerism

  [Επεξεργασία] Άλλοι σύνδεσμοι

     * Consumerium Development Wiki
     * Kunkelfruit Wiki, the home for free articles about how popular
       products are made.

   Ανακτήθηκε από
   "http://el.wikipedia.org/wiki/%CE%9A%CE%B1%CF%84%CE%B1%CE%BD%CE%B1%CE%BB%CF%89%CF%84%CE%B9%CF%83%CE%BC%CF%8C%CF%82"
   Κατηγορία: Κοινωνία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Dansk
     * Deutsch
     * Deutsch
     * English
     * Español
     * Français
     * Italiano
     * עברית
     * Magyar
     * Polski
     * Português
     * Русский
     * Slovenščina
     * Suomi

     * Τελευταία τροποποίηση 22:56, 12
       Φεβρουαρίου 2007.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
