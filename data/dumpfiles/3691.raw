   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                   Φεδερίκο Γκαρθία Λόρκα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Φεδερίκο Γκαρθία Λόρκα (Federico García Lorca, 5
   Ιουνίου 1898 - 19 Αυγούστου 1936) ήταν ένας από
   τους σημαντικότερους Ισπανούς ποιητές
   και θεατρικούς συγγραφείς, από τους
   κορυφαίους εκπροσώπους της ισπανικής
   γενιάς του '27. Πέρα από το λογοτεχνικό
   του έργο, ασχολήθηκε επίσης με τη
   ζωγραφική και τη μουσική.

   Πίνακας περιεχομένων

     * 1 Βιογραφία
     * 2 Έργα

          * 2.1 Ποίηση
          * 2.2 Θεατρικά
          * 2.3 Σενάρια

     * 3 Παραπομπές
     * 4 Βιβλιογραφία
     * 5 Εξωτερικοί σύνδεσμοι

[Επεξεργασία] Βιογραφία

   Γεννήθηκε στο Φουέντε Βακέρος, το 1898. Ο
   πατέρας του ήταν αγρότης κι η μητέρα του
   δασκάλα πιάνου, προσφέροντας τα πρώτα
   μαθήματα και στον ίδιο τον Λόρκα.
   Φοίτησε σε σχολείο Ιησουϊτών στη
   Γρανάδα και μετά από πιέσεις του πατέρα
   του, γράφτηκε στη Νομική Σχολή του
   Πανεπιστημίου της Γρανάδα, την οποίαν
   όμως εγκατέλειψε σύντομα, για να
   ασχοληθεί με τη λογοτεχνία, τη μουσική
   και τη ζωγραφική. Το 1919, εγκαταστάθηκε
   στη Φοιτητική Κατοικία του
   Πανεπιστημίου της Μαδρίτης, που τότε
   λειτουργούσε ως ανοιχτό πανεπιστήμιο,
   πολιτιστικό κέντρο, της ισπανικής
   πρωτεύουσας. Εκεί συνάντησε τον
   Σαλβαδόρ Νταλί, τον σκηνοθέτη Λουίς
   Μπουνιουέλ, τον ποιητή Ραφαέλ Αλμπέρτι
   και τον Χιμένεθ. Την ίδια περίοδο
   συνέθεσε τα πρώτα του ποιήματα που
   κυκλοφόρησαν το 1921, με τίτλο Βιβλίο
   Ποιημάτων. Λίγο νωρίτερα, το 1918, είχε
   δημοσιεύσει το έργο Εντυπώσεις & Τοπία
   περιδιαβαίνοντας την Καστίλη.

   Το 1922, συνεργάστηκε με τον συνθέτη
   Μανουέλ ντε Φάγια στο Φεστιβάλ Λαϊκής
   Μουσικής, στη Γρανάδα. Στις παραδόσεις
   της λαϊκής και τσιγγάνικης μουσικής,
   πίστευε πως βρίσκει τη βάση των
   ποιητικών και πνευματικών του
   ενορμήσεων. Δημιούργημα του, εκείνη την
   εποχή, ήταν το Ποίημα Του Κάντε Χόντο,
   λαϊκό τραγούδι της Ανδαλουσίας, που
   τραγουδιέται από τσιγγάνους με συνοδεία
   κιθάρας και λίγο αργότερα, το 1924,
   ξεκίνησε να γράφει το Ρομανθέρο Χιτάνο,
   έργο που ολοκλήρωσε τελικά το 1927,
   σύνθεση 18 ποιημάτων με σταθερή
   στιχουργική μορφή, έκφραση μιας από τις
   αρχαιότερες μορφές ισπανικής ποίησης.
   Την ίδια περίοδο συνέθεσε και την Ωδή
   Στον Σαλβαντόρ Νταλί ενώ παράλληλα
   έγραψε το θεατρικό έργο Μαριάνα Πινέδα,
   που πρωτοπαρουσιάστηκε στη Βαρκελώνη,
   την ίδια χρονιά, σε σκηνογραφία Νταλί,
   σημειώνοντας επιτυχία.

   Τα έτη 1929-1930, αναζήτησε νέες πηγές
   έμπνευσης και ταξίδεψε στις ΗΠΑ και στην
   Κούβα. Οι εμπειρίες του στις Ηνωμένες
   Πολιτείες αξιοποιήθηκαν στο ποίημα Ένας
   Ποιητής Στη Νέα Υόρκη. Επέστρεψε στην
   Ισπανία το 1931 και συνέθεσε το Ντιβάνι
   Της Ταμαρίτ, ενώ παράλληλα δούλεψε και
   πάνω σε έργα για το κουκλοθέατρο. Εκεί
   έδειξε ξεκάθαρα πως επέλεγε ως κύρια
   ενασχόλησή του, τη συγγραφή θεατρικών
   και τα τρία τελευταία χρόνια της ζωής
   του ολοκλήρωσε τις κορυφαίες του
   δημιουργίες: Το Σπίτι Της Μπερνάρντα
   Άλμπα, Ματωμένος Γάμος, Γέρμα, Θρήνος Για
   Τον Ιγκνάθιο Σάντσεθ Μεχίας, τραγωδίες
   με θέμα τη κοινωνική καταπίεση κι έκδηλο
   το ανθρώπινο στοιχείο.

   Με την εγκαθίδρυση της Δημοκρατίας,
   οργάνωσε μία θεατρική ομάδα υπό την
   ονομασία La Barroca, η οποία με τη βοήθεια του
   Υπουργείου Παιδείας, έδωσε παραστάσεις
   κλασσικών έργων σε χώρους εργατών κι
   αγροτικές περιοχές. Το 1936 υποδέχθηκε τον
   Αλμπέρτι, καθώς επέστρεψε από τη Μόσχα.
   Συνέταξε μια διακήρυξη συγγραφέων κατά
   του φασισμού κι ξεκίνησε να γράφει μια
   σειρά θεατρικών σκηνών με μορφή
   επιθεώρησης, ωστόσο τον Ιούλιο της ίδιας
   χρονιάς, ξέσπασε ο ισπανικός εμφύλιος
   πόλεμος. Στις 19 Αυγούστου οι φασίστες
   Φρανκιστές, τον εκτέλεσαν στην περιοχή
   της Γρανάδα. Ο τάφος του δε βρέθηκε
   ποτέ^[1] ενώ ήταν τότε σε ηλικία 38 ετών.

   Άλλα έργα του: Τα Μάγια Της Πεταλούδας
   1925, Τα Πρώτα Τραγούδια 1926, Τραγούδια 1927,
   Δόκτωρ Περλιμπλίν & Μπελίσα (Οι
   Φασουλήδες Του Κατσιπόρα) 1928.

   [IMG]
   [IMG]
   Άγαλμα προς τιμή του Λόρκα, στην πλατεία
   Santa Ana της Μαδρίτης

[Επεξεργασία] Έργα

  [Επεξεργασία] Ποίηση

     * Divan del tamarit
     * Ντουέντε
     * Ποιητής στη Νέα Υόρκη Μετάφραση
       Βασίλη Λαλιώτη, Σμίλη 1994
     * Μοιρολόι για τον Ιγνάθιο Σάντσεθ
       Μεχίας
     * Σονέτα του σκοτεινού έρωτα
     * Ωδή στον Σαλβαντόρ Νταλί
     * Ποιητικά άπαντα (Τόμοι Α, Β)

  [Επεξεργασία] Θεατρικά

     * Τα Μάγια της Πεταλούδας (El maleficio de la
       mariposa) - Οι Φασουλήδες του Κατσιπόρα (Los
       títeres de Cachiporra)
     * Το Σπίτι της Μπερνάρντα Άλμπα (La casa de
       Bernarda Alba)
     * Η θαυμαστή μπαλωματού (La zapatera prodigiosa)
     * Γέρμα (Yerma)
     * Ματωμένος Γάμος (Bodas de sangre)
     * Δόνα Ροζίτα (Doña Rosita la soltera)
     * Μαριάνα Πινέδα (Mariana Pineda)
     * Το κοινό (El publico)

  [Επεξεργασία] Σενάρια

     * Ο Ανδαλουσιανός σκύλος - Ταξίδι στη
       σελήνη (περιέχει το σενάριο Ταξίδι στη
       σελήνη του Λόρκα)

[Επεξεργασία] Παραπομπές

    1. ↑ To 2009, οι Αρχές της Ανδαλουσίας,
       ύστερα από έρευνες που διεξήγαγαν στο
       Αλφάκαρ, κοντά στη Γρανάδα - μέρος όπου
       υπήρχε η πεποίθηση πως είναι η περιοχή
       της εκτέλεσης και της ταφής του Λόρκα -
       ανακοίνωσαν πως δεν βρέθηκε κανένας
       σχετικός τάφος εκεί. (ΑΠΕ-ΜΠΕ, 18/12/2009)

[Επεξεργασία] Βιβλιογραφία

     * Ίαν Γκίμπσον (μφ. Σπύρος Τσούγκος),
       Φεδερίκο Γκαρθία Λόρκα, εκδ. Μικρή
       Άρκτος, 1999.
     * Ίαν Γκίμπσον (μφ. Βαγγέλης Κατσάνης), Η
       δολοφονία του Φεντερίκο Γκαρθία
       Λόρκα, εκδ. Δίδυμοι, 2004
     * Βιδάλ Αγκουστίν Σάντσεθ (μφ. Ισμήνη
       Κανσή), Μπουνιουέλ -Λόρκα - Νταλί: Το
       αίνιγμα δίχως τέλος, εκδ. Εξάντας, 1991.

[Επεξεργασία] Εξωτερικοί σύνδεσμοι

     * Βιογραφία - Περιέχει φωτογραφικό
       υλικό και μεταφράσεις ποιημάτων του
       στα αγγλικά.
     * Βιογραφικό, την "Ωδή Στον Σαλβαντόρ
       Νταλί" και λίγα ποιήματά του
     * Λόρκα και Λογοκρισία: Ο Ομοφυλόφιλος
       Συγγραφέας που τον έκαναν
       Ετεροφυλόφιλο εκτεταμένο δοκίμιο του
       D. Eisenberg από το Florida State University

   Commons logo
   Τα Κοινά έχουν πολυμέσα σχετικά με το
   θέμα
   Φεδερίκο Γκαρθία Λόρκα
   Ανακτήθηκε από
   "http://el.wikipedia.org/wiki/%CE%A6%CE%B5%CE%B4%CE%B5%CF%81%CE%AF%CE%BA%CE%BF_%CE%93%CE%BA%CE%B1%CF%81%CE%B8%CE%AF%CE%B1_%CE%9B%CF%8C%CF%81%CE%BA%CE%B1"
   Κατηγορίες: Ισπανοί ποιητές | Ισπανοί
   θεατρικοί συγγραφείς | Γεννήσεις το 1898 |
   Θάνατοι το 1936

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Беларуская
     * Български
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Français
     * Gaeilge
     * Galego
     * עברית
     * Hrvatski
     * Magyar
     * Հայերեն
     * Bahasa Indonesia
     * Ilokano
     * Ido
     * Íslenska
     * Italiano
     * 日本語
     * ქართული
     * Taqbaylit
     * 한국어
     * Kurdî
     * Latina
     * Lumbaart
     * Lietuvių
     * Latviešu
     * Македонски
     * Кырык мары
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Polski
     * Piemontèis
     * Português
     * Runa Simi
     * Română
     * Русский
     * Srpskohrvatski / Српскохрватски
     * Slovenčina
     * Slovenščina
     * Српски / Srpski
     * Svenska
     * தமிழ்
     * Türkçe
     * Українська
     * Tiếng Việt
     * West-Vlams
     * 中文
     * Bân-lâm-gú

     * Τελευταία τροποποίηση 21:52, 21 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
