   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Ρέιντζερ 9

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                               Ρέιντζερ 9
                              GPN-2000-001979.jpg
                               Ρέιντζερ 9
   Οργανισμός:          NASA
   Κύριος ανάδοχος: Jet Propulsion Laboratory
   Τύπος αποστολής: Εξερεύνηση της σελήνης
   Δορυφόρος:            της σελήνης
   Πύραυλος φορέας: Atlas-Agena B
   Ημερομηνία           21 Μαρτίου 1965, ώρα 21:37:00 UTC
   εκτόξευσης:
   Διάρκεια               64,5 ώρες
   αποστολής:
                                  Πτώση στην σελήνη στις
   Τέλος αποστολής: 24 Μαρτίου 1965, ώρα 14:08:19.994
                                  UTC στις συντεταγμένες
                                  12,83 S, 357,63 E.
   Κώδικας NSSDC:          1965-023A
   Μάζα:                      367 κιλά
   Τροχιά:                  Σεληνιακή πτώση

   Το Ρέιντζερ 9 (αγγλ. Ranger, δασοφύλακας)
   ήταν διαστημικό σκάφος του προγράμματος
   Ρέιντζερ της NASA με προορισμό να
   διαγράψει τροχιά σύγκρουσης με την
   σελήνη και να τηλεμεταδώσει φωτογραφίες
   υψηλής ευκρίνειας κατά την κάθοδο και
   μέχρι την τελική σύγκρουση. Το
   διαστημικό σκάφος έφερε έξι τηλεοπτικές
   φωτογραφικές μηχανές vidicon. Δύο από αυτές
   ήταν ευρείας οπτικής γωνίας (τις
   φωτογραφικές μηχανές Α και Β στο κανάλι
   F) και τέσσερις οξείας οπτικής γωνίας
   (τις φωτογραφικές μηχανές P1, P2, P3 και P4
   στο κανάλι P). Οι φωτογραφικές μηχανές
   αποτελούσαν δύο διαφορετικά αλλά και
   ανεξάρτητα κανάλια, κάθε ένα με
   ανεξάρτητη παροχή ηλεκτρικού ρεύματος,
   χρονόμετρα, και τηλεπικοινωνιακό
   σύστημα μετάδοσης, ώστε να προσφέρουν
   μέγιστη δυνατή αξιοπιστία και
   πιθανότητα λήψης των υψηλής ποιότητας
   τηλεοπτικών εικόνων. Άλλα πειράματα δεν
   μετέφερε το διαστημικό σκάφος.

[Επεξεργασία] Περιγραφή του σκάφους

   [IMG]
   [IMG]
   Συσκευασία του διαστημικού σκάφους.

   Τα διαστημόπλοια Ρέιντζερ 6, 7, 8 και 9 ήταν
   μέρος του υποπρογράμματος Μπλοκ 3 του
   διαστημικού προγράμματος Ρέιντζερ.

   Η αλουμινένια βάση του διαστημοπλοίου
   είχε σχήμα εξαγωνικό διαμέτρου ενάμιση
   μέτρου. Κατά μήκος της βάσης ήταν
   τοποθετημένες οι μονάδες προώθησης και
   ηλεκτροδότησης. Η προέκταση της βάσης
   προς τα πάνω ήταν ένας κυλινδρικός
   πύργος σαν φουγάρο με τις τηλεοπτικές
   φωτογραφικές μηχανές στο εσωτερικό του.
   Δύο ηλιακοί συλλέκτες, μήκους 1,537 μέτρα ο
   καθένας και πλάτους 73,9 εκατοστά, ήταν
   αντιδιαμετρικά αναρτημένοι, φτάνοντας
   έτσι συνολικό μήκος 4,6 μέτρων. Μια
   κατευθυνόμενη παραβολική κεραίας
   υψηλής απολαβής τοποθετήθηκε σε μια από
   τις γωνίες της βάσης μακρυά από τους
   ηλιακούς συλλέκτες. Μια κυλινδρική
   quasiomnidirectional κεραία τοποθετήθηκε στην
   κορυφή του κυλινδρικού πύργου. Το όλο
   ύψος του διαστημικού σκάφους ήταν 3,6
   μέτρα.

   Η προώθηση για τους διαπλανητικούς
   ελιγμούς προερχόταν από μια μηχανή
   ώθησης ισχύος 224 Ν που έκαιγε υδραζίνη,
   και τέσσερις φυσητήρες πεπιεσμένου
   αερίου. Ο έλεγχος προσανατολισμού και
   τοποθεσίας σε τρεις άξονες γινόταν με
   φυσητήρες πεπιεσμένου αζώτου, σε
   συνδυασμό με ένα σύστημα 3 γυροσκοπίων, 4
   κύριους και 2 εφεδρικούς ανιχνευτές του
   ήλιου, και έναν ανιχνευτή της γης. Η
   ηλεκτροδότηση γινόταν με 9.792
   φωτοκύτταρα ηλιακής ενέργειας από
   πυρίτιο που περιλήφθηκαν στους δύο
   ηλιακούς συλλέκτες, συνολικής
   επιφάνειας 2,3 τετραγωνικών μέτρων και
   ισχύος 200 Wh. Δύο μπαταρίες AgZnO
   χωρητικότητας 1200 Wh η κάθε μια, τάσης 26,5 V
   και αντοχής για 9 ώρες λειτουργία
   εξασφάλιζαν την τροφοδοσία των δύο
   καναλιών με τις φωτογραφικές μηχανές.
   Δύο άλλες μπαταρίες AgZnO 1.000 Wh αποθήκευαν
   ρεύμα για την λειτουργία του
   διαστημικού σκάφους.

   Η τηλεπικοινωνία πραγματοποιούταν μέσω
   της quasiomnidirectional κεραίας χαμηλής απολαβής
   και της παραβολικής κεραίας υψηλής
   απολαβής. Οι πομποί του διαστημικού
   σκάφους περιελάμβαναν το τηλεοπτικό
   κανάλι F, ισχύος 60 W στα 959,52 MHz, το
   τηλεοπτικό κανάλι P, ισχύος 60 W στα 960,05 MHz,
   και ένα άλλο κανάλι αναμετάδοσης, το
   κανάλι 8, ισχύος 3 W στα 960,58 MHz. Η μονάδα
   τηλεοπτικής λήψης του Μπλοκ 3 ζύγιζε 173
   κιλά (αντικαθιστώντας την κάψουλα
   προσσελήνωσης που χρησιμοποιήθηκε με τα
   Μπλοκ 2). Ο εξοπλισμός τηλεπικοινωνιών
   μετέτρεπε το σύνθετο τηλεοπτικό σήμα
   των φωτογραφικών μηχανών σε σήμα
   ραδιοσυχνοτήτων (RF) και στην συνέχεια το
   έστελνε για μετάδοση μέσω της κεραίας
   υψηλής απολαβής του σκάφους. Το
   τηλεοπτικό σήμα είχε αρκετό εύρος ζώνης
   προκειμένου να επιτρέπει την γρήγορη
   λήψη και μετάδοση τηλεοπτικών εικόνων.

[Επεξεργασία] Περιγραφή της αποστολής

   Το πυραυλικό σύστημα με τον Άτλαντα 204D
   και Agena Β 6007 είχαν ικανοποιητική απόδοση,
   στέλνοντας το Agena μαζί με το
   διαστημόπλοιο σε τροχιά γύρω από την γη
   ύψους 185 χιλιομέτρων. Η δεύτερη βαθμίδα
   Agena πυροδοτήθηκε για 90 δευτερόλεπτα
   εισάγοντας το διαστημικό σκάφος στη
   τροχιά μεταφοράς προς σελήνη.
   Ακολούθησε ο διαχωρισμός του Agena από το
   διαστημόπλοιο. Εβδομήντα λεπτά μετά από
   την εκτόξευση δόθηκε η εντολή για να
   ξεδιπλωθούν οι ηλιακοί συλλέκτες, να
   ενεργοποιηθεί ο έλεγχος θέσης, και να
   μεταφερθεί η μετάδοση σημάτων από την
   πανκατευθυντική κεραία στην κεραία
   υψηλής απολαβής. Η ακρίβεια της αρχικής
   τροχιάς επέτρεψε την καθυστέρηση της
   δεύτερης διόρθωσης πορείας από τις 22
   στις 23 Μαρτίου, οπότε και η διόρθωση
   έλαβε χώρα στις 12:03 UT. Μετά από κίνηση
   προσανατολισμού, πυροδότηση των
   πυραύλων στις 12:30 UT με διάρκεια 31
   δευτερολέπτων και νέο προσανατολισμό, η
   διόρθωση πορείας ολοκληρώθηκε στις 13:30
   UT.

   Το Ρέιντζερ 9 έφθασε στο φεγγάρι στις 24
   Μαρτίου 1965. Στις 13:31 UT εκτελέσθηκε ένας
   τελικός ελιγμός για να προσανατολιστεί
   το διαστημικό σκάφος, ώστε να στραφούν
   οι φωτογραφικές μηχανές στην κατεύθυνση
   πτήσης και να βελτιωθεί η ανάλυση των
   εικόνων. Είκοσι λεπτά πριν από την
   σύγκρουση το σύστημα των φωτογραφικών
   μηχανών μπήκε στην φάση προθέρμανσης. Η
   πρώτη εικόνα λήφθηκε στις 13:49:41 σε ένα
   ύψος 2.363 χλμ. Ακολούθησαν 5.814 φωτογραφίες
   καλού κοντράστ κατά τη διάρκεια των
   τελευταίων 19 λεπτών της πτήσης. Η τελική
   εικόνα που λήφθηκε πριν από την
   σύγκρουση έδειχνε λεπτομέρειες 0,3
   μέτρων. Το διαστημικό σκάφος
   συγκρούστηκε στην επιφάνεια της σελήνης
   με εισερχόμενη ασυμπτωτική διεύθυνση
   και γωνία -5,6 μοιρών ως προς τον
   σεληνιακό ισημερινό. Το επίπεδο της
   τροχιά του είχε έγκλιση 15,6 μοιρών ως
   προς τον σεληνιακό ισημερινό. Μετά από
   64,5 ώρες πτήσης, η αποστολή ολοκληρώθηκε
   με την συντριβή του σκάφους στις 14:08:19.994
   UT στις συντεταγμένες 12,83 νότιο πλάτος,
   357,63 ανατολικό μήκος, στον κρατήρα Alphonsus.
   Η ταχύτητα σύγκρουσης ήταν 2,67 km/s. Η
   απόδοση του διαστημικού σκάφους ήταν
   άψογη. Υπήρξε τηλεοπτική κάλυψη σε
   πραγματικό χρόνο και ζωντανές
   τηλεοπτικές μεταδόσεις πολλών από τις
   εικόνες του καναλιού F (κυρίως της
   φωτογραφικής μηχανής Β αλλά και μερικών
   εικόνων της φωτογραφικής μηχανής Α).

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Ρέιντζερ 9

     * Lunar impact: A history of Project Ranger (PDF) 1977
     * Millions watch space probe crash into Moon (BBC News)
     * Photographs from Ranger 9

   π • σ • ε
                                Ρέιντζερ
   Ρέιντζερ 1  · Ρέιντζερ 2  · Ρέιντζερ 3  ·
   Ρέιντζερ 4  · Ρέιντζερ 5  · Ρέιντζερ 6  ·
   Ρέιντζερ 7  · Ρέιντζερ 8  · Ρέιντζερ 9

                      Στο άρθρο αυτό έχει
                      ενσωματωθεί κείμενο από το
                      άρθρο Ranger 9 της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A1%CE%AD%CE%B9%CE%BD%CF%84%CE%B6%CE%B5%CF%81_9"
   Κατηγορίες: Πρόγραμμα Ρέιντζερ |
   Διαστημικές συσκευές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Česky
     * English
     * Magyar
     * Italiano
     * Nederlands
     * Svenska
     * 中文

     * Τελευταία τροποποίηση 19:36, 14 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
