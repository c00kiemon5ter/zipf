   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   P-3 Orion

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                               Lockheed P-3 Orion
                                   P-3 Orion
                                   P-3 Orion
                               Περιγραφή
                                         Αεροσκάφος
   Αποστολή                      Ναυτικής
                                         Συνεργασίας
   Πλήρωμα                        11
   Κατασκευαστής            Lockheed
                              Διαστάσεις
   Μήκος                            116ft 10 in       35.6 m
   Εκπέτασμα                    99 ft 8 in        30.4 m
   Ύψος                              33 ft 8.5 in      10.3 m
   Επιφάνεια πτέρυγας   1300 ft²         120,8m²
                                   Βάρος
   Άδειο                            61,500 lb         27,900 kg
   Μέγιστο απογείωσης   139,760 lb        63,400 kg
                             Πηγή ισχύος
   Κινητήρες                    4× Allison T56-A-14 turboprop
   Ισχύς                            4,600 shp         3,700 kW
                                                           (Έκαστος)
                               Επιδόσεις
   Μέγιστη ταχύτητα       466 mph           745 km/h
   Αυτονομία                    >5,600 μίλια 9,000 km
   Μέγιστο ύψος               28,300 ft         8,600 m
   Βαθμός ανόδου             3,140 ft/min      16 m/s
                           Οπλικό φορτίο
                                         Μέχρι
   Βόμβες                          20,000lb (9,000
                                         kg)
   Πύραυλοι                      AGM-84 Harpoon, AGM-65 Maverick,
                                         AGM-84E SLAM
   Ανθυποβρυχιακός        Τορπίλες MK-46 και MK-50,
   Πόλεμος                        νάρκες, βόμβες
                                         βυθού

   Το Lockheed P-3 Orion είναι αεροσκάφος ναυτικής
   συνεργασίας (ΑΦΝΣ) που χρησιμοποιείται
   από πολλές αεροπορίες σε όλο τον κόσμο,
   κυρίως σε ρόλους ναυτικής περιπολίας
   (maritime patrol), αναγνώρισης (reconnaissance) και
   ανθυποβρυχιακού πολέμου (anti-submarine warfare).

   Πίνακας περιεχομένων

     * 1 Σχεδίαση
     * 2 Κατανομή μελών πληρώματος
     * 3 Χρήστες
     * 4 Εκδόσεις
     * 5 Το P-3 Orion σε Ελληνική υπηρεσία
     * 6 Παρόμοια αεροσκάφη
     * 7 Εξωτερικοί σύνδεσμοι

[Επεξεργασία] Σχεδίαση

   Το P-3 Orion (αρχική ονομασία P3V), βασίζεται
   στο Lockheed L-188 Electra, το οποίο είχε
   περιορισμένη επιτυχία σαν turboprop
   επιβατικό αεροσκάφος, έχοντας να
   αντιμετωπίσει τον συνεχώς αυξανόμενο
   ανταγωνισμό των αεροσκαφών τζετ.
   Εισήλθε σε υπηρεσία ως αντικαταστάτης
   του μεταπολεμικού P-2 Neptune. Οι τέσσερις
   κινητήρες turboprop του Orion του δίνουν
   ταχύτητα συγκρίσιμη με αυτή των
   γρήγορων ελικοφόρων μαχητικών ή ακόμα
   και κάποιων τουρμποφάν τζετ, όπως του A-10.
   Τα περισσότερα παρόμοια περιπολικά
   αεροσκάφη υιοθέτησαν τη σχεδίαση του
   Orion, συμπεριλαμβανομένου και του
   αντίστοιχου Σοβιετικού. Ανταγωνιστές
   του P-3 είναι το Βρετανικό Nimrod, το οποίο
   βασίζεται στο επιβατικό Comet, καθώς και το
   Γαλλικό Breguet Atlantique. Η εμπειρία που
   αποκομίστηκε από το P-3 βοήθησε στη
   εξέλιξη του S-3 Viking, ανθυποβρυχιακού
   αεροσκάφους που επιχειρεί συνήθως από
   αεροπλανοφόρα.

   Το P-3 έχει ένα εσωτερικό χώρο βομβών στο
   μπροστινό μέρος της ατράκτου, καθώς και
   πυλώνες στις πτέρυγες που μπορούν να
   μεταφέρουν πυραύλους όπως ο AGM-84 Harpoon. Η
   χαρακτηριστική μακριά απόληξη της ουράς
   περιέχει τον Ανιχνευτή Μαγνητικών
   Ανωμαλιών (Magnetic Anomaly Detector – MAD).
   Ηχοσημαντήρες μπορούν να ριφθούν είτε
   από εξωτερικά αναρτημένους φορείς είτε
   από το εσωτερικό της ατράκτου.

   Η πρώτη έκδοση παραγωγής, με την κωδικό
   P3V-1, πέταξε για πρώτη φορά στις 15
   Απριλίου 1961, όμως μέχρι τις πρώτες
   παραγγελίες το 1962 μετονομάστηκε σε P-3. Οι
   χρωματικές παραλλαγές επίσης άλλαξαν
   από το μεταπολεμικό μπλε σε άσπρο και
   γκρι τη δεκαετία του 1960 και χαμηλής
   ορατότητας γκρι τη δεκαετία του 1980.

   Με τα χρόνια εξελίχθηκαν πολλές
   παραλλαγές του αεροσκάφους. Η
   τεχνολογία του P-3 είναι παρόμοια με αυτή
   του μεγαλύτερου, πιο αργού και πολύ
   επιτυχημένου μεταγωγικού C-130 Hercules.
   Παρόμοιες εκδόσεις εξελίχθηκαν για
   παρακολούθηση ανεμοστρόβιλων και
   εναέρια παρακολούθηση χρησιμοποιώντας
   το ιπτάμενο ραντάρ του E-2 Hawkeye. Παρότι οι
   επιδόσεις του ήταν καλύτερες, το P-3 δεν
   μετατράπηκε σε πλατφόρμα επίθεσης
   ακριβείας στόχων εδάφους ή αεροσκάφος
   εναέριου εφοδιασμό, ούτε επιχείρησε
   προσγείωση σε αεροπλανοφόρο όπως το C-130.
   Το P-3 Orion χρησιμοποιήθηκε όμως από τη NASA
   ως υποτροχιακή ερευνητική πλατφόρμα
   γεω-επιστημών. Γνωστό με την ονομασία NASA
   426 το αεροσκάφος επιχειρεί από τις
   αεροπορικές εγκαταστάσεις Wallops του Goddard
   Space Flight Center's.

   [IMG]
   [IMG]
   Διάγραμμα του P-3 Orion

   Σε πολλές αποστολές ο ένας κινητήρας
   συχνά σβήνει (συνήθως ο κινητήρας
   νούμερο ένα, ο αριστερός εξωτερικός
   κινητήρας) για να παραταθεί ο χρόνος
   παραμονής στο θέατρο επιχειρήσεων (και η
   ακτίνα δράσης σε χαμηλό ύψος)
   εξοικονομώντας καύσιμα. Σε ορισμένες
   περιπτώσεις μπορεί να είναι σβηστοί και
   οι δύο εξωτερικοί κινητήρες, πάντα σε
   συνάρτηση με το βάρος του αεροσκάφους,
   τον καιρό και την ποσότητα καυσίμου.
   Κάποιες περιπολίες μπορεί να διαρκέσουν
   και 10 ώρες, και χρησιμοποιούνται
   περισσότεροι πιλότοι και πλήρωμα. Το
   ρεκόρ για την μακρύτερη πτήση από
   αεροσκάφος P-3 είναι 21,5 ώρες, που το
   κατέχει η 5η μοίρα της Αεροπορίας της
   Νέας Ζηλανδίας από το 1972.

   Το P-3 πρόκειται να αντικατασταθεί μεταξύ
   του 2010 – 2013 από το P-8 Poseidon, το οποίο
   βασίζεται στο επιβατικό Boeing 737, έχοντας
   συμπληρώσει τουλάχιστον 50 χρόνια
   υπηρεσίας.

[Επεξεργασία] Κατανομή μελών πληρώματος

   [IMG]
   [IMG]
   P-3C Orion
   [IMG]
   [IMG]
   P-3B Orion του Ελληνικού Πολεμικού Ναυτικού
   [IMG]
   [IMG]
   Σχηματισμός δύο P-3B Orion του Ελληνικού
   Πολεμικού Ναυτικού

   Δέκα με δώδεκα μέλη πλήρωμα (σε
   Αμερικάνικη υπηρεσία).

     * Κυβερνήτης του αεροσκάφους (Aircraft Commander
       or Patrol Plane Commander - PPC)
     * Συγκυβερνήτης (Co-pilot - 2nd P )
     * Τρίτος Πιλότος (Third-pilot - 3rd P)
     * Ιπτάμενος μηχανικός (Flight Engineer - FE)
     * Δεύτερος ιπτάμενος μηχανικός (Second Flight
       Engineer - 2nd FE)
     * Τακτικός συντονιστής (Tactical Coordinator - TACCO)
     * Πλοηγός / Ασυρματιστής (Navigator/Communicator -
       NAV/COM)
     * Πρώτος χειριστής ακουστικών
       αισθητήρων (Acoustic Sensor operator 1 - Sensor 1)
     * Δεύτερος χειριστής ακουστικών
       αισθητήρων (Acoustic Sensor operator 2 - Sensor 2)
     * Χειριστής Ραντάρ / Ανιχνευτή
       Μαγνητικών Ανωμαλιών (Radar/MAD operator - Sensor
       3)
     * Ιπτάμενος τεχνικός συστημάτων (In-flight
       Technician - IFT)

[Επεξεργασία] Χρήστες

                     Χρήστες                          Τύπος
   Flag of Argentina.svg Αργεντινή            6 P-3B
   Flag of Australia 2-3.png Αυστραλία        19 AP-3C
   Flag of Brazil.svg Βραζιλία                 8 P-3A(BR) από το
                                                       2008
   Καναδάς Καναδάς                       18 CP-140, 3 CP-140A
   Χιλή Χιλή                                   4 P-3A
   Γερμανία Γερμανία                   8 P-3C
   Flag of Greece.svg Ελλάδα                     6 P-3B
   Ιράν Ιράν                                   5 P-3F
   Ιαπωνία Ιαπωνία                       101 P-3C, 5 EP-3, 1
                                                       UP-3C, 3 UP-3D
   Νότια Κορέα Νότια Κορέα         8 P-3C, 8 P-3CK
   Νέα Ζηλανδία Νέα Ζηλανδία     6 P-3K
   Νορβηγία Νορβηγία                   4 P-3C, 2 P-3N
   Πακιστάν Πακιστάν                   10 P-3C & 3 P-3 AEW
   Flag of Portugal.svg Πορτογαλία           5 P-3C
   Flag of Spain.svg Ισπανία                    2 P-3A, 5 P-3B
   Ταϊλάνδη Ταϊλάνδη                   2 P-3T, 1 VP-3T
   Flag of the United States (3-2 aspect
   ratio).svg ΗΠΑ

[Επεξεργασία] Εκδόσεις

   [IMG]
   [IMG]
   Το διαμέρισμα βομβών του P-3
   [IMG]
   [IMG]
   P-3B Orion του Ελληνικού Πολεμικού Ναυτικού

     * P-3A: Η πρώτη έκδοση
       παραγωγής.Κατασκευάστηκαν 157.
     * P-3A (CS): Τέσσερα αεροσκάφη με καλύτερο
       ραντάρ, για την Αμερικάνικη τελωνιακή
       υπηρεσία (United States Customs Service).
     * EP-3A: Επτά αεροσκάφη τροποποίημένα για
       δοκιμές ηλεκτρονικής αναγνώρισης.
     * NP-3A: Τρία αεροσκάφη τροποποιημένα για
       το Αμερικανικό Εργαστήριο Ναυτικών
       Ερευνών (U.S. Naval Research Laboratory).
     * RP-3A: Δύο αεροσκάφη τροποποιημένα για
       επιστημονική χρήση από την Μοίρα
       Ωκεανογραφικής εξέλιξης (Oceanographic
       Development Squadron).
     * TP-3A: 12 αεροσκάφη τροποποιημένα για
       εκπαιδευτική χρήση, δίχως
       ανθυποβρυχιακό εξοπλισμό.
     * UP-3A: 38 αεροσκάφη που χρησιμοποιήθηκαν
       ως μεταγωγικά, ανθυποβρυχιακό
       εξοπλισμό.
     * VP-3A: Τρία WP-3A και δύο P-3A τροποποιημένα
       για μεταφορές προσωπικού και VIP.
     * WP-3A: Τέσσερα αεροσκάφη τροποποιημένα
       για μετεωρολογική αναγνώριση.
     * P-3B : Η δεύτερη κύρια έκδοση παραγωγής.
     * EP-3B : Δύο P-3A τροποποιημένα σε αεροσκάφη
       ηλεκτρονικών υποκλοπων (ELINT) κατά τη
       διάρκεια του πολέμου του Βιετνάμ.
     * NP-3B : Ένα P-3B τροποποιημένο ως πλατφόρμα
       δοκιμών το Αμερικανικό Εργαστήριο
       Ναυτικών Ερευνών (U.S. Naval Research Laboratory).
     * P-3BR : Τροποποιημένα P-3A για την πολεμική
       αεροπορία της Βραζιλίας.

   [IMG]
   [IMG]
   P-3C Orion
   [IMG]
   [IMG]
   P-3B

     * P-3C : Η τρίτη κύρια έκδοση παραγωγής.

          * P-3C Update I : Με νέα και εξιγχρονισμένα
            συστήματα, κατασκευάστηκαν 31.
          * P-3C Update II : Με σύστημα ανίχνευσης
            υπέρυθρων, εντοπισμού
            ηχοσημαντήρων και ικανότητα
            μεταφοράς πυραύλων κατά στόχων
            επιφανείας Harpoon, κατασκευάστηκαν 44.
          * P-3C Update II.5 : 24 αεροσκάφη με πιο
            αξιόπιστα συστηματα ναυτιλίας και
            επικοινωνιών.
          * P-3C Update III : 50 αεροσκάφη με νέουσ
            ακουστικούς αισθητήρες, δέκτη
            ηχοσημαντήρων και εξεληγμένη
            βοηθητική μονάδα παροχής
            ενέργειας.
          * P-3C Update IV: Αναβάθμιση των
            Αμερικανικών και Νορβηγικών
            αεροσκαφών.

     * EP-3 : Αεροσκάφη ηλεκτρονικών υποκλοπων
       (ELINT) για το Ιαπωνικό Ναυτικό.
     * NP-3C : Ένα P-3C τροποποιημένο ως πλατφόρμα
       δοκιμών το Αμερικανικό Εργαστήριο
       Ναυτικών Ερευνών (U.S. Naval Research Laboratory).
     * RP-3C : Ένα P-3C τροποποιημένο να
       αντικαταστήσει το RP-3A.
     * OP-3C : 10 P-3C τροποποιημένα σε
       αναγνωριστικά αεροσκάφη για το
       Ιαπωνικό Ναυτικό.
     * UP-3C : Αεροσκάφη δοκιμών συστημάτων για
       το Ιαπωνικό Ναυτικό.
     * UP-3D : Αεροσκάφη εκπαίδευσης
       ηλεκτρονικών υποκλοπων (ELINT) για το
       Ιαπωνικό Ναυτικό.
     * RP-3D : Ένα P-3C τροποποιημένο για
       ατμοσφαιρική έρευνα.
     * WP-3D: Δύο P-3C τροποποιημένα για
       μετεωρολογική έρευνα για την Εθνική
       Ωκεανογραφική και Ατμοσφαιρική
       Υπηρεσία (National Oceanic and Atmospheric Administration -
       NOAA), συμπεριλαμβανομένων και των
       κυνηγών ανεμοστρόβιλων (Hurricane Hunters).

   [IMG]
   [IMG]
   P-3B Orion του Ελληνικού Πολεμικού Ναυτικού
   [IMG]
   [IMG]
   P-3B Orion του Ελληνικού Πολεμικού Ναυτικού
   [IMG]
   [IMG]
   Το πιλοτήριο ενος P-3B του Ελληνικού
   Πολεμικού Ναυτικού

     * EP-3E Aries : 10 P-3A και 2 EP-3B τροποποιημένα σε
       Αεροσκάφη ηλεκτρονικών υποκλοπων
       (ELINT).
     * EP-3E Aries II : 12 P-3C τροποποιημένα σε
       Αεροσκάφη ηλεκτρονικών υποκλοπων
       (ELINT).
     * NP-3E : Διάφορα αεροσκάφη - πλατφόρμες
       δοκιμών.
     * P-3F : Έξι P-3C για το Αυτοκρατορική
       Ιρανική Αεροπορία.
     * P-3G : Η πρωτότυπη ονομασία του Lockheed P-7.
     * P-3H : Προτεινόμενη αναβάθμιση για το P-3C.
     * EP-3J : Two αεροσκάφη P-3A τροποποιημένα για
       Υποστήριξη Ηλεκτρονικού Πολέμου
       Στόλου (Fleet Electronic Warfare Support Groupfor - FEWSG).
     * P-3K : Πέντε αναβαθμισμένα αεροσκάφη P-3B
       για τη Νέα Ζηλανδία.
     * P-3N : Δύο P-3B τροποποιημένα για την
       Νορβηγική Ακτοφυλακή.
     * P-3P : Έξι αεροσκάφη P-3B της Αυστραλιανής
       αεροπορίας, τα οποία αναβαθμίστηκαν
       για την Πορτογαλική αεροπορίας.
     * P-3T : Δύο P-3A τροποποιημένα για το
       Ταϊλανδικό Ναυτικό.

          * VP-3T : Ένα P-3A τροποποιημένο για το
            Ταϊλανδικό Ναυτικό σε ρόλο VIP και
            επιτήρησης.

     * P-3W : Ονομασία που χρησιμοποιήθηκε από
       την Αυστραλιανή αεροπορία για να
       ξεχωρίσουν τα πρώτα 10 P-3C που
       αναβαθμίστηκαν στο επίπεδο P-3C Update 2
       (1978-79) από τα επόμενα 10 αεροσκάφη, που
       αναβαθμίστηκαν στο επίπεδο Update 2.5
       (1982-83).
     * AP-3C : Όλα τα αεροσκάφη P-3C/W της
       Αυστραλιανής αεροπορίας, τα οποία
       αναβαθμίστηκαν με νέα συστήματα από
       την L-3 Communications.

          * TAP-3: 3 τροποποιημένα P-3B για
            εκπαιδευτική χρήση από την
            Αυστραλιανή αεροπορία, δίχως
            ανθυποβρυχιακό εξοπλισμό και με
            επιπλέον θέσεισ επιβατών.

     * P-3CK: Ονομασία των οκτώ P-3B της Νότιας
       Κορέας τα οποία αναβαθμίστηκαν από
       τις Korea Aerospace Industries και L-3 Communications.
     * P-3AEW&C : Οκτώ P-3B που μετατράπηκαν σε
       ιπτάμενα ραντάρ (Airborne Early Warning and Control -
       AEW&C) για την Αμερικάνικη τελωνιακή
       υπηρεσία (US Customs Service) και
       Συνοριοφυλακή (Border Protection).
     * CP-140 Aurora : Αεροσκάφη ναυτικής
       περιπολίας μακράς ακτίνας δράσης και
       ανθυποβρυχιακού πολέμου των
       Καναδικών Ενοπλων Δυνάμεων.
       Βασίζονται στο P-3 Orion, όμωσ φέρουν τα
       πιο προηγμένα ηλεκτρονικά συστήματα
       του S-3 Viking.
     * CP-140A Arcturus : Τρία CP-140 Aurora τροποποιημένα
       για παράκτια περιπολία.
     * Orion 21 : Προτεινόμενη νέα και εξελιγμένη
       έκδοση για αντικατάσταση του P-3 Orion, η
       οποία δεν προχώρησε υπέρ του Boeing P-8.

[Επεξεργασία] Το P-3 Orion σε Ελληνική υπηρεσία

   [IMG]
   [IMG]
   P-3B Orion του Ελληνικού Πολεμικού Ναυτικού

   Το Ελληνικό Πολεμικό Ναυτικό
   προκειμένου να αντιμετωπίσει τις
   μειωμένες επιχειρησιακές δυνατότητες
   των υπέργηρων αεροσκαφών HU -16B Albatross
   αποφάσισε την αντικατάσταση τους με
   αεροσκάφη ναυτικής συνεργασίας Lockheed P -3B
   Orion. Το 1994 η Ελληνική κυβέρνηση υπέγραψε
   συμφωνία με τις ΗΠΑ για τη προμήθεια έξι
   P -3B TACNAVMOD για επιχειρησιακή
   χρησιμοποίηση, τεσσάρων P -3A για
   υποστήριξη με ανταλλακτικά και ένα
   πακέτο εκπαιδεύσεως. Η εκπαίδευση
   άρχισε τον Ιανουάριο του 1996 και
   ολοκληρώθηκε τον Ιούνιο του 1997. Το πρώτο
   αεροσκάφος έφθασε στην Ελλάδα το Μάιο
   του 1996 ενώ η παραλαβή τελικά
   ολοκληρώθηκε τον Δεκέμβριο του 1997 με την
   άφιξη στην Ελλάδα και του έκτου
   αεροσκάφους. Και τα έξι αεροσκάφη
   ανήκουν επιχειρησιακά στην 353 Μοίρα
   Ναυτικής Συνεργασίας (353 ΜΝΑΣ) που
   εδρεύει στο στρατιωτικό αεροδρόμιο της
   Ελευσίνας.

[Επεξεργασία] Παρόμοια αεροσκάφη

     * Breguet Atlantique

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   P-3 Orion

     * Η επίσημη Ιστοσελίδα της Διεύθυνσης 353
       Μοίρα Ναυτικής Συνεργασίας του
       Ελληνικού Πολεμικού Ναυτικού
     * P-3 Orion Research Group (Αγγλικά)
     * Navy.mil - Standard Aircraft Characteristics: P-3C Update II
     * Το P-3 Orion στο naval-technology.com (Αγγλικά)
     * Το P-3 Orion στο Global Security (Αγγλικά)

   Portal.svg Πύλη: Αεροπορία

                      Στο άρθρο αυτό έχει
                      ενσωματωθεί κείμενο από το
                      άρθρο P-3 Orion της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από "http://el.wikipedia.org/wiki/P-3_Orion"
   Κατηγορίες: Αεροσκάφη του Πολεμικού
   Ναυτικού | Αεροσκάφη της Ελληνικής
   Πολεμικής Αεροπορίας | Αεροσκάφη
   ναυτικής συνεργασίας | Στρατιωτικά
   αεροσκάφη

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Беларуская
     * Беларуская (тарашкевіца)
     * Dansk
     * Deutsch
     * English
     * Español
     * فارسی
     * Suomi
     * Français
     * Magyar
     * Italiano
     * 日本語
     * 한국어
     * Bahasa Melayu
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Русский
     * Svenska
     * ไทย
     * Türkçe
     * 中文

     * Τελευταία τροποποίηση 19:43, 7 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
