   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Ινκόνιτο

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Με τον διεθνή όρο ινκόνιτο , όρος προερχόμενος εκ της ιταλικής "incognito"
   και όχι απ΄ ευθείας εκ της λατινικής "incognitus", όπου οι περισσότεροι
   τον εκφέρουν λανθασμένα «ινκόγνιτο», χαρακτηρίζεται γενικά η παρεχόμενη
   δυνατότητα επίσημης ανωνυμίας πολύ σημαντικών προσώπων που κινούνται
   σχετικά ελεύθερα σε ορισμένους τόπους και για συγκεκριμένο χρόνο.

   Ειδικότερα ως όρος του διεθνούς δικαίου και της διπλωματίας
   χαρακτηρίζονται με αυτόν οι διάφορες διελεύσεις, ηγεμόνων και συγγενών
   αυτών καθώς και πολιτικών προσώπων, από μια χώρα «εξ ανάγκης», που δεν
   διατηρούν διπλωματικές σχέσεις ή που διατηρούν αλλά βρίσκονται για
   διάφορους λόγους σε κάποια ένταση. Επίσης με τον ίδιο όρο χαρακτηρίζονται
   επισκέψεις των παραπάνω προσώπων για διάφορους λόγους, όπως τουριστικούς,
   συμμετοχής σε συνέδρια, ή άλλες κοινωνικές ή θρησκευτικές τελετές κ.λπ. σε
   χώρες, που όμως έχουν ιδιωτικό χαρακτήρα.

   Κατά τις «ινκόνιτο διελεύσεις» από ξηρά, θάλασσα ή αέρα (υπερπτήση), κατά
   το ακολουθούμενο διεθνές εθιμικό δίκαιο ανταλλάσσονται χαιρετισμοί μεταξύ
   αυτών των προσώπων και των ομολόγων τους της χώρας την οποία διέρχονται.
   Κατά δε τις «ινκόνιτο επισκέψεις» δεν αποδίδονται στα εν λόγω πρόσωπα οι
   κατά εθιμοτυπία προβλεπόμενες τιμές, πλην όμως παρέχονται κάθε δυνατές
   διευκολύνσεις και μέτρα ασφαλείας αυτών.

   Γενικά η έννοια του ινκόνιτου, ή ινκόγνιτου όπως τελικά έχει επικρατήσει
   εσφαλμένα, έχει τον χαρακτήρα της επίσημης ανωνυμίας και όχι μιας κρυφής ή
   ύποπτης διέλευσης, ή επίσκεψης προς εξαπάτηση επί της επίσημης ιδιότητας.
   Περισσότερο η έννοια αυτή απαλλάσσει τα εν λόγω πρόσωπα από διάφορες
   κινητοποιήσεις δημόσιες, π.χ. τελετές, καταθέσεις στεφάνων κ.λπ. που
   προβλέπονται στις επίσημες παρουσίες, ή δημοσιογράφων, ή φωτορεπόρτες, ή
   κοινού κ.λπ. καθώς και για διάφορους άλλους λόγους (ασφαλείας, αποφυγής
   δημοσιοποίησης επίσκεψης κ.λπ.). Στη προκειμένη περίπτωση τα πρόσωπα που
   κινούνται ινκόνιτο δεν φέρουν εξωτερικά σύμβολα της επίσημης ιδιότητάς
   τους ούτε και τα μέσα με τα οποία μετακινούνται (σημαίες, εμβλήματα,
   θυρεοί κ.λπ.).

   Στη πράξη συμβαίνει πολλές φορές κατά τις επίσημες επισκέψεις αρχηγών
   χωρών ή άλλων πολύ υψηλόβαθμων προσώπων διεθνών οργανισμών να
   περιλαμβάνεται και κάποιος χρόνος ινκόνιτης παραμονής, για τουριστικούς ή
   άλλους λόγους ελεύθερης επιλογής επισκέψεων ή μετακινήσεων.

     • Για τις ινκόνιτο διελεύσεις ή επισκέψεις ενημερώνεται προηγουμένως
       σχετικά το Υπουργείο Εξωτερικών μέσω των πρεσβειών, το οποίο και με τη
       σειρά του δίνει ανάλογες εντολές σε δημόσιες υπηρεσίες, και τοπικές
       αρχές μέσω των προϊσταμένων υπουργείων.

[Επεξεργασία] Δείτε επίσης

     • Ετεροδικία
     • VIP

[Επεξεργασία] Πηγές

     • "Μεγάλη Ελληνική Εγκυκλοπαίδεια" τομ.ΙΓ, σελ.61.
     • Α. Ζιμπουλάκη "Διεθνές Δίκαιο" § Εθιμικό διεθνές δίκαιο σελ.209.

   Ανακτήθηκε από
   "http://el.wikipedia.org/wiki/%CE%99%CE%BD%CE%BA%CF%8C%CE%BD%CE%B9%CF%84%CE%BF"
   Κατηγορίες: Διεθνές Δίκαιο | Εθιμοτυπία | Διπλωματία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 22:59, 8 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
