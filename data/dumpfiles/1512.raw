   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Μάχη της Πολτάβα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                         Μάχη της Πολτάβα
                  Μεγάλος Βόρειος Πόλεμος
   The Battle of Poltava by Denis Martens the Younger, painted 1726
                Χρονολογία               8 Ιουλίου 1709
                     Τόπος                    Πολτάβα
                    Έκβαση                   Καθοριστική
                                                   ρωσική νίκη
                               Μαχόμενοι
   Naval Ensign of                                 Flag of
   Sweden.svgΑυτοκρατορία της       Russia.svgΒασίλειο
   Σουηδίας                                της Ρωσίας
                                 Αρχηγοί
   Κάρολος ΙΒ'                            Μέγας Πέτρος
                                Δυνάμεις
   20-24.000                                       ~49.000
                                Απώλειες
   6.900 νεκροί και τραυματίες, 1.345 νεκροί, 3.290
   2.800 αιχμάλωτοι                      τραυματίες

   Η Μάχη της Πολτάβα ή Πουλτόβα (8 Ιουλίου
   1709)^[1] είναι η σημαντικότερη μάχη του
   Μεγάλου Βορείου Πολέμου. Έληξε με
   αποφασιστική νίκη του Πέτρου Α΄ της
   Ρωσίας επί του Καρόλου ΙΒ΄ της Σουηδίας
   και λέγεται ότι μετά από αυτό το
   αποτέλεσμα, η Σουηδική Αυτοκρατορία
   έπαυσε να αποτελεί Μεγάλη Δύναμη και η
   Ρωσία αναδείχθηκε ως η νέα ηγέτιδα
   δύναμη της βόρειας Ευρώπης.

   Πίνακας περιεχομένων

     * 1 Ιστορικό πλαίσιο
     * 2 Η μάχη

          * 2.1 Σουηδική επίθεση
          * 2.2 Περικύκλωση και ήττα των σουηδών
          * 2.3 Μετά τη μάχη

     * 3 Υποσημειώσεις
     * 4 Εξωτερικοί σύνδεσμοι

[Επεξεργασία] Ιστορικό πλαίσιο

   Έχοντας κλείσει το δυτικό μέτωπο του
   πολέμου, ο σουηδός μονάρχης αποφάσισε να
   χτυπήσει την πρωτεύουσα του τελευταίου
   εναπομείναντος εχθρού, τη Μόσχα.
   Επρόκειτο για ένα σχέδιο ριψοκίνδυνο,
   ενθαρρυμένο όμως από το γεγονός ότι ο
   στρατός του δεν είχε υποστεί ούτε μία
   σημαντική ήττα σε οκτώ χρόνια πολέμου.

   Ο βασικός όγκος του σουηδικού στρατού
   ξεκίνησε να προελαύνει κατά μήκος της
   κύριας οδού που συνέδεε την Πολωνία με
   τη Μόσχα. Όμως το Σεπτέμβριο, λόγω
   καθυστέρησης του στρατηγού Λεβενχάουπτ
   που είχε ξεκινήσει από τη Ρίγα για να
   ανεφοδιάσει το κύριο σώμα εν πορεία, ο
   Κάρολος εξέτρεψε την πορεία του προς την
   Ουκρανία σε αναζήτηση σιτηρών και
   καλύτερων καιρικών συνθηκών.

   Αν και οι τοπικοί Κοζάκοι του φυλάρχου
   Μαζέπα έδρασαν προς υποστήριξή του, η
   κίνηση αυτή αποδείχθηκε λανθασμένη: αφ'
   ενός οι ρώσοι πέτυχαν το Λεβενχάουπτ
   αποκομμένο και διέλυσαν το σώμα
   ανεφοδιασμού στη Μάχη της Λέσναγια, αφ'
   ετέρου ο στρατός του Καρόλου έμεινε
   ανυπεράσπιστος στο έλεος του χειμώνα.
   Όταν μπήκε η άνοιξη του 1709 και
   ξανάρχισαν οι εχθροπραξίες, ο
   (στρατοπεδευμένος στην Ουκρανία)
   σουηδικός στρατός είχε απωλέσει περίπου
   το 1/3 του έμψυχου δυναμικού του λόγω της
   πείνας, των κρυοπαγημάτων και άλλων
   επιδράσεων των καιρικών συνθηκών.
   Επίσης η υγρασία είχε καταστήσει
   άχρηστα τα περισσότερα αποθέματα σε
   μπαρούτι και τα κανόνια τέθηκαν
   ουσιαστικά εκτός λειτουργίας.

   [IMG]
   [IMG]
   Η μάχη της Πολτάβα, τμήμα από το μεγάλο
   ψηφιδωτό του Μιχαήλ Λομονόσοβ.

   Η πρώτη ενέργεια του Καρόλου ήταν να
   πολιορκήσει το φρούριο της Πολτάβα στις
   όχθες του ποταμού Βόρσκλα, περίπου 250 χμ.
   νοτιοανατολικά του Κιέβου. Ο Πέτρος είχε
   ήδη οργανώσει μια μεγάλη δύναμη για να
   το προστατέψει και έφτασε γρήγορα στην
   περιοχή. Στις 7 Ιουλίου ο Κάρολος
   πληροφορήθηκε ότι μεγάλη δύναμη
   Καλμίκων κατευθυνόταν για να συναντήσει
   τον Πέτρο και να αποκόψει από κάθε
   δυνατότητα ανεφοδιασμού το σουηδικό
   στρατό, έσπευσε λοιπόν να επιτεθεί πριν
   αφιχθούν οι ενισχύσεις.

[Επεξεργασία] Η μάχη

   Λίγο πριν ξεκινήσει η μάχη, ο Κάρολος
   διέθετε περίπου 14.000 άνδρες έναντι
   περίπου 45.000 του Πέτρου. Όμως ο Κάρολος
   αδυνατούσε να καθοδηγήσει το στρατό του,
   αφού από τις 28 Ιουνίου είχε τραυματισθεί
   στο πόδι σε μια μικρή συμπλοκή κατά τη
   διάρκεια επιθεώρησης φυλακίων στις
   όχθες του Βόρσκλα. Αναγκάσθηκε λοιπόν να
   παραδώσει κρυφά τη διοίκηση στο
   στρατάρχη Ρένσκιελντ και το στρατηγό
   Λεβενχάουπτ, κίνηση που έκανε τα
   πράγματα δυσκολότερα λόγω των
   διαφορετικών χαρακτήρων των δύο
   ηγητόρων.

   Παράλληλα ο Πέτρος είχε στείλει τον
   Αλεξάντρ Μένσικοφ να επιτεθεί στο
   Ζαπορόζνιε, έδρα των Κοζάκων, με
   αντικειμενικό σκοπό την αποχώρηση του
   κοζακικού ιππικού από το σουηδικό
   στρατόπεδο. Πράγματι ο Μένσικοβ
   κατέλαβε τη βάση με τη βοήθεια του
   Γκάλαγκαν, ενός πρώην κοζάκου
   αξιωματικού. Έτσι οι περισσότεροι
   κοζάκοι εγκατέλειψαν την πολιορκία και
   έσπευσαν να σώσουν το Ζαπορόζνιε (μετά
   από αυτό μετακίνησαν τις βάσεις τους
   πέραν του Δνείπερου για τα επόμενα
   δεκαεννέα χρόνια), ενώ κάποιοι άλλοι
   έμειναν στην Πολτάβα αλλά πέρασαν στο
   πλευρό των ρώσων! Μόνο μια μειοψηφία
   τους παρέμεινε πιστή τους σουηδούς όταν
   ήλθε η ώρα της σύγκρουσης.

  [Επεξεργασία] Σουηδική επίθεση

   Η μάχη ξεκίνησε πριν την αυγή της 8ης
   Ιουλίου (28 Ιουνίου με το παλαιό
   ημερολόγιο), περίπου στις 3:45 π.μ.

   Σε πρώτη φάση οι σουηδοί εφόρμησαν με
   καταδρομικό τρόπο, πιέζοντας και
   διασπώντας μερικές κρίσιμες ρωσικές
   οχυρώσεις με τους καλύτερα
   εκπαιδευμένους άνδρες. Εν συνεχεία όταν
   ανέτειλε ο ήλιος, το πεζικό υπό το
   Λεβενχάουπτ επιχείρησε μετωπική
   επίθεση. Φάνηκε έτσι να αποκτούν
   πλεονέκτημα, αλλά αυτό γρήγορα
   εκμηδενίστηκε, όταν κάποια στιγμή το
   πεζικό διατάχθηκε σε οπισθοχώρηση προς
   ανασυγκρότηση χάνοντας πολύτιμο χρόνο.
   Και για να γίνουν τα πράματα χειρότερα,
   ένα τμήμα 2.600 ανδρών υπό το στρατηγό Ρόος
   δεν είχε ειδοποιηθεί για το συνολικό
   σχέδιο και εγκλωβίσθηκε ανάμεσα σε 4.000
   ρώσους που ανακαταλάμβαναν τις
   οχυρωμένες θέσεις. Με απώλειες άνω των
   1.000 ανδρών και τα πυρομαχικά να
   τελειώνουν, ο Ρόος αναγκάστηκε να
   παραδοθεί.

  [Επεξεργασία] Περικύκλωση και ήττα των
  σουηδών

   Οι σουηδοί περίμεναν μάταια το Ρόος να
   επιστρέψει. Καθώς ο χρόνος περνούσε, το
   ρωσικό πεζικό έφθανε μπροστά στο σταθμό
   συγκέντρωσής τους. Περίπου στις 9 το
   πρωί, η εμπροσθοφυλακή των σουηδών
   κινήθηκε προς αναχαίτισή τους - 4.000
   σουηδοί πεζικάριοι ενάντια σε 20.000
   ρώσους. Ο ρωσικός στρατός τους
   υποδέχθηκε με καταιγισμό πυρών,
   πυροβολώντας με τα μουσκέτα τους. Όταν
   έφθασαν στα 30 μέτρα, οι σουηδοί έριξαν
   μια βολή και επαναγέμισαν. Ήταν στα
   πρόθυρα της τελικής σύγκρουσης και
   χρειάζονταν το ιππικό, δυστυχώς όμως για
   τους σουηδούς αυτό είχε αποδιοργανωθεί.
   Η ρωσική γραμμή ανάπτυξης ήταν
   μεγαλύτερη από τη σουηδική και η δεξιά
   πλευρά τους σύντομα υπερφαλάγγισε το
   σουηδικό πεζικό. Καίτοι
   αποδιοργανωμένο, το σουηδικό ιππικό
   προσπάθησε να κερδίσει χρόνο ώστε να
   εξασφαλίσει τη διαφυγή του πεζικού.

   Τελικά βλέποντας την εξέλιξη από ένα
   φορείο στην οπισθοφυλακή, ο Κάρολος
   διέταξε τους επιτελείς του σε γενική
   υποχώρηση στις 11 π.μ. Κατά το μεσημέρι
   όλα είχαν τελειώσει, καθώς το ρωσικό
   ιππικό αποδεκάτιζε τους επιζώντες
   αντιπάλους στο πεδίο της μάχης και
   επέστρεφε στις γραμμές του. Ο Κάρολος
   συγκέντρωσε ό,τι απέμεινε από το στρατό
   και τον εξοπλισμό του και υποχώρησε
   αυθημερόν προς τον νότο, λύνοντας την
   πολιορκία της Πολτάβα.

  [Επεξεργασία] Μετά τη μάχη

   [IMG]
   [IMG]
   Ορθόδοξη εκκλησία στο πεδίο της μάχης.

   Αρκετές χιλιάδες σουηδοί, μεταξύ των
   οποίων και ο ίδιος ο στρατάρχης
   Ρένσκιελντ, συνελήφθησαν αιχμάλωτοι και
   αποτέλεσαν το εργατικό δυναμικό για την
   οικοδόμηση της Αγίας Πετρούπολης. Ο
   Λεβενχάουπτ οδήγησε τμήμα των σουηδών
   και κάποιους κοζάκους στον ποταμό
   Δνείπερο, καταδιωκόμενος από το ρωσικό
   ιππικό και τους καλμίκους -
   εξαναγκάσθηκε σε παράδοση στην
   Περεβολότσνα τέσσερις ημέρες μετά τη
   μάχη.Ο Κάρολος διέφυγε με 1.500 περίπου
   άντρες στο Μπεντερί του Πριγκιπάτου της
   Μολδαβίας που ελεγχόταν από την
   Οθωμανική Αυτοκρατορία και πέρασε πέντε
   χρόνια υπό την προστασία της Υψηλής
   Πύλης, πριν επιστρέψει στα πεδία των
   μαχών. Σε αυτήν την πενταετία προσπάθησε
   να εξωθήσει το σουλτάνο σε πόλεμο με τον
   Πέτρο, χωρίς όμως επιτυχία.

   Η ήττα του Καρόλου στην Πολτάβα μπορεί
   να θεωρηθεί ως μια από τις πιο
   καταστροφικές ήττες όλων των εποχών, από
   την άποψη των απωλειών ως ποσοστό επί
   του συνολικού μεγέθους του στρατού.
   Αποτελεί επίσης μια από τις βαρύτερες
   ήττες στη σουηδική ιστορία.

[Επεξεργασία] Υποσημειώσεις

    1. ↑ Σχετικά με την ακριβή ημερομηνία: 27
       Ιουνίου με το ιουλιανό ημερολόγιο που
       χρησιμοποιείτο τότε στη Ρωσία, 28
       Ιουνίου με το αντίστοιχο σουηδικό, 8
       Ιουλίου με το σημερινό γρηγοριανό
       ημερολόγιο. Στο άρθρο όλες οι
       ημερομηνίες ακολουθούν το γρηγοριανό
       ημερολόγιο, εκτός εάν αναφέρεται
       διαφορετικά.

[Επεξεργασία] Εξωτερικοί σύνδεσμοι

     * Η μάχη της Πολτάβα στο encyclopediaofukraine.com
     * Οι διπλωματική συνέχεια της μάχης,
       άρθρο του Bertil Haggman

   Συντεταγμένες: 49°34.47′N 34°34.12′E﻿ / ﻿49.5745,
   34.56867

                      Στο άρθρο αυτό έχει
                      ενσωματωθεί κείμενο από το
                      άρθρο Battle of Poltava της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CE%AC%CF%87%CE%B7_%CF%84%CE%B7%CF%82_%CE%A0%CE%BF%CE%BB%CF%84%CE%AC%CE%B2%CE%B1"
   Κατηγορία: Μάχες του Μεγάλου Βορείου
   Πολέμου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Català
     * Česky
     * Dansk
     * Deutsch
     * English
     * Español
     * Eesti
     * فارسی
     * Suomi
     * Français
     * Gaeilge
     * עברית
     * Hrvatski
     * Magyar
     * Ido
     * Italiano
     * 日本語
     * ქართული
     * 한국어
     * Latina
     * Lietuvių
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Русский
     * Slovenščina
     * Српски / Srpski
     * Svenska
     * ไทย
     * Türkçe
     * Українська
     * Tiếng Việt
     * 中文

     * Τελευταία τροποποίηση 19:43, 29 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
