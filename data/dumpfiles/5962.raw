   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Βεργίνα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Αρχαιολογικός Χώρος των Αιγών (σημερινή ονομασία Βεργίνα)^a
                       ΟΥΝΕΣΚΟ Μνημείο ΠΠΚ
                Αρχαιολογικό μνημείο στη Βεργίνα.
                        Βεργίνα (Ελλάδα)
                             Βεργίνα
   Βεργίνα
   Χώρα μέλος             Flag of Greece.svg Ελλάδα
   Τύπος                  Πολιτισμικό
   Κριτήρια               i, iii
   Ταυτότητα              #780
   Περιοχή^b              Ευρώπη
                        Ιστορικό εγγραφής
   Περιγραφή:             1996
                          20η Συνεδρίαση
   a Επίσημο όνομα στον κατάλογο μνημείων της ΠΠΚ
   b Επίσημη καταχώρηση από την UNESCO

   Η Βεργίνα (αρχ.: Αιγαί) είναι μία μικρή πόλη στην βόρειο Ελλάδα, στον Νομό
   Ημαθίας στην περιφέρεια Κεντρικής Μακεδονίας. Η πόλη έγινε παγκοσμίως
   διάσημη το έτος 1977, όταν ο Έλληνας αρχαιολόγος Μανόλης Ανδρόνικος
   ανακάλυψε ένα ταφικό μνημείο συμπεριλαμβανομένου και του τάφου του
   Φιλίππου Β' πατέρα του Μεγάλου Αλεξάνδρου.

   Η Βεργίνα βρίσκεται 13 χλμ. νοτιοανατολικά της Βέροιας, πρωτεύουσας του
   νομού, και περίπου 80 χλμ. νοτιοδυτικά της Θεσσαλονίκης. Ο πληθυσμός της
   πόλης ανέρχεται στις 2.000 κατοίκους και στέκεται στους πρόποδες των
   Πιέριων Ορέων, σε υψόμετρο 120 μέτρων από την θάλασσα.

   Πίνακας περιεχομένων

     • 1 Ιστορία

          • 1.1 Αρχαιολογικά ευρήματα

     • 2 Εξωτερικοί σύνδεσμοι
     • 3 Παραπομπές

[Επεξεργασία] Ιστορία

   Η σύγχρονη πόλη της Βεργίνας ιδρύθηκε το 1922 δίπλα στα δύο αγροτικά χωριά
   Κούτλες και Μπάρμπες τα οποία προηγουμένως ανήκαν στον Τούρκο Μπέη των
   Παλατιτσίων και εκεί κατοικούσαν 25 οικογένειες στην υπηρεσία του Μπέη.
   Κατά την επανάσταση του 1821 οι κάτοικοι της Βεργίνας (Κούτλες και
   Μπάρμπες) αγωνίστηκαν κατά των Οθωμανών. Σπουδαίοι αγωνιστές της
   επανάστασης του 1821 ήταν οι Σταμάτιος Κωνσταντίνου (γεν. 1804), Δήμος
   Μαργαρίτη και Κωνσταντίνος Μαργαρίτη^[1]. Μετά την Συνθήκη της Λωζάννης
   και την έξωση των μπέηδων, η γη διαμοιράστηκε σε οικόπεδα στους εκεί
   κατοίκους και σε 121 ελληνικές οικογένειες από την Βουλγαρία και την Μικρά
   Ασία μετά από τις ανταλλαγές πληθυσμών ανάμεσα στην Ελλάδα, την Βουλγαρία
   και την Τουρκία. Το όνομα για την νέα πόλη προτάθηκε από τον τότε
   Μητροπολίτη Βέροιας, που την ονόμασε Βεργίνα προς χάριν της θρυλικής
   βασίλισσας Βεργίνα που έζησε στην περιοχή.

  [Επεξεργασία] Αρχαιολογικά ευρήματα

   Η Βεργίνα είναι τοποθετημένη κοντά στην αρχαία πόλη Αιγαί, την κάποτε
   πρωτεύουσα του αρχαίου μακεδονικού βασιλείου το οποίο κυβερνούσε η
   δυναστεία των Αργεαδών από το 650 π.Χ. Οι αρχαιολόγοι είχαν δείξει
   ενδιαφέρον για τους λόφους γύρω από την Βεργίνα ήδη από το 1850
   υποψιαζόμενοι ότι μπορεί να ήταν ταφικά μνημεία. Ανασκαφές άρχισαν το 1861
   υπό την επιτήρηση του Γάλλου αρχαιολόγου Leon Heuzey, ο οποίος
   υποστηριζόταν από τον Αυτοκράτορα Ναπολέοντα Γ'. Τμήματα του βασιλικού
   ανακτόρου βρέθηκαν. Παρ' όλα αυτά οι ανασκαφές σταμάτησαν για τον κίνδυνο
   της ελονοσίας.

   [IMG]
   [IMG]
   Ασημένια Λήκυθος με Χρυσό Στεφάνι

   Το έτος 1937 το Αριστοτέλειο Πανεπιστήμιο Θεσσαλονίκης συνέχισε τις
   ανασκαφές ανακαλύπτοντας περισσότερα τμήματα του ανακτόρου αλλά και πάλι
   οι ανασκαφές διεκόπηκαν λόγω του ελληνοιταλικού πολέμου το 1940. Μετά τον
   πόλεμο οι ανασκαφές ξεκίνησαν ξανά κατά την περίοδο 1950 με 1960 και το
   υπόλοιπο του ανακτόρου ήρθε στην επιφάνεια. Ο Έλληνας αρχαιολόγος Μανώλης
   Ανδρόνικος πείσθηκε ότι ένας λοφίσκος που λεγόταν "η Μεγάλη Τούμπα" έκρυβε
   τους τάφους Μακεδόνων Βασιλέων. Το 1977, Ο Ανδρόνικος ξεκίνησε μία
   ανασκαφή έξι εβδομάδων στην Τούμπα και ανακάλυψε τέσσερα θαμμένα ταφικά
   δωμάτια τα οποία ήταν ανέγγιχτα από τυμβωρύχους. Τρία ακόμα βρέθηκαν το
   1980. Ανασκαφές συνέχισαν κατά τα έτη 1980 με 1990. Ο Ανδρόνικος
   υποστήριξε ότι ότι τα ευρήματα ήταν οι τόποι ταφής Μακεδόνων Βασιλέων,
   συμπεριλαμβανομένου και του τάφου του Φιλίππου Β' πατέρα του Μεγάλου
   Αλεξάνδρου, μιας από τις γυναίκες του και του γιου του Μεγάλου Αλεξάνδρου,
   Αλέξανδρου Δ' του Μακεδόνος. Αυτό έχει επιβεβαιωθεί από πολλούς
   αρχαιολόγους και την ελληνική κυβέρνηση. Παρ'όλα αυτά, υπάρχουν
   αρχαιολόγοι που αμφιβάλλουν για αυτό και λένε ότι ο τάφος ανήκει στον
   Φίλιππο Γ', ετεροθαλή αδελφό του Μεγάλου Αλεξάνδρου. Σε περίπτωση που
   είναι έτσι τα όπλα και η πανοπλία που βρέθηκαν στον τάφο ανήκουν στον Μέγα
   Αλέξανδρο καθώς ο Φίλιππος Γ' γύρισε τα όπλα του πίσω στην Μακεδονία αφού
   αυτός πέθανε.

   [IMG]
   [IMG]
   Χρυσή Λάρναξ Φιλίππου Β

   Η χρυσή λάρνακα στην οποία ο Ανδρόνικος ταυτοποίησε τα απομεινάρια του
   σώματος του Φιλίππου Β', φέρει στο επάνω μέρος της τον Ήλιο της Βεργίνας ο
   οποίος υιοθετήθηκε ως σύμβολο της ελληνικής Μακεδονίας. Ο Ήλιος υπήρξε
   σημείο διεθνούς αντιπαράθεσης το 1992, όταν το νεοϊδρυθέν κράτος της
   Π.Γ.Δ.Μ. τον χρησιμοποίησε ως σύμβολό του πάνω στην σημαία του. Όμως η
   ελληνική κυβέρνηση λέγοντας ότι το σύμβολο βρέθηκε σε αρχαίο μνημείο εντός
   του ελλαδικού χώρου υποχρέωσε το 1995 την κυβέρνηση της Π.Γ.Δ.Μ. να τον
   απομακρύνει από την σημαία.

   [IMG]
   [IMG]
   Η είσοδος της Μεγάλης Τούμπας του τάφου του Φιλίππου Β' στο Μουσείο της
   Βεργίνας.

   Μεγάλη ποσότητα έργων τέχνης ήρθαν στο φως από τους τάφους, πολλά από
   χρυσό, συμπεριλαμβανομένης και της λάρνακας με τα αποτεφρωμένα απομεινάρια
   του Φιλίππου Β' και το χρυσό του στεφάνι δρυός. Τα ευρήματα βρίσκονται από
   το 2000 στο μουσείο του αρχαιολογικού χώρου το οποίο βρίσκεται μέσα στο
   λοφίσκο. Το 1996 η UNESCO ανακοίνωσε την προσθήκη του αρχαιολογικού χώρου
   των Αιγών, στον κατάλογο με τα Μνημεία Παγκόσμιας Κληρονομιάς.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Βεργίνα

     • Επίσημη ιστοσελίδα του αρχαιολογικού χώρου
     • Επίσημη ιστοσελίδα του Μουσείου του χώρου
     • Nuvola apps kaboodle.png Ντοκιμαντέρ: Βεργίνα, οι βασιλικοί τάφοι
       (προβολή) (Αρχείο ντοκιμαντέρ της ΕΡΤ)
     • Ήρθε στο φως αρχαίο τείχος της Βεργίνας, εφ. Τα Νέα, 27/11/2009.

[Επεξεργασία] Παραπομπές

    1. ↑ ιστολόγιο Δουμπιά, ιστορικά θέματα

   π • σ • ε
            Μνημεία Παγκόσμιας Πολιτιστικής Κληρονομιάς στην Ελλάδα
                     Αιγαί · Άγιο Όρος · Παλαιοχριστιανικά και
                     Βυζαντινά Μνημεία της Θεσσαλονίκης: Άγιος
                     Δημήτριος · Αψίδα και τάφος του Γαλέριου
   Βόρεια Ελλάδα     · Αγία Σοφία · Παναγία Χαλκέων · Άγιος
                     Νικόλαος ο Ορφανός · Άγιοι Απόστολοι ·
                     Αχειροποίητος · Μονή Λατόμου / Όσιος
                     Δαβίδ · Άγιος Παντελεήμων
                     Δελφοί · Επίδαυρος · Μονή Οσίου Λουκά ·   World Heritage
   Κεντρική Ελλάδα   Μετέωρα · Μυκήνες και Τίρυνθα · Μυστράς · logo.png
                     Παλαιά Πόλη της Κέρκυρας · Ολυμπία · Ναός
                     Επικούριου Απόλλωνα
   Αττική            Ακρόπολη Αθηνών · Μονή Δαφνίου
                     Δήλος · Μεσαιωνική Πόλη της Ρόδου · Μονή
   Νησιά του Αιγαίου του Αγίου Ιωάννη του Θεολόγου και Σπήλαιο
   και Κρήτη         της Αποκάλυψης · Νέα Μονή Χίου ·
                     Πυθαγόρειο και Ηραίο Σάμου
   H ταξινόμηση σε Βόρεια Ελλάδα, Κεντρική Ελλάδα, Αττική και Νησιά του
   Αιγαίου και Κρήτη έγινε με βάση το διαχωρισμό NUTS για την Ελλάδα

   Συντεταγμένες: 40°28′52″N 022°18′49″E﻿ / ﻿40.48111, 22.31361

   Ανακτήθηκε από
   "http://el.wikipedia.org/wiki/%CE%92%CE%B5%CF%81%CE%B3%CE%AF%CE%BD%CE%B1"
   Κατηγορίες: Μνημεία Παγκόσμιας Πολιτιστικής Κληρονομιάς | Νομός Ημαθίας |
   Ελληνικά Μνημεία Παγκόσμιας Κληρονομιάς

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Česky
     • Deutsch
     • English
     • Español
     • Suomi
     • Français
     • עברית
     • Hrvatski
     • Italiano
     • 日本語
     • Македонски
     • Nederlands
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски
     • Slovenčina
     • Svenska
     • Українська

     • Τελευταία τροποποίηση 01:23, 14 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
