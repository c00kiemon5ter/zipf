   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Ασφάλεια πληροφοριακών συστημάτων

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η ασφάλεια πληροφοριακών συστημάτων είναι κλάδος της επιστήμης της
   πληροφορικής που ασχολείται με την προστασία των υπολογιστών, των δικτύων
   που τους συνδέουν και των δεδομένων σε αυτά τα συστήματα, αποτρέποντας τη
   μη εξουσιοδοτημένη πρόσβαση ή χρήση τους. Ανάμεσα στους συγγενικούς τομείς
   της ασφάλειας πληροφοριακών συστημάτων συμπεριλαμβάνονται η ψηφιακή
   εγκληματολογία και η εφαρμοσμένη κρυπτογραφία.

   Πίνακας περιεχομένων

     • 1 Βασικές αρχές

          • 1.1 Ακεραιότητα
          • 1.2 Διαθεσιμότητα
          • 1.3 Εμπιστευτικότητα

     • 2 Ιστορικές εξελίξεις
     • 3 Παραπομπές
     • 4 Εξωτερικοί σύνδεσμοι
     • 5 Βιβλιογραφία

[Επεξεργασία] Βασικές αρχές

   Η ασφάλεια πληροφοριακών συστημάτων στηρίζεται σε τρεις βασικές ιδέες.^[1]

  [Επεξεργασία] Ακεραιότητα

   Η ακεραιότητα αναφέρεται στη διατήρηση των δεδομένων ενός πληροφοριακού
   συστήματος σε μια γνωστή κατάσταση χωρίς ανεπιθύμητες τροποποιήσεις,
   αφαιρέσεις ή προσθήκες από μη εξουσιοδοτημένα άτομα, καθώς και την
   αποτροπή της πρόσβασης ή/και χρήσης των υπολογιστών και δικτύων του
   συστήματος από άτομα χωρίς άδεια.

   Για παράδειγμα, μια εφημερίδα που δημοσιεύει τα άρθρα της και στο
   Διαδίκτυο θα ήθελε αυτά τα άρθρα να είναι ασφαλή από μετατροπές ενός χάκερ
   που επιθυμεί να εισάγει λανθασμένες πληροφορίες στα κείμενα. Ακριβώς αυτό
   συνέβη το 1995, όταν άγνωστα άτομα κατάφεραν να εξουδετερώσουν τα μέτρα
   ασφάλειας της Ελευθεροτυπίας και να εισαγάγουν πρωτοσέλιδο άρθρο για τον
   πρόωρο θάνατο του Ανδρέα Παπανδρέου, που εκείνη τη στιγμή νοσηλευόταν στο
   Ωνάσειο.^[2]

  [Επεξεργασία] Διαθεσιμότητα

   Η διαθεσιμότητα των δεδομένων και των υπολογιστικών πόρων είναι η
   εξασφάλιση ότι οι υπολογιστές, τα δίκτυα και τα δεδομένα θα είναι στη
   διάθεση των χρηστών όποτε απαιτείται η χρήση τους.

   Μία τυπική απειλή που αντιμετωπίζουν τα σύγχρονα πληροφοριακά συστήματα
   είναι η επίθεση άρνησης υπηρεσιών (DOS attack), που έχει ως σκοπό να
   τεθούν εκτός λειτουργίας οι στοχευμένοι πόροι είτε προσωρινά είτε μόνιμα.
   Η άρνηση υπηρεσιών δεν προκαλείται αναγκαία από εχθρική επίθεση. Το
   φαινόμενο Slashdot, κατά το οποίο ένας σύνδεσμος προς μια ιστοσελίδα
   φιλοξενούμενη σε διακομιστή με σύνδεση χαμηλής χωρητικότητας δημοσιεύεται
   σε δημοφιλή ιστότοπο, με συνέπεια εκατοντάδες χιλιάδες αναγνώστες να
   υπερφορτώσουν τη σύνδεση της αναφερομένης ιστοσελίδας, προκαλεί το ίδιο
   αποτέλεσμα.^[3]

  [Επεξεργασία] Εμπιστευτικότητα

   Η εμπιστευτικότητα σημαίνει ότι ευαίσθητες πληροφορίες δεν θα έπρεπε να
   αποκαλύπτονται σε μη εξουσιοδοτημένα άτομα.

   Η διαρροή ευαίσθητων πληροφοριών μπορεί να γίνει με πιο παραδοσιακές
   μεθόδους από την ψηφιακή υποκλοπή, π.χ. με την κλοπή φορητών υπολογιστών
   από το κατάλληλο τμήμα μιας εταιρίας. Το 2006 μια μελέτη με τη συνεργασία
   480 εταιριών έδειχνε ότι 80% των εταιριών είχε πρόβλημα με διαρροή
   πληροφοριών λόγο κλοπής φορητού.^[4]

[Επεξεργασία] Ιστορικές εξελίξεις

   Η ασφάλεια πληροφοριακών συστημάτων μελετήθηκε για πρώτη φορά στις αρχές
   της δεκαετίας του 1970.^[5] Η πρώτη σχετική δημοσίευση, από την Ομάδα
   Εργασίας του Συμβουλίου Αμυντικής Επιστήμης του υπουργείου Άμυνας των ΗΠΑ,
   εξέτασε το πρόβλημα της χρήσης υπολογιστών εξ αποστάσεως (μέσω
   τερματικών). Προηγουμένως, η πρόσβαση στους υπολογιστικούς πόρους
   προϋπέθετε την φυσική παρουσία και πρόσβαση του χρήστη ή του διαχειριστή
   στον κεντρικό υπολογιστή. Η προσέγγιση στην λύση των προβλημάτων ασφάλειας
   μέχρι τότε βασιζόταν στην φυσική απομόνωση και προστασία του κεντρικού
   υπολογιστή καθώς και στον έλεγχο πρόσβασης σε αυτόν.^[6] Ένα από τα
   συμπεράσματα στην αναφορά της Ομάδας Εργασίας ήταν ότι ο χρήστης δεν θα
   έπρεπε να δημιουργήσει το δικό του κωδικό πρόσβασης, μια πρόταση που ποτέ
   δεν υιοθετήθηκε ευρέως.^[7] Άλλες καινοτόμες ιδέες που εκφράστηκαν στην
   ανάλυση είχαν μεγαλύτερη απήχηση. Για παράδειγμα, αναγνωρίστηκε από τους
   ερευνητές η αρχή της ισορροπίας μεταξύ της ευκολίας της εργασίας του
   χρήστη και της προστασίας των πληροφοριών και σήμερα έχει καταλήξει
   θεμέλιος λίθος στη δημιουργία πολιτικών ασφάλειας.

   Ο πρώτος ιός, ο Creeper, εμφανίστηκε επίσης στις αρχές της δεκαετίας του
   1970 στο ARPANET^[8], και το πρώτο δικτυακό "σκουλήκι" (worm), το σκουλήκι
   Morris, κυκλοφόρησε το 1998. Εκτιμάται ότι 6.000 συστήματα προσβλήθηκαν
   από το "σκουλήκι".^[9] Το 2007 ανακαλύφθηκαν περισσότεροι από 711.000
   καινούργιοι ιοί.^[10]

   Παρόλο που ο πρώτος υπολογιστής με το λειτουργικό σύστημα Multics
   εγκαταστάθηκε το 1967 με κωδικό πρόσβασης για χρήστες και με άλλα μέτρα
   ασφάλειας στο σχεδιασμό του, και δύο από τους δημιουργούς του, ο Ken
   Thompson και ο Dennis Ritchie, έπαιξαν κρίσιμο ρόλο στην ανάπτυξη του
   Unix, η πρώτη έκδοση του Unix δεν διέθετε κωδικούς. Η λειτουργία αυτή
   προστέθηκε αργότερα, το 1973.^[11] Σήμερα η χρήση αδύναμων κωδικών
   πρόσβασης παραμένει μία από τις κυριότερες δυσκολίες που αντιμετωπίζει ο
   επαγγελματίας στον τομέα.^[12] Χρησιμοποιούνται και άλλες μέθοδοι
   αυθεντικοποίησης, για παράδειγμα οι έξυπνες κάρτες, αλλά μόνο σε
   συγκεκριμένους τομείς.

[Επεξεργασία] Παραπομπές

    1. ↑ Handbook of Information Security Management, κεφαλαίο 1-1-2 [1]
    2. ↑ Οι Πειρατές στο Ίντερνετ Ξαναχτυπούν, ΜΠΕ, 7 Οκτωβρίου 1996 [2]
    3. ↑ Slashdot FAQ [3]
    4. ↑ Αναζητώντας τις αιτίες, ΣΚΑΪ, 23 Νοεμβρίου 2007 [4]
    5. ↑ Computer Security Archives Project, University of California, Davis
       [5]
    6. ↑ Security Controls for Computer Systems: Report of Defense Science
       Board Task Force on Computer Security, W. Ware, 1970 [6]
    7. ↑ W. Ware, σελίδες 31-32
    8. ↑ Viruslist, 2008 [7]
    9. ↑ The Internet Worm Program: An Analysis, Eugene Spafford, 1998 [8]
   10. ↑ Number of computer viruses tops one million, The Times Online, 10
       Απριλίου 2008 [9]
   11. ↑ Net Insecurity: Then and Now (1969-1998), Peter Salus, 1998 [10]
   12. ↑ MySpace Passwords Aren't So Dumb, Bruce Schneier, 2006 [11]

[Επεξεργασία] Εξωτερικοί σύνδεσμοι

     • GRNET-CERT
     • Κατάλογος προβλημάτων ασφάλειας (SecurityFocus)(Αγγλικά)
     • BugTraq(Αγγλικά)

[Επεξεργασία] Βιβλιογραφία

     • Security Engineering, Ross Anderson, 2001 [12]
     • Early Computer Security Papers, NIST, 2001 [13]
     • IT Security Cookbook, Sean Boran, 2003 [14]

   Ανακτήθηκε από
   "http://el.wikipedia.org/wiki/%CE%91%CF%83%CF%86%CE%AC%CE%BB%CE%B5%CE%B9%CE%B1_%CF%80%CE%BB%CE%B7%CF%81%CE%BF%CF%86%CE%BF%CF%81%CE%B9%CE%B1%CE%BA%CF%8E%CE%BD_%CF%83%CF%85%CF%83%CF%84%CE%B7%CE%BC%CE%AC%CF%84%CF%89%CE%BD"
   Κατηγορία: Ασφάλεια υπολογιστών

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Σελίδα
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια Σελίδα
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πρόσφατες αλλαγές
     • Αγορά
     • Πύλη Κοινότητας
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Česky
     • Dansk
     • Deutsch
     • English
     • Español
     • Suomi
     • Français
     • עברית
     • Bahasa Indonesia
     • 日本語
     • 한국어
     • Nederlands
     • ‪Norsk (bokmål)‬
     • Português
     • Русский
     • ไทย
     • Türkçe
     • Українська
     • Tiếng Việt
     • 中文

     • Τελευταία τροποποίηση 05:01, 29 Μαρτίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
