   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                  Παναγία η Μυρτιδιώτισσα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   H Παναγία η Μυρτιδιώτισσα είναι εικόνα
   της Παναγίας που βρέθηκε στα Κύθηρα κατά
   τον 14ο αιώνα. Έχει το προσωνύμιο
   Μυρτιδιώτισσα, γιατί αναφέρεται από την
   παράδοση ότι τη βρήκε ένας βοσκός σε μια
   τοποθεσία γεμάτη με μυρτιές.

[Επεξεργασία] Ιστορικό ανεύρεσης

   Στις 24 Σεπτεμβρίου - 40 ημέρες μετά την
   Κοίμηση της Θεοτόκου - εμφανίστηκε η
   Παναγία στον βοσκό και του είπε να ψάξει
   για την εικόνα που είχε έρθει σε εκείνο
   το μέρος πολλά χρόνια πριν.

   Ο βοσκός έπεσε στο έδαφος,γεμάτος
   δέος,προσευχόμενος προς την Θεοτόκο.
   Μόλις σηκώθηκε και γύρισε,είδε την
   εικόνα στα κλαδιά μιας
   μυρτιάς.Κλαίγοντας από χαρά,έφερε την
   εικόνα σπίτι του και είπε σε όλους τους
   φίλους και συγγενείς την ιστορία της
   ανεύρεσης της εικόνας.

   Όταν ξύπνησε την επόμενη ημέρα η εικόνα
   έλειπε και φοβήθηκε μήπως είχε κλαπεί.Με
   βαρειά καρδιά γύρισε με τα πρόβατά του
   στον τόπο της ανεύρεσης,αλλά εκεί είδε
   πάλι την εικόνα στα κλαδιά της μυρτιάς
   που την είχε πρωτοβρει.Δοξάζοντας τον
   Θεό,την πήρε πάλι σπίτι του,αλλά την
   νύχτα η εικόνα εξαφανίστηκε όπως και την
   πρώτη φορά.Όταν η εξαφάνιση και
   επανεμφάνιση της εικόνας συνέβει και
   τρίτη φορά,κατάλαβε ότι ήταν θέλημα της
   Μητέρας του Θεού η εικόνα να παραμείνει
   εκεί που είχε πρωτοβρεθεί.

[Επεξεργασία] Ανέγερση Ναού

   Μια μικρή εκκλησία χτίστηκε εκεί που
   βρέθηκε η εικόνα και ονομάστηκε
   Μυρτιδιώτισσα.Το κτήριο μεγάλωσε με τα
   χρόνια και πολλά θαύματα λέγεται πως
   συνέβησαν εκεί.

   Στο τέλος του 16ου αιώνα,ο Θεόδωρος
   Κουμπριανός,ένας απόγονος του βοσκού
   που βρήκε την εικόνα,ζούσε στο χωριό
   Κουσουμάρι.Ήταν παράλυτος,αλλά πίστευε
   ακράδαντα ότι η Μητέρα του Θεού θα τον
   θεράπευε.Κάθε χρόνο,στις 24
   Σεπτεμβρίου,έστελνε ένα μέλος της
   οικογένειάς του να ανάψει ένα κερί στην
   Χάρη της γι'αυτόν.Μια χρονιά ζήτησε να
   τον πάνε μέχρι την Χάρη της,για να την
   προσκυνήσει ο ίδιος.Κατά τη διάρκεια της
   αγρυπνίας,ακούστηκε έντονος θόρυβος από
   την κατεύθυνση της θάλασσας.Το
   εκκλησίασμα έτρεξε να φύγει,πιστεύοντας
   ότι επιτείθονταν πειρατές.Ο παραλυτικός
   ζήτησε την βοήθεια της Παναγίας και
   έξαφνα άκουσε μια φωνή από την εικόνα να
   του λέει να σηκωθεί και να τρέξει να
   σωθεί.Σηκώθηκε,περπάτησε και σύντομα
   άρχισε να τρέχει και πρόφτασε τους
   συγγενείς του που καταχάρηκαν βλέποντας
   το θαύμα.Ο θόρυβος δεν προερχόταν από
   επιδρομή πειρατών και όλοι τότε
   κατάλαβαν ότι ο θόρυβος ήταν σημείο της
   Θείας Πρόνοιας,ώστε ο παραλυτικός να
   μείνει μόνος του στην εκκλησία με την
   εικόνα.Από τότε η οικογένεια του
   Κουμπριανού γιόρταζε την ημέρα της
   γιορτής της Μυρτιδιώτισσας με ιδιαίτερη
   λαμπρότητα σε ανάμνηση του θαύματος.

   Αλλά και πολλά άλλα θαύματα αποδίδονται
   στην εικόνα,όπως η προστασία του νησιού
   από επιδημία πανώλης,η λύση της
   στειρότητας μιας Εβραίας από την
   Αλεξάνδρεια και η σωτηριά πολλών
   ανθρώπων από βέβαιο θάνατο.

[Επεξεργασία] Εορτασμός

   Οι ευλαβείς προσκυνητές επισκέπτονται
   την Χάρη Της την ημέρα της Κοιμήσεως - 15
   Αυγούστου - και την ημέρα της εύρεσής της
   - 24 Σεπτεμβρίου.

   Στις 24 Σεπτεμβρίου που γιορτάζεται η
   ανεύρεση της εικόνας γιορτάζουν την
   ονομαστική τους εορτή όσες φέρουν το
   όνομα Μυρτώ ή Μυρσίνη.

   Το όνομα Παναγία η Μυρτιδιώτισσα έχει
   δοθεί σε αρκετές εκκλησίες στην Ελλάδα.
   Η παραθαλάσσια Μονή της Παναγίας της
   Μυρτιδιώτισσας στη Χίο ονομάζεται από
   τους Χιώτες «Μερσινίδι», από την
   ονομασία «μυρσίνη» = μυρτιά.

   Η Παναγία η Μυρτιδιώτισσα είναι η
   πολιούχος της Πύλου.

   Ανακτήθηκε από
   "http://el.wikipedia.org/wiki/%CE%A0%CE%B1%CE%BD%CE%B1%CE%B3%CE%AF%CE%B1_%CE%B7_%CE%9C%CF%85%CF%81%CF%84%CE%B9%CE%B4%CE%B9%CF%8E%CF%84%CE%B9%CF%83%CF%83%CE%B1"
   Κατηγορίες: Εικόνες της Παναγίας |
   Εικόνες (Χριστιανισμός)

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 18:48, 23
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
