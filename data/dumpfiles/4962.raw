   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Ιστορία του Πελοποννησιακού Πολέμου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Χειρόγραφο του 10ου αιώνα με απόσπασμα από την Ιστορία του Πελοποννησιακού
   Πολέμου

   Το έργο Ιστορία του Πελοποννησιακού Πολέμου είναι η εξιστόρηση της
   σύγκρουσης μεταξύ Αθήνας-Αθηναϊκής Συμμαχίας και της
   Σπάρτης-Πελοποννησιακής Συμμαχίας η οποία άρχισε το 431 π.Χ. Συγγραφέας
   του έργου αυτού ήταν ο Αθηναίος πολιτικός Θουκυδίδης. Είναι ευρύτερα
   αποδεκτό ως ένα από τα σημαντικότερα ιστορικά κείμενα, και με την
   αρτιότητα και νηφαλιότητα συγγραφής του θεωρείται ως η πρώτη επιστημονικά
   γραμμένη ιστορική μελέτη.

   Πίνακας περιεχομένων

     • 1 Περίληψη του έργου
     • 2 Πηγές του Θουκυδίδη
     • 3 Διάδοση του έργου, συνεχιστές
     • 4 Υποσημειώσεις
     • 5 Βιβλιογραφία

[Επεξεργασία] Περίληψη του έργου

   Το έργο ξεκινά με το κλασσικό προοίμιο, για να ακολουθήσει η
   "Αρχαιολογία". Αυτή είναι μια επιτομή της προγενέστερης ελληνικής
   ιστορίας, στηριγμένη πιο πολύ σε ενδείξεις, που έχει σκοπό να δείξει πόσο
   σημαντικότερος ήταν ο Πελοποννησιακός πόλεμος από τις προγενέστερες
   συγκρούσεις, συμπεριλαμβανομένων των Μηδικών. Στη συνέχεια, ο Θουκυδίδης
   εκθέτειτ ις μεθοδολογικές του αρχές για την εξακρίβωση της αλήθειας και
   διαχωρίζει την πραγματική αιτία του πολέμου, δηλαδή το φόβο της Σπάρτης
   μπροστά στην αυξανόμενη δύναμη της Αθήνας, από τις αφορμές του
   (Κερκυραϊκά, Ποτειδεατικά επεισόδια). Μετά την εξιστόρηση των αφορμών του
   πολέμου που αναφέρθηκαν παραπάνω, εξιστορείται η ταχύτητατη πορεία ανόδου
   της ισχύος της Αθήνας στο διάστημα μεταξύ του τέλους των Μηδικών και της
   αρχής του Πελοποννησιακού πολέμου. Με τις τελευταίες πολιτικές ενέργειες
   των αντιπάλων, πριν αρχίσουν οι εχθροπραξίες, κλείνει το πρώτο βιβλίο του
   έργου.^[1]

   Από το δεύτερο βιβλίο ξεκινά η περιγραφή του πολέμου, οργανωμένη σε
   καλοκαίρια και χειμώνες, έως τη νίκη των Αθηναίων στο Κυνός Σήμα και την
   ανακατάληψη της Κυζίκου το 411 π.Χ. Με ένα δεύτερο προοίμιο, συμπληρώνει
   τα αυτοβιογραφικά του στοιχεία και εξηγεί γιατί θεωρεί όλες τις επιμέρους
   εχθροπραξίες ως μέρη ενός ενιαίου πολέμου. Σποραδικά, και για ειδικούς
   λόγους, ο Θουκυδίδης καταφεύγει σε παρεμβολές για να περιγράψει τη
   συνοπτική ιστορία ξένων κρατών, παλαιότερα ιστορικά γεγονότα, χαρακτηρίζει
   πολιτικά πρόσωπα. Σε άλλες παρεκβάσεις περιγράφονται ο φοβερός λοιμός
   (επιδημία) του 430 π.Χ. και οι συνέπειες των εμφυλίων πολέμων στην
   ανθρώπινη ηθική.^[1]

   Αν και φαίνεται πως ο Θουκυδίδης εργάστηκε για το έργο του σε όλο το
   διάστημα από την έναρξη του πολέμου έως το 399 π.Χ., δεν μπόρεσε να
   ολοκληρώσει την αφήγησή του η οποία σταματά απότομα μετά τα γεγονότα του
   411 π.Χ.^[2]

[Επεξεργασία] Πηγές του Θουκυδίδη

   Μιας και ο πόλεμος ήταν σύγχρονος του Θουκυδίδη, η κύρια πηγή του ήταν οι
   πληροφορίες που συνέλεξε ο ίδιος από αξιόπιστα πρόσωπα και οι λίγες
   επίσημες συνθήκες μεταξύ των πόλεων - κρατών. Για το διάστημα 424 - 404
   π.Χ., οπότε ήταν εξόριστος από την Αθήνα, ήταν αναγκασμένος να
   πληροφορείται τα της πατρίδας του από έμμεσες πηγές. Προφανώς μπορούσε να
   παίρνει εύκολα πληροφορίες από γνωστούς του γιατί η απουσία του δεν
   φαίνεται να επηρέασε τη γνώση του για τα τεκταινόμενα στην πατρίδα του.
   Επίσης, η εξορία του θα του έδινε τη δυνατότητα να παίρνει πιο εύκολα
   στοιχεία από την Πελοποννησιακή πλευρά.^[1]

[Επεξεργασία] Διάδοση του έργου, συνεχιστές

   Δεν είναι γνωστό ποιός ανέλαβε να εκδώσει την ημιτελή Ιστορία του
   Πελοποννησιακού πολέμου, μετά το θάνατο του συγγραφέα. Είναι πάντως βέβαιο
   ότι έγινε σύντομα και χωρίς καμμία επέμβαση στο περιεχόμενο. Το έργο
   διαδόθηκε πολύ γρήγορα και συνάντησε μεγάλη επιτυχία, όπως δείχνει και ο
   αριθμός των συγγραφέων εκείνης της εποχής που αποφάσισαν να το συνεχίσουν
   (εκτός του Ξενοφώντα, γνωρίζουμε τους Θεόπομπο, Κράτιππο, καθώς και τον
   ανώνυμο συγγραφέα της Οξυρρύγχου). Έχουν διασωθεί τα Ελληνικά του
   Ξενοφώντα, των οποίων το πρώτο μέρος εξιστορεί τον Πελοποννησιακό πόλεμο,
   από το σημείο που σταμάτησε ο Θουκυδίδης.^[3]

   Στους μετέπειτα αιώνες, δεν υπήρξε κανείς που να αμφισβητήσει την
   αξιοπιστία του έργου και η κριτική επικεντρώθηκε στη ύφος του, με άλλους
   να το επαινούν και να το μιμούνται, και άλλους να το επικρίνουν. Στην
   αυτοκρατορική ρωμαϊκή εποχή, γίνεται ανάγνωσμα στα σχολεία και η χρήση του
   συνεχίζεται και στη βυζαντινή εποχή. Στο νεότερο Δυτικό κόσμο, ο
   Θουκυδίδης έγινε γνωστός στα μέσα του 15ου αι.^[3]

   Η μεγάλη αξία του έργου συνεχίζει να εκτιμάται έως σήμερα.

[Επεξεργασία] Υποσημειώσεις

    1. ↑ ^1,0 ^1,1 ^1,2 Ιστορία του Ελληνικού Έθνους (1972), σ. 441
    2. ↑ Ιστορία του Ελληνικού Έθνους (1972), σ. 440
    3. ↑ ^3,0 ^3,1 Ιστορία του Ελληνικού Έθνους (1972), σ. 447

[Επεξεργασία] Βιβλιογραφία

     • Ιστορία του Ελληνικού Έθνους, Εκδοτική Αθηνών, 1972, τόμος Γ2.

   ParthenonRekonstruktion.jpg Αυτό το άρθρο σχετικά με την ιστορία της
   αρχαίας Ελλάδας χρειάζεται επέκταση. Βοηθήστε τη Βικιπαίδεια επεκτείνοντάς
   το!
   Ανακτήθηκε από
   "http://el.wikipedia.org/wiki/%CE%99%CF%83%CF%84%CE%BF%CF%81%CE%AF%CE%B1_%CF%84%CE%BF%CF%85_%CE%A0%CE%B5%CE%BB%CE%BF%CF%80%CE%BF%CE%BD%CE%BD%CE%B7%CF%83%CE%B9%CE%B1%CE%BA%CE%BF%CF%8D_%CE%A0%CE%BF%CE%BB%CE%AD%CE%BC%CE%BF%CF%85"
   Κατηγορίες: Αρχαία ελληνική γραμματεία | Πελοποννησιακός πόλεμος
   Κρυμμένη κατηγορία: Αρχαία Ελλάδα-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Brezhoneg
     • Català
     • Česky
     • English
     • Español
     • Suomi
     • Français
     • Italiano
     • 日本語
     • 한국어
     • Latina
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски
     • Simple English
     • Shqip
     • 中文

     • Τελευταία τροποποίηση 21:29, 1 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
