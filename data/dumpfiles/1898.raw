   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Υδροφθορικό οξύ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

               Υδροφθορικό οξύ
                   Hydrogen fluoride.JPG
                   Hydrogen fluoride.svg
               Hydrogen-fluoride-3D-vdW.png
                       Γενικά
   Όνομα IUPAC            Υδροφθορικό
                               οξύ
          Χημικά αναγνωριστικά
   Αριθμός CAS          7664-39-3
   SMILES                      [H+].[F-]
   InChI                       1/FH/h1H/fF.H/h1h;/q-1;+1
   Αριθμός EINECS       231-634-8
   Αριθμός RTECS        MW7875000
   PubChem CID                 16211014
             Φυσικές ιδιότητες
   Σημείο τήξης     -35 °C (238.15K)
                               (-31 °F)
   Σημείο βρασμού 108 °C (381.15K)
                               (226.4 °F)
   Πυκνότητα          1.16 g/mL
   Διαλυτότητα      Πλήρως
   στο νερό             αναμίξιμο
             Χημικες ιδιότητες
   pK[a                        3.15
                          ]Επικινδυνότητα
   Φράσεις              26, 27, 28, 35
   κινδύνου
   Φράσεις              26, 28, 36, 37, 39, 45
   ασφαλείας
   Η κατάσταση αναφοράς είναι η
   πρότυπη κατάσταση (25°C, 1 Atm)
   εκτός αν σημειώνεται
   διαφορετικά

   Το υδροφθορικό οξύ είναι άχρωμο υδατικό
   διάλυμα υδροφθορίου και παριστάνεται με
   τον ίδιο χημικό τύπο, HF. Το υδροφθορικό
   οξύ είναι σταθερό δηλ. δεν αποσυντίθεται
   με το πέρασμα του χρόνου και είναι
   φωτοευαίσθητο. Αντιδρά με βάσεις,
   μέταλλα, δέρμα, νερό, αλκάλια, σκυρόδεμα,
   διοξείδιο του πυριτίου, σουλφίδια,
   κυανιούχα και ανθρακικά άλατα.
   Το υδροφθορικό οξύ είναι εξαιρετικά
   τοξικό και πιθανώς μεταλλαξιογόνο.
   Αποτελεί πρόδρομη ένωση πολλών
   φαρμάκων, πολυμερών και των
   περισσότερων συνθετικών υλικών που
   περιέχουν φθόριο.
   Το υδροφθορικό οξύ είναι περισσότερο
   γνωστό για την ικανότητά του να διαλύει
   το γυαλί αντιδρώντας με το διοξείδιο του
   πυριτίου (SiO[2]) που είναι το κύριο
   συστατικό των περισσοτέρων γυάλινων
   κατασκευών. Αυτή η ιδιότητα ήταν γνωστή
   ήδη από το 1771 όταν το οξύ παρασκευάστηκε
   για πρώτη φορά από τον Καρλ Βίλελμ Σέλε
   (Carl Wilhelm Scheele).

   Πίνακας περιεχομένων

     * 1 Παρασκευές
     * 2 Χημική δράση

          * 2.1 Οξύτητα
          * 2.2 Ηλεκτρόλυση
          * 2.3 Χημικές αντιδράσεις

     * 3 Χρήσεις

          * 3.1 Διύλιση πετρελαίου
          * 3.2 Παραγωγή οργανοφθοριούχων
            ενώσεων
          * 3.3 Παραγωγή φθοριούχων αλάτων
          * 3.4 Καθαριστικός παράγων - Χάραξη
            γυαλιού
          * 3.5 Άλλες εξειδικευμένες χρήσεις

     * 4 Τοξικότητα - Προφυλάξεις κατά τη
       χρήση - Αποθήκευση
     * 5 Σημειώσεις
     * 6 Πηγές
     * 7 Εξωτερικοί σύνδεσμοι

[Επεξεργασία] Παρασκευές

   Βιομηχανικά, το υδροφθορικό οξύ
   παράγεται από την κατεργασία του
   ορυκτού φθορίτης (φθοριούχο ασβέστιο,
   CaF[2]) με πυκνό θειικό οξύ. Όταν αυτά τα δύο
   σώματα αντιδράσουν στους 250 °C, παράγεται
   υδροφθόριο και θειικό ασβέστιο :

           CaF[2] + H[2]SO[4] → 2HF + CaSO[4

   ]Η όξινη υδρόλυση του φθορίτη που
   περιέχει προσμίξεις μετάλλων
   δημιουργεί ένα ακάθαρτο ρεύμα αερίου
   που αποτελείται από διοξείδιο του θείου
   (προερχόμενο από το H[2]SO[4]), νερό, και HF,
   καθώς και διάφορα αιωρούμενα σωματίδια.
   Μετά το διαχωρισμό από τα στερεά, τα
   αέρια κατεργάζονται με πυκνό θειικό οξύ
   οπότε προκύπτει άνυδρο υδροφθόριο.
   Παρόλο που ο φθορίτης είναι κατάλληλος,
   οι μεγαλύτερες ποσότητες υδροφθορικού
   οξέος παράγονται ως παραπροϊόντα της
   παραγωγής φωσφορικού οξέος που
   προέρχεται από το ορυκτό απατίτης που
   περιέχει συνήθως και ένα μικρό ποσοστό
   φθορίτη.

[Επεξεργασία] Χημική δράση

  [Επεξεργασία] Οξύτητα

   Το υδροφθορικό οξύ είναι ασθενές οξύ με
   σταθερά K[a] = 7.08×10^-4 και ιοντίζεται εν
   μέρει κατά το σχήμα :

           HF + H[2]O ⇄ H[3]O^+ + F^−

   Υδροφθορικό οξύ συγκέντρωσης 1 Μ
   περιέχει ιόντα φθορίου (F^−) σε ποσοστό
   μόλις 1 % και ιόντα της όξινης διμερούς
   μορφής περί τα 10 %. Όταν η περιεκτικότητα
   σε HF προσεγγίζει το 100 % (καθαρό οξύ) η
   οξύτητα αυξάνεται πάρα πολύ εξαιτίας
   της αντίδρασης :

           HF + HF → H^+ + FHF^−

   Το ιόν FHF^− σταθεροποιείται εξαιτίας των
   πολύ ισχυρών δεσμών υδρογόνου που
   αναπτύσσονται μεταξύ Η και F γειτονικών
   μορίων.

  [Επεξεργασία] Ηλεκτρόλυση

   Όταν ηλεκτρολύεται υδροφθορικό οξύ, η
   ημιαντίδραση στην κάθοδο είναι :

           2H^+ + 2e → H[2]↗

   ενώ στην άνοδο οι πιθανές
   ημιαντιδράσεις είναι :

           H[2]O → 2H^+ + 1/2O[2]↗ + 2e
           2OH^– → H[2]O + 1/2O[2]↗ + 2e
           2F^– → F[2]↗ + 2e

   Η τελευταία ημιαντίδραση έχει το
   μεγαλύτερο αρνητικό δυναμικό
   οξειδοαναγωγής γιατί το F[2] είναι το
   ισχυρότερο οξειδωτικό. Επομένως για να
   πραγματοποιηθεί απαιτεί το μέγιστο
   δυναμικό και άρα και τη μέγιστη
   ενέργεια.^[1] Επομένως θα
   πραγματοποιείται η πρώτη ημιαντίδραση,
   οπότε στην περίπτωση αυτή η ολική
   αντίδραση ηλεκτρόλυσης θα είναι :

           H[2]O → H[2]↗ + 1/2O[2]↗

  [Επεξεργασία] Χημικές αντιδράσεις

   Βλέπε τις χημικές αντιδράσεις του
   υδροφθορίου

[Επεξεργασία] Χρήσεις

  [Επεξεργασία] Διύλιση πετρελαίου

   Κατά τη διύλιση πετρελαίου και
   ειδικότερα στο στάδιο της αλκυλίωσης^[2],
   το υδροφθορικό οξύ χρησιμοποιείται ως
   καταλύτης κατά όταν αλκυλιώνεται το
   μεθυλο-προπάνιο με μικρού μοριακού
   βάρους αλκένια (κυρίως προπένιο και
   βουτένια). Ο καταλύτης πρωτονιώνει τα
   αλκένια δημιουργώντας δραστικά
   καρβοκατιόντα^[3] ικανά να αλκυλιώσουν το
   μεθυλο-προπάνιο σε χαμηλές θερμοκρασίες
   (0 °C - 30 °C) και χαμηλές πιέσεις (1 Atm - 10 Atm).
   Η αλκυλίωση με υδροφθορικό οξύ
   παρουσιάζει τα εξής πλεονεκτήματα : (α)
   Το υδροφθορικό οξύ μπορεί να
   αναγεννηθεί εύκολα μέσα στα όρια της
   βιομηχανικής μονάδας και (β)δεν υπάρχει
   ανάγκη μεταφοράς του καταλύτη σε
   μεγάλες ποσότητες για αναγέννηση.

  [Επεξεργασία] Παραγωγή οργανοφθοριούχων
  ενώσεων

   Οι κυριότερη χρήση του υδροφθορικό
   οξέος είναι στην παραγωγή οργανικών
   ενώσεων με δεσμό C-F (οργανοφθοριούχες
   ενώσεις). Πολλές τέτοιες ενώσεις
   παρασκευάζονται με το υδροφθορικό οξύ
   ως κύρια πηγή φθορίου,
   συμπεριλαμβανομένων του τεφλόν,
   φθοριούχων πολυμερών, φθορανθράκων και
   ψυκτικών μέσων όπως το φρεόν.

  [Επεξεργασία] Παραγωγή φθοριούχων αλάτων

   Από το υδροφθορικό οξύ παρασκευάζονται
   και πολλές ανόργανες φθοριούχες ενώσεις
   όπως ο κρυόλιθος, Na[3]AlF[6], και το
   φθοριούχο αργίλιο, AlF[3]. Λιωμένο μίγμα
   των δύο αυτών στερεών λειτουργεί ως
   θερμός διαλύτης στην παραγωγή
   μεταλλικού αργιλίου.
   Άλλες ανόργανες ενώσεις που
   παρασκευάζονται με πρώτη ύλη του
   υδροφθορικό οξύ είναι το φθοειούχο
   νάτριο (NaF) και το εξαφθοριούχο ουράνιο
   (UF[6]).

  [Επεξεργασία] Καθαριστικός παράγων -
  Χάραξη γυαλιού

   Η ικανότητα του υδροφθορικού οξέος να
   διαλύει τα οξείδια των μετάλλων
   αποτελεί τη βάση πολλών εφαρμογών.
   Απομακρύνει τις επιφανειακές σκουριές
   από το ανοξείδωτο ατσάλι και από το
   πυρίτιο στη βιομηχανία των ημιαγωγών.
   Αραιό διάλυμα χρησιμοποιείται για
   οικιακή χρήση στην απομάκρυνση λεκέδων
   από σκουριά αλλά και ως συστατικό στα
   προϊόντα καθαρισμού των μεταλλικών
   εξαρτημάτων των οχημάτων.
   Το υδροφθορικό οξύ χρησιμοποιείται στη
   χαρακτική του γυαλιού επειδή αντιδρά με
   το οξείδιο του πυριτίου παράγοντας
   αέρια ή υδατοδιαλυτά φθοριούχα άλατα
   του πυριτίου :

           SiO[2(s)] + 4HF[(aq)] → SiF[4(g)] + 2H[2]O[(l)]
           SiO[2(s)] + 6HF[(aq)] → H[2]SiF[6(aq)] + 2H[2]O[(l)

  ][Επεξεργασία] Άλλες εξειδικευμένες
  χρήσεις

   Το υδροφθορικό οξύ χρησιμοποιείται για
   τη διάλυση δειγμάτων πετρωμάτων
   (συνήθως σε σκόνη) πριν τη χημική ανάλυσή
   τους.
   Επίσης χρησιμοποιείται για την
   απομόνωση οργανικών απολιθωμάτων από
   πυριτικά πετρώματα.

[Επεξεργασία] Τοξικότητα - Προφυλάξεις κατά
τη χρήση - Αποθήκευση

   Skull and crossbones.svg
   Dangclass8.png

   Το υδροφθορικό οξύ είναι πολύ τοξικό και
   μπορεί να αποβεί θανατηφόρο σε
   περίπτωση εισπνοής ή κατάποσης. Η
   εισπνοή 50-100 ppm HF στον αέρα για 30-60 λεπτά
   μπορεί να είναι θανατηφόρος. Είναι
   πιθανώς μεταλλαξιογόνο.
   Στα εγκαύματα από υδροφθορικό οξύ,
   πρέπει να χορηγείται διάλυμα γλυκονικού
   ασβεστίου, να παρακολουθούνται τα
   επίπεδα του ασβεστίου και του μαγνησίου
   και να γίνεται συχνός
   ηλεκτροκαρδιογραφικός έλεγχος προς
   αντιμετώπιση πιθανών συστηματικών
   επιπλοκών. Το υδροφθορικό οξύ δεσμεύει
   τα δισθενή κατιόντα του ασβεστίου και
   του μαγνησίου με αποτέλεσμα την πτώση
   του επιπέδου αυτών στο πλάσμα, η οποία
   όταν γίνεται σε μεγάλο βαθμό δεν μπορεί
   να αντισταθμιστεί με την μετακίνηση
   κατιόντων από τα οστά. Η υπασβεστιαιμία
   σε συνδυασμό με την αύξηση της
   διεγερσιμότητας του μυοκαρδίου, που
   απευθείας προκαλεί το υδροφθορικό οξύ,
   προκαλούν την εμφάνιση ανθεκτικών στη
   θεραπεία αρρυθμιών, κυρίως κοιλιακής
   μαρμαρυγής.
   Κατά τη χρήση υδροφθορικού οξέος είναι
   απαραίτητη η χρήση γαντιών (τα οποία
   όμως δεν παρέχουν επαρκή προστασία),
   μάσκας προσώπου ή γυαλιών ασφαλείας και
   ποδιάς.
   Το υδροφθορικό οξύ δεν πρέπει σε καμία
   περίπτωση να αναμιγνύεται με αμμωνία ή
   με εμπορικά προϊόντα που περιέχουν
   αμμωνία διότι η αντίδραση^[4] συνοδεύεται
   από έκρηξη.
   Λόγω της υψηλής δραστικότητας του προς
   το γυαλί, το υδροφθορικό οξύ πρέπει να
   αποθηκεύεται (σε μικρές ποσότητες) σε
   δοχεία από κερί, πολυαιθυλένιο ή teflon. Το
   πολυαιθυλένιο δεν προσβάλλεται από
   υδροφθορικό οξύ 40 % μέχρι τους 100 °C. Το
   teflon είναι το πλέον ανθεκτικό. Αντέχει
   οξύ περιεκτικότητας 40 % μέχρι τους 250 °C.
   Απρόσβλητα είναι και τα σκεύη από
   λευκόχρυσο, χρυσό και παλλάδιο για
   περιεκτικότητες οξέος 40 % και μέχρι το
   σημείο βρασμού του.

[Επεξεργασία] Σημειώσεις

    1. ↑ Γιαυτό το λόγο το φθόριο δε μπορεί
       να παρασκευαστεί με ηλεκτρόλυση
       υδροφθορικού οξέος ή άλλης φθοριούχου
       ένωσης αλλά μόνο από τήγμα.
    2. ↑ Εισαγωγή αλκυλίου του τύπου C[n]H[2n+1]–
       όπου n = 1, 2, 3,... ως διακλάδωση στο μόριο
       μιας οργανικής ένωσης.
    3. ↑ Ιόντα του τύπου R[3]C^+ όπου R = αλκύλιο
       ή Η-
    4. ↑ HF + NH[3] → NH[4]F

[Επεξεργασία] Πηγές

    1. Αντιμετώπιση εγκαυμάτων από
       υδροφθορικό οξύ
    2. Κεχαγιόγλου Α. Χ. "Βιομηχανική
       Οργανική Χημεία", Θεσσαλονίκη 1989.
    3. Μπαζάκης Ι. Α. "Γενική Χημεία", Αθήνα.
    4. Μανουσάκης Γ.Ε. "Γενική και Ανόργανη
       Χημεία", Τόμοι 1ος και 2ος, Θεσσαλονίκη
       1981.
    5. Μανωλκίδης Κ., Μπέζας Κ. "Στοιχεία
       Ανόργανης Χημείας", Έκδοση 14η, Αθήνα
       1984.
    6. Μανωλκίδης Κ., Μπέζας Κ. "Χημικές
       Αντιδράσεις", Αθήνα 1976.
    7. Βασιλικιώτης Γ. Σ. "Ποιοτική Ανάλυση",
       Θεσσαλονίκη 1980.
    8. Σπάθης Π. "Μεταλλουργία & Τεχνολογία
       Μετάλλων", Θεσσαλονίκη 1988.
    9. Καραγιαννίδη Γ, Σιδερίδου Ε. "Χημεία
       και Τεχνολογία Πολυμερών",
       Θεσσαλονίκη 1988.
   10. Γιαννακουδάκης Δ. Α. "Φυσική Χημεία
       Ιονικών και Ηλεκτροδιακών Δράσεων",
       Θεσσαλονίκη 1986.

[Επεξεργασία] Εξωτερικοί σύνδεσμοι

     * Σύγκριση αλκυλιώσεων παραφινών με
       καταλύτες υδροφθορικό και θειικό οξύ
     * Οδηγίες προστασίας από το υδροφθορικό
       οξύ
     * Διάφορες χρήσεις του υδροφθορικού
       οξέος
     * Κλινική τοξικολογία του υδροφθορικού
       οξέος
     * Πληροφορίες για την προστασία από το
       υδροφθορικό οξύ του Υπουργείου
       Περιβάλλοντος της Αυστραλίας

                      Στο άρθρο αυτό έχει
                      ενσωματωθεί κείμενο από το
                      άρθρο Hydrofluoric acid της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A5%CE%B4%CF%81%CE%BF%CF%86%CE%B8%CE%BF%CF%81%CE%B9%CE%BA%CF%8C_%CE%BF%CE%BE%CF%8D"
   Κατηγορίες: Ανόργανα οξέα | Ανόργανες
   ενώσεις

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Česky
     * Dansk
     * Deutsch
     * English
     * Español
     * Eesti
     * Suomi
     * Français
     * עברית
     * Italiano
     * 日本語
     * 한국어
     * Latviešu
     * മലയാളം
     * Polski
     * Português
     * Română
     * Русский
     * Simple English
     * Slovenčina
     * Slovenščina
     * Svenska
     * ไทย
     * Türkçe
     * Tiếng Việt
     * 中文

     * Τελευταία τροποποίηση 11:49, 31 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
