   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Γκύντερ Βάλραφ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Γκύντερ Βάλραφ στο Συνέδριο για τους δημοσιογράφους νέας γενεάς
   (Jugendmedientage), Βερολίνο 2006

   Ο Γκύντερ Βάλραφ (γερμ. Günter Wallraff, γενν. 1 Οκτωβρίου 1942) είναι
   γερμανός συγγραφέας και μυστικός δημοσιογράφος. Έγινε διάσημος κυρίως για
   τις θεαματικές αποκαλύψεις που έκανε σχετικά με τις συνθήκες εργασίας σε
   διάφορες μεγάλες εταιρείες, όπως την Thyssen, McDonald's και την εφημερίδα
   BILD. Για τις έρευνές του εργαζόταν εν μέρει για τις συγκεκριμένες
   εταιρείες για αρκετούς μήνες ή ακόμη και για έτη χρησιμοποιώντας
   φανταστική ταυτότητα.

   Πίνακας περιεχομένων

     • 1 Παιδικά χρόνια και εφηβία
     • 2 Έργο

          • 2.1 13 ανεπιθύμητα ρεπορτάζ
          • 2.2 Στη χουντική Ελλάδα
          • 2.3 Ως ρεπόρτερ Χανς Έσερ
          • 2.4 Ως Αλί στην Thyssen

     • 3 Βιβλιογραφία
     • 4 Βραβεία
     • 5 Εξωτερικοί σύνδεσμοι
     • 6 Πηγές

[Επεξεργασία] Παιδικά χρόνια και εφηβία

   Ο Βάλραφ γεννήθηκε στις 1 Οκτωβρίου 1942 στο Μπούρσαϊντ, κοντά στην
   Κολωνία. Ο πατέρας του δούλευε στην Ford στην κοντινή Κολωνία. Αφού πήρε
   απολυτήριο σπουδών πρώτου κύκλου μέσης εκπαίδευσης (mittlere Reife) άρχισε
   επαγγελματική εκπαίδευση βιβλιοπώλη, το επάγγελμα του οποίου άσκησε στο
   εξής. Ήδη την δεκαετία 1950 άρχισε να γράφει τα πρώτα του ποιήματα, τα
   οποία δημοσίευσε μερικώς το 1960/61.

   Ο Βάλραφ ήταν ένας από τους πρώτους Γερμανούς αντιρρησίες συνείδησης.
   Εξετάστηκε το 1963 και η αίτηση για απαλλαγή από την στρατιωτική θητεία
   στο όπλο απερρίφθη. Λόγω της άρνησής του να πάρει όπλο στο χέρι, κλείστηκε
   για παρατήρηση σε ψυχιατρικό τμήμα του γερμανικού ομοσπονδιακού
   στρατιωτικού νοσοκομείου της πόλης Κόμπλεντς. Για να επιβιώσει σε ένα
   περιβάλλον που τον περνούσε για τρελό, άρχισε να γράφει ημερολόγιο. Επίσης
   ήλπιζε οι εμπειρίες του με τον τρόπο αυτό να βρουν το δρόμο τους στη
   δημοσιότητα.
   Ο πρώτος του αυτός, εντούτοις ακόμα ακούσιος ρόλος του αντιρρησία
   συνειδήσεως και ασθενή ψυχιατρικού τμήματος αποτέλεσε για αυτόν εμπειρία
   κλειδί και την βάση για την μελλοντική του εργασία. Αργότερα κρίθηκε
   «ακατάλληλος για πόλεμο και ειρήνη» και απολύθηκε από τον γερμανικό
   στρατό.

[Επεξεργασία] Έργο

   Η δραστηριότητα του Βάλραφ φέρει ως κύριο χαρακτηριστικό τις ασυνήθιστες
   μεθόδους του, οι οποίες είχαν ως συνέπεια και την εντατική κριτική κυρίως
   των εταιρειών, για τις οποίες έγραφε. Χρησιμοποιώντας κάθε φορά φανταστική
   ταυτότητα και μεταμφιέζοντας τον εαυτό του (περίπτωση Αλί) δεν γνώριζε
   κανείς για την δημοσιογραφική του δραστηριότητα. Τα βιβλία που
   δημιουργήθηκαν με τον τρόπο αυτό, αποκαλύπτουν θεαματικά κοινωνικές
   αδικίες και παρουσιάζουν τον τρόπο λειτουργίας της γερμανικής κοινωνίας
   από διαφορετική οπτική γωνία. Κρητική δέχτηκε κυρίως από τους εργοδότες
   του, δεδομένου ότι έβλεπαν παραβίαση του δικαιώματος προσωπικότητάς τους ή
   επίσης σε κίνδυνο τα αποκαλούμενα εμπορικά μυστικά.

   Στην σουηδική γλώσσα χρησιμοποιείται το ρήμα «wallraffa» για το
   δημοσιογραφικό στιλ του Βάλραφ. Το ρήμα αυτό πέρασε μάλιστα στον κατάλογο
   λέξεων της Σουηδικής Ακαδημίας. ^[1]

  [Επεξεργασία] 13 ανεπιθύμητα ρεπορτάζ

   Το 1969 δημοσίευσε τα «13 βιομηχανικά ρεπορτάζ» (13 unerwünschte
   Reportagen) όπου περιέγραψε απαράδεκτες συνθήκες εργασίας σε δεκατρία
   επαγγέλματα, στα οποία ο ίδιος εργάστηκε αγνώριστος για αρκετούς μήνες στα
   τέλη της δεκαετίας 1960. Παρά τις διώξεις από τους εργοδότες παρουσίασε
   στο βιβλίο του την εκμετάλλευση των «απλών εργαζομένων» που βίωσε και ο
   ίδιος εκεί.

  [Επεξεργασία] Στη χουντική Ελλάδα

   Tον Μάιο του 1974, κατά την διάρκεια της Χούντας των Συνταγματαρχών,
   συνελήφθη στην Αθήνα αφού πριν είχε δεθεί με αλυσίδες στην πλατεία
   Συντάγματος και μοίρασε φέιγ βολάν σε περαστικούς, δηλώνοντας έτσι την
   αλληλεγγύη προς τους Έλληνες πολιτικούς κρατουμένους. Κατόπιν βασανισμού
   καταδικάστηκε σε δεκατετράμηνη φυλάκιση. Απολύθηκε τελικά με την πτώση της
   χούντας. Το 1975 δημοσίευσε τις εμπειρίες του στο βιβλίο «Ο φασισμός δίπλα
   μας. H Ελλάδα του χθες - Ένα πρότυπο για το αύριο» (Unser Faschismus
   nebenan. Griechenland gestern - ein Lehrstück für morgen).

  [Επεξεργασία] Ως ρεπόρτερ Χανς Έσερ

   Το 1977 εργάστηκε για τέσσερις μήνες ως δημοσιογράφος στο ταμπλόιντ
   «Bild-Zeitung» (ένα από τα μεγαλύτερα της Ευρώπης) χρησιμοποιώντας το
   ψευδώνυμο Χανς Έσερ. Το ίδιο έτος δημοσίευσε στο βιβλίο «Der Aufmacher -
   Der Mann, der bei "BILD" Hans Esser war» τις διαστρεβλώσεις και τα ψέματα
   που παρήγε τότε με συστηματικό τρόπο η εφημερίδα αυτή. Το βιβλίο αυτό,
   σύμφωνα με τον ίδιο τον Βάλραφ, εξηγεί την «παράνοια» με την οποία στην
   συνέχεια τον καταδίωξε ο όμιλος Axel Springer, μεταξύ άλλων εκδοτικός
   οίκος της εφημερίδας.
   Το 1981 το ανώτατο ομοσπονδιακό δικαστήριο Bundesgerichtshof πιστοποίησε
   το δικαίωμα του Βάλραφ να δημοσιεύσει τις εμπειρίες του που απέκτησε σαν
   δημοσιογράφος της Bild, αφού στο βιβλίο του παρουσιάζονται «σοβαρές
   ελλείψεις» και «λάθος εξελίξεις της δημοσιογραφίας» η συζήτηση των οποίων
   θα ενδιέφερε την δημοσιότητα σε «ιδιαίτερο βαθμό».

  [Επεξεργασία] Ως Αλί στην Thyssen

   Το Μάρτιο του 1983 αποφάσισε να ερευνήσει «εκ των έσω» τη βάρβαρη
   μεταχείριση των μεταναστών εργατών στην Γερμανία. Μεταμφιέστηκε στον
   τούρκο ανειδίκευτο εργάτη Αλί και εργάστηκε στον ρόλο αυτό για δυο χρόνια
   σε υπεργολάβο της Thyssen. Το βιβλίο «Ganz unten», που δημοσίευσε το 1985,
   πωλήθηκε πάνω από 3 εκατομμύρια φορές και μεταφράστηκε σε περισσότερο από
   30 γλώσσες.

[Επεξεργασία] Βιβλιογραφία

     • Αποκαλύψεις (1999) ISBN 960-8044-06-5

[Επεξεργασία] Βραβεία

     • 1968 Τιμή προώθησης του κρατιδίου της Βόρειας Ρηνανίας-Βεστφαλίας για
       το βιβλίο «Industriereportagen»
     • 1979 Λογοτεχνικό βραβείο Gerrit-Engelke-Literaturpreis της πόλης του
       Ανοβέρου
     • 1983 Βραβείο Monismanien του Πανεπιστημίου της Ουπσάλας
     • 1984 Carl von Ossietzky-Medaille
     • 1985 Λογοτεχνικό βραβείο των ανθρωπίνων δικαιωμάτων (Γαλλία) μαζί με
       τον James Baldwin
     • 1987 British Academy Award / of Film and Television Art
     • 1987 Γαλλικό βραβείο Prix Jean d'Arcy για την ταινία «Ganz unten»

[Επεξεργασία] Εξωτερικοί σύνδεσμοι

     • Επίσημη ιστοσελίδα

[Επεξεργασία] Πηγές

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Günter_Wallraff της Γερμανικής Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

    1. ↑ Dennis Kittler: Sprachliches Denkmal für Günter Wallraff.

   Ανακτήθηκε από
   "http://el.wikipedia.org/wiki/%CE%93%CE%BA%CF%8D%CE%BD%CF%84%CE%B5%CF%81_%CE%92%CE%AC%CE%BB%CF%81%CE%B1%CF%86"
   Κατηγορίες: Γερμανοί συγγραφείς | Γερμανοί δημοσιογράφοι | Γεννήσεις το
   1942

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Dansk
     • Deutsch
     • English
     • Esperanto
     • Español
     • Suomi
     • Français
     • Gaeilge
     • Plattdüütsch
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Svenska

     • Τελευταία τροποποίηση 10:04, 25 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
