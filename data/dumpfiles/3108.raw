   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Ξυλιτόλη

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ξυλιτόλη.
   [IMG]
   [IMG]
   Κρύσταλλοι ξυλιτόλης.

   Η ξυλιτόλη (αγγλική ονομασία: xylitol,
   προέρχεται από το ελληνικό λήμμα
   “ξύλον”) είναι οργανική ουσία με τύπο
   (CHOH)[3](CH[2]OH)[2], η οποία χρησιμοποιείται ως
   φυσικό υποκατάστατο της ζάχαρης και
   ανευρίσκεται σε πολλά φρούτα και
   λαχανικά, όπως στα βατόμουρα, το φλοιό
   του καλαμποκιού, τη βρώμη και τα
   μανιτάρια.^[1] Μπορεί να παραχθεί από
   βατόμουρα, δαμάσκηνα, καλαμπόκι,^[2]
   σημύδα κ.α. Η ξυλιτόλη είναι σχεδόν τόσο
   γλυκεία όσο το ζαχαροκάλαμο, παρέχοντας
   μόνο τα δύο τρίτα της ενέργειας που
   προσφέρει αυτό.

   Πίνακας περιεχομένων

     * 1 Παραγωγή της ξυλιτόλης
     * 2 Συστατικά
     * 3 Διαιτητική χρήση παγκοσμίως
     * 4 Ιατρικές Χρήσεις

          * 4.1 Οδοντιατρική χρήση
          * 4.2 Οστεοπόρωση
          * 4.3 Αποτελέσματα στα αυτιά και το
            ανώτερο αναπνευστικό σύστημα
          * 4.4 Μολύνσεις
          * 4.5 Μύκητας Candida
          * 4.6 Προτερήματα για τις έγκυες
            γυναίκες

     * 5 Ανησυχίες
     * 6 Δείτε επίσης
     * 7 Παραπομπές

[Επεξεργασία] Παραγωγή της ξυλιτόλης

   Η ξυλιτόλη για πρώτη φορά
   παρασκευάστηκε από το δέντρο σημύδα στη
   Φινλανδία τον 20ο αιώνα και έγινε γνωστή
   στην Ευρώπη ως ασφαλής γλυκαντική ουσία
   για ανθρώπους με διαβήτη. Σήμερα η
   εταιρία που παράγει τις μεγαλύτερες
   ποσότητες ξυλιτόλης, χρησιμοποιώντας
   καλαμπόκι, είναι δανική (ονομάζεται
   "Danisco") ενώ αρκετοί ακόμα προμηθευτές
   δραστηριοποιούνται στην Κίνα.^[3]

[Επεξεργασία] Συστατικά

   Ένα κουταλάκι του γλυκού (5mL) ξυλιτόλης
   περιέχει 9,6 θερμίδες, ενώ ένα κουταλάκι
   του γλυκού ζάχαρης έχει 15 θερμίδες.
   Επίσης, ενώ η ζάχαρη έχει 4 γραμμάρια
   καθαρού βάρους υδατανθράκων ανά 5 mL, η
   ξυλιτόλη δεν έχει καθόλου
   υδατάνθρακες.^[4] Η ξυλιτόλη ουσιαστικά
   δεν έχει παραμένουσα γεύση, και έχει
   επίσης χαρακτηριστεί ως «ασφαλής για
   διαβητικούς και άτομα με
   υπεργλυκαιμία». Αυτό συμβαίνει επειδή
   όλες οι σακχαροαλκοόλες έχουν λιγότερες
   επιπτώσεις στο σάκχαρο ενός ανθρώπου απ'
   ότι η κοινή ζάχαρη.^[5]

[Επεξεργασία] Διαιτητική χρήση παγκοσμίως

   Η ξυλιτόλη χρησιμοποιείται ευρέως στη
   Φινλανδία, την «πατρίδα» της. Πολλά
   ζαχαρωτά που παρασκευάζονται στην
   Φινλανδία χρησιμοποιούν ξυλιτόλη ή
   διατίθενται και με και χωρίς ξυλιτόλη.
   Ουσιαστικά όλες οι τσίχλες που
   πωλούνται στη Φινλανδία έχουν την
   ξυλιτόλη ως γλυκαντικό.^[6]

   Η άλλοτε ισπανική εταιρία "Chupa Chups" (η
   οποία τώρα είναι Ολλανδοϊταλική)
   παράγει καραμέλες για καθαρή αναπνοή
   βασισμένες στην ξυλιτόλη, οι οποίες
   πωλούνται σε όλο τον κόσμο.

   Στην Κίνα, την Ιαπωνία και τη Νότια Κορέα
   η ξυλιτόλη βρίσκεται σε μεγάλη ποικιλία
   προϊόντων τσίχλας. Υπάρχει ένα προϊόν
   που πωλείται και στις τρεις χώρες και
   ονομάζεται “Xylitol”. Στην Ιαπωνία, επίσης,
   υπάρχει ένα προϊόν που ονομάζεται
   “Xylish”.

   To 2004 η τότε γνωστή στη βόρεια Αμερική
   τσίκλα Trident άλλαξε έτσι, ώστε να περιέχει
   ξυλιτόλη, αλλά όχι ως την κύρια
   γλυκαντική ουσία (που παραμένουν η
   ασπαρτάμη, η σορβιτόλη και η μαλτιτόλη).
   Η γεύση "ξινόμηλο", βέβαια, μπορεί να
   βρεθεί και χωρίς ασπαρτάμη. Μια μάρκα
   τσίκλας χωρίς ζάχαρη που σήμερα δεν
   υπάρχει, η "Carefree Koolerz", χρησιμοποιούσε
   αποκλειστικά ξυλιτόλη ως γλυκαντική
   ουσία. Επίσης, η Xylichew, που
   πρωτοκατασκευάστηκε στην Φινλανδία
   (τώρα υπάρχει στις ΗΠΑ), υφίσταται
   γλύκανση επίσης αποκλειστικά με
   ξυλιτόλη.

   Το 2006, η εταιρία "William Wrigley Jr". άλλαξε τις
   τσίκλες Orbit έτσι ώστε να περιέχουν
   ξυλιτόλη και κυκλοφόρησαν με το όνομα
   "Orbit Complete". Από τις κριτικές φαινόταν ότι
   το ποσοστό ξυλιτόλης σε μερικές τσίκλες
   ήταν πολύ μικρό και θα έπρεπε να
   χρησιμοποιείται σε μεγαλύτερη ποσότητα,
   όπως και άλλα υποκατάστατα της ζάχαρης.

[Επεξεργασία] Ιατρικές Χρήσεις

  [Επεξεργασία] Οδοντιατρική χρήση

   Η ξυλιτόλη είναι κάτι σαν "φιλική προς τα
   δόντια" ζάχαρη. Κάποιες παλιότερες
   έρευνες στη Φινλανδία βρήκαν ότι μια
   ομάδα που μασούσε τσίκλες με ζάχαρη είχε
   2,92 αλλοιωμένα, χαμένα ή σφραγισμένα
   δόντια, ενώ μια ομάδα που μασούσε
   τσίκλες με ξυλιτόλη είχε 1,04 αλλοιωμένα,
   χαμένα ή σφραγισμένα δόντια.^[7] Σε άλλη
   έρευνα οι ερευνητές παρακολούθησαν
   μητέρες που μασούσαν τσίκλες με
   ξυλιτόλη 3 μήνες μετά τον τοκετό έως ότου
   τα παιδιά τους γίνουν 2 ετών. Οι
   ερευνητές βρήκαν ότι η ομάδα με τις
   τσίκλες που είχαν ξυλιτόλη είχε 70%
   μείωση στις κοιλότητες.^[7] Κάποιες πιο
   πρόσφατες έρευνες^[8] επιβεβαιώνουν ότι η
   ξυλιτόλη, έχοντας παρόμοιες ιδιότητες
   με τη σακχαρόζη, μειώνει την οδοντική
   πλάκα και, αφού προσελκύσει τους
   επιβλαβείς μικροοργανισμούς, τους
   "σκοτώνει" μέσω αθρεψίας, επιτρέποντας
   έτσι στο στόμα να αναδομήσει τα δόντια
   που έχουν φθαρεί με λιγότερη ενόχληση.

   Μια πρόσφατη έρευνα ανακοίνωσε ότι ένα
   προσθετικό του νερού για τα ζώα που
   περιέχει ξυλιτόλη ήταν αποτελεσματικό
   στη μείωση της πλάκας στις γάτες.

  [Επεξεργασία] Οστεοπόρωση

   Η ξυλιτόλη επίσης φαίνεται να έχει και
   την ιδιότητα να θεραπεύει την
   οστεοπόρωση. Μια ομάδα Φινλανδών
   ερευνητών βρήκε ότι η διαιτητική
   ξυλιτόλη εμποδίζει την αποδυνάμωση των
   κοκάλων σε αρουραίους που
   χρησιμοποιήθηκαν ως πειραματόζωα και
   ουσιαστικά βελτιώνει την πυκνότητα των
   κοκάλων.^[9]^[10]

  [Επεξεργασία] Αποτελέσματα στα αυτιά και
  το ανώτερο αναπνευστικό σύστημα

   Έρευνες έχουν δείξει ότι οι τσίκλες με
   ξυλιτόλη μπορούν να βοηθήσουν στη
   αποφυγή μόλυνσης των αυτιών^[11] (όπως η
   μέση ωτίτιδα). Οι ενέργειες του
   μασήματος και της κατάπωσης (γενικά)
   βοηθούν στην έκκριση κεριού στο αυτί και
   καθαρίζουν το μεσαίο τμήμα του, ενώ η
   ξυλιτόλη εμποδίζει την ανάπτυξη
   βακτηρίων στην ευσταχιανή σάλπιγγα που
   συνδέει τη μύτη με τα αυτιά.^[12] Όταν τα
   βακτηρίδια μπαίνουν στο σώμα πηγαίνουν
   στους ιστούς κολλώντας πάνω σε μια
   ποικιλία από πολύπλοκα σάκχαρα. Η
   ξυλιτόλη και η ικανότητά της να
   σχηματίζει πολλές διαφορετικές δομές
   παρόμοιες με τη ζάχαρη φαίνεται να
   συσχετίζεται με την ικανότητα πολλών
   βακτηριδίων να προσκολλούνται.^[13] Η
   ξυλιτόλη μπορεί να χρησιμοποιηθεί από
   τη μύτη μέσω ενός αλατούχου διαλύματος
   που περιέχει ξυλιτόλη.

  [Επεξεργασία] Μολύνσεις

   Η ξυλιτόλη έχει βρεθεί ότι αυξάνει τη
   δράση των λευκών αιμοσφαιρίων, τα οποία
   βοηθούν στην καταπολέμηση πολλών
   βακτηριδίων. Αυτό το αποτέλεσμα
   φαίνεται να είναι ευρύ και δρά ακόμα και
   σε περιπτώσεις σήψης.^[14]

  [Επεξεργασία] Μύκητας Candida

   Μία πρόσφατη αναφορά προτείνει ότι η
   κατανάλωση ξυλιτόλης μπορεί να βοηθήσει
   στην αποφυγή στοματικών μολύνσεων από
   το μύκητα Candida, σε αντίθεση με τη λακτόζη,
   τη γλυκόζη και τη ζάχαρη που μπορεί να
   αυξήσουν τη δραστηριότητά τους.^[15]

  [Επεξεργασία] Προτερήματα για τις έγκυες
  γυναίκες

   Η ξυλιτόλη δεν είναι μόνο ασφαλής για
   τις έγκυες, αλλά έρευνες έχουν δείξει
   ότι η τακτική χρήση μειώνει σημαντικά
   την πιθανότητα μετάδοσης μεταλλαγμένου
   στρεπτόκοκκου στο παιδί. Αυτό το
   βακτηρίδιο είναι υπεύθυνο και για την
   αλλοίωση των δοντιών και μπορεί να
   μεταφερθεί στο παιδί τα δύο πρώτα χρόνια
   της ζωής του από τη μητέρα του. Οι
   πιθανότητες να γίνει κάτι τέτοιο, όσο η
   μητέρα καταναλώνει προϊόντα με ξυλιτόλη
   είναι κατά 80% μικρότερες.^[16]

[Επεξεργασία] Ανησυχίες

   Η ξυλιτόλη, όπως και οι περισσότερες
   ουσίες που μπορούν να αντικαταστήσουν
   τη ζάχαρη, βοηθάει την εμφάνιση
   ευκοίλιας, επειδή όλοι οι
   αντικαταστάτες της ζάχαρης δεν
   διαλύονται εντελώς κατά την πέψη. Επίσης
   δεν έχει βρεθεί να είναι τοξική και
   κάποιοι άνθρωποι κατανάλωναν έως και 400
   γραμμάρια ξυλιτόλης την ημέρα για
   μεγάλα χρονικά διαστήματα χωρίς ορατές
   επιπτώσεις που έχουν να κάνουν με κάποια
   αρρώστια.^[17]

   Σκυλιά που έφαγαν τροφές με υψηλά
   ποσοστά ξυλιτόλης (περισσότερο από 100mg
   ξυλιτόλης ανά κιλό σωματικού βάρους)
   εμφάνισαν χαμηλό σάκχαρο (υπογλυκαιμία)
   κάτι που μπορεί να αποβεί και
   θανατηφόρο.^[18] Το χαμηλό σάκχαρο μπορεί
   να εμφανιστεί ως ξαφνική απώλεια
   συντονισμού, κατάθλιψη και γενική
   κατάρρευση έως και 30 λεπτά μετά την
   χρήση της αντίστοιχης ουσίας (όπως η
   ξυλιτόλη).^[19]^[20] Η κατανάλωση υψηλών
   δόσεων ξυλιτόλης (μεγαλύτερων από 500-1000mg
   ανά κιλό σωματικού βάρους) έχει βρεθεί
   επίσης ότι προκαλεί προβλήματα
   λειτουργίας στο συκώτι των σκύλων.^[21]

[Επεξεργασία] Δείτε επίσης

     * Γλυκαντικές ουσίες

[Επεξεργασία] Παραπομπές

    1. ↑ Gare, Fran (February 1, 2003). The Sweet Miracle of Xylitol. Basic
       Health Publications, Inc.. ISBN 1-59120-038-5.
       http://books.google.com/books?id=5tgZG6Sb2aAC.
    2. ↑ R Sreenivas Rao, Ch. Pavanajyothi, RS Prakasham, PN Sharma, L
       Venkateswar Rao (2006) Xylitol production from corn fibre and
       sugarcane bagasse hydrolysates by Candida tropicalis Bioresource
       Technology 97:1974-1978.
    3. ↑ Danisco ramps up xylitol production in China,
       ap-foodtechnology.com.
    4. ↑ Η καθαρή ξυλιτόλη ασφαλής
       εναλλακτική για τους διαβητικούς,
       pr-inside.com, 6 Νοεμβρίου 2008
    5. ↑ Sugar Substitutes: Are They Safe? - HealtHints Newsletter
    6. ↑ Διατροφική ανάπτυξη και
       λειτουργικές τροφές απο τη Φινλανδία
    7. ↑ ^7,0 ^7,1 American Academy of Pediatric Dentistry. (2006) Policy
       on the Use of Xylitol in Caries Prevention.
    8. ↑ Tanzer, JM (1995). Xylitol chewing gum and dental caries.
       International dental journal 45 (1 Suppl 1):65-76. (περίληψη)
    9. ↑ Mattila PT, Svanberg MJ, Jämsä T, Knuuttila ML (2002). Improved
       bone biomechanical properties in xylitol-fed aged rats.Metabolism
       51(1):92-6. (περίληψη)
   10. ↑ Mattila, PT (1999). Dietary xylitol in the prevention of
       experimental osteoporosis: Beneficial effects on bone resorption,
       structure and biomechanics. Dissertation, Institute of Dentistry,
       University of Oulu. (περίληψη)
   11. ↑ Uhari M, et al. (1998). A novel use of xylitol sugar in preventing
       acute otitis media. Pediatrics, 102(4): 879–974.
   12. ↑ Drgreene.com commercial site
   13. ↑ Besttreaments.co.uk
   14. ↑ Renko, Marjo (2008 March 11;8:45.). "Xylitol-supplemented
       nutrition enhances bacterial killing and prolongs survival of rats in
       experimental pneumococcal sepsis". BMC Microbiology 8: 45.
       doi:10.1186/1471-2180-8-45. PMID 18334022.
       http://www.pubmedcentral.nih.gov/articlerender.fcgi?tool=pubmed&pubmedid=18334022.
       Ανακτήθηκε την 2009-01-15.
   15. ↑ Abu-Elteen, Khaled H. The influence of dietary carbohydrates on in
       vitro adherence of four Candida species to human buccal epithelial
       cells. Microbial Ecology in Health and Disease (2005), 17(3), 156-162
   16. ↑ Maternal Xylitol Consumption to Prevent Mother-Child Transmission
       of Mutans Streptococci
   17. ↑ [1] Mäkinen,longterm tolerance
   18. ↑ Dunayer, E.K., Gwaltney-Brant, S.M. (2006) Acute hepatic failure
       and coagulopathy associated with xylitol ingestion in dogs, Journal of
       the American Veterinary Medical Association (229)7:1113-1117
   19. ↑ Άρθρο της αμερικανικής Εταιρίας για
       την αποτροπή της βίας προς τα ζώα (ASPCA)
   20. ↑ Dunayer, E.K (2004) Hypoglycemia following canine ingestion of
       xylitol-containing gum, Veterinary and Human Toxicology 46(2):87-88
   21. ↑ Dunayer, E.K (2006) New findings on the effects of xylitol
       ingestion in dogs Veterinary Medicine 101(12):791-797

                      Στο άρθρο αυτό έχει
                      ενσωματωθεί κείμενο από το
                      άρθρο Xylitol της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

                Περιέχονται πληροφορίες για
   Aeskulap.png ιατρικά θέματα. Δείτε την
                προειδοποίηση για ιατρικά άρθρα.

   Ανακτήθηκε από
   "http://el.wikipedia.org/wiki/%CE%9E%CF%85%CE%BB%CE%B9%CF%84%CF%8C%CE%BB%CE%B7"
   Κατηγορίες: Οργανικές ενώσεις | Χημεία
   τροφίμων

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Česky
     * Dansk
     * Deutsch
     * English
     * Español
     * Suomi
     * Français
     * Galego
     * Hrvatski
     * Magyar
     * Italiano
     * 日本語
     * 한국어
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Русский
     * Svenska
     * ไทย
     * Українська
     * 中文

     * Τελευταία τροποποίηση 06:48, 11 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
