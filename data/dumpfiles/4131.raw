   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Κάσσανδρος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   ██ Βασίλειο του Κασσάνδρου Άλλοι
   Διάδοχοι ██ Βασίλειο του Σέλευκου
   ██ Βασίλειο του Λυσίμαχου ██ Βασίλειο
   του Πτολεμαίου ██ Ήπειρος Άλλα
   Βασίλεια ██ Καρχηδόνα ██ Ρώμη
   ██ Ελληνικές Αποικίες

   Ο Κάσσανδρος ( 358 ή 350 – 297 π.Χ. ) ήταν ένας
   από τους Επιγόνους του Μεγάλου
   Αλεξάνδρου, μια από τις πρωταγωνιστικές
   φυσιογνωμίες στους πολέμους των
   Διαδόχων, που βασίλεψε στο χώρο της
   Μακεδονίας. Ήταν ο μεγαλύτερος σε ηλικία
   γιος του Αντιπάτρου και ένα από τα πιο
   αξιοσημείωτα γεγονότα που σχετίζονται
   με τη βασιλεία του είναι η ίδρυση της
   Θεσσαλονίκης. Επίσης ήταν ιδρυτής της
   βραχύβιας δυναστείας των Αντιπατριδών.

   Πίνακας περιεχομένων

     * 1 Νεανικά χρόνια και άνοδος στην
       εξουσία
     * 2 Οι πόλεμοι των Διαδόχων
     * 3 Θάνατος και διαδοχή
     * 4 Δείτε επίσης

[Επεξεργασία] Νεανικά χρόνια και άνοδος
στην εξουσία

   Μικρός είχε παρακολουθήσει τα μαθήματα
   του Αριστοτέλη μαζί με τον Αλέξανδρο και
   τον Ηφαιστίωνα. Ως γιος του Αντιπάτρου,
   υπηρέτησε ως αξιωματικός στο στρατό του
   Αλεξάνδρου. Στην αυλή του στρατηλάτη στη
   Βαβυλώνα, ο Κάσσανδρος ήταν αυτός που
   υπερασπίστηκε τον πατέρα του απέναντι
   στις κατηγορίες των εχθρών τους και
   κυρίως της Ολυμπιάδας, της μητέρας του
   Αλεξάνδρου.

   Αργότερα, μετά το θάνατο του Μ.
   Αλεξάνδρου, ο πατέρας του ανακήρυξε
   διάδοχό του στη βασιλεία της Μακεδονίας
   τον Πολυπέρχοντα. Ο Κάσσανδρος έλαβε,
   παρά το νεαρό της ηλικίας του, τη δεύτερη
   θέση στην ιεραρχία και το βαθμό του
   χιλιάρχου, που ήταν αξιόλογη θέση από
   την εποχή των Περσών, και που είχε
   υιοθετήσει και ο Μ. Αλέξανδρος στη
   διακυβέρνηση του κράτους του. Ο
   Κάσσανδρος ωστόσο δυσαρεστήθηκε, καθώς
   ο Πολυπέρχων, αν και πολύπειρος, δεν ήταν
   συγγενής τους εξ αίματος. Τότε, σύμφωνα
   με τον Διόδωρο Σικελιώτη, συμμάχησε
   πρώτα με ντόπιους συμμάχους και κατόπιν
   με τον βασιλιά της Αιγύπτου, Πτολεμαίο
   το Σωτήρα και τον Αντίγονο το
   Μονόφθαλμο, και κήρυξε τον πόλεμο
   εναντίον των ανταγωνιστών του. Οι
   περισσότερες ελληνικές πόλεις τάχθηκαν
   με το μέρος του και η Αθήνα παραδόθηκε
   επίσης. Μέχρι το 318 π.Χ., που ηττήθηκε ο
   στόλος του Πολυπέρχονα στο Βόσπορο, είχε
   συγκεντρώσει στα χέρια του την
   κυριαρχία της Μακεδονίας και του
   υπόλοιπου ελλαδικού χώρου. Έκανε επίσης
   συμμαχία με την Ευρυδίκη, τη φιλόδοξη
   σύζυγο του βασιλιά Φιλίππου Γ’ του
   Αρριδαίου της Μακεδονίας, και έγινε
   αντιβασιλιάς. Ωστόσο, τόσο εκείνη όσο
   και ο σύζυγός της (που ήταν ετεροθαλής
   αδερφός του Αλεξάνδρου), φονεύτηκαν από
   την Ολυμπιάδα, μαζί με τον αδερφό του
   Κασσάνδρου, Νικάνορα. Ο Κάσσανδρος
   αμέσως προέλασε εναντίον της Ολυμπιάδας
   και, αφού την ανάγκασε να παραδοθεί στην
   Πύδνα, λιμάνι στους πρόποδες του
   Ολύμπου, διέταξε το θάνατό της το 316 π.Χ.

[Επεξεργασία] Οι πόλεμοι των Διαδόχων

   Περίπου το 313, διάφορες πόλεις
   αποκήρυξαν τη συμμαχία που είχαν με τον
   Κάσσανδρο και μεγάλα μέρη της
   Πελοποννήσου έπεσαν στα χέρια του
   Αντίγονου, ενώ οι πόλεμοι των Διαδόχων
   ήταν ακόμη σε εξέλιξη. Ο Κάσσανδρος
   αναγκάστηκε να μπει σε
   διαπραγματεύσεις, αλλά αυτό δεν οδήγησε
   πουθενά. Στα επόμενα δύο χρόνια, ο
   Πτολεμαίος κι ο Κάσσανδρος πήραν και
   πάλι την πρωτοβουλία και ο Αντίγονος
   υπέστη ήττες. Το φθινόπωρο του 311,
   υπογράφτηκε συμφωνία ειρήνης, η οποία
   προέβλεπε παύση των εχθροπραξιών και
   αναγνώριση του γιου του Μ. Αλεξάνδρου,
   Αλεξάνδρου Δ’, ως βασιλιά μετά την
   ενηλικίωσή του.

   Το 310 π.Χ. – 309 π.Χ., ο Κάσσανδρος
   δολοφόνησε τον Αλέξανδρο Δ’ και τη
   μητέρα του, Ρωξάνη, οι οποίοι βρίσκονταν
   στα χέρια του. Επίσης έπεισε τον
   Πολυπέρχονα πως συμφέρον του ήταν να
   δηλητηριάσει το νόθο γιο του Αλεξάνδρου,
   Ηρακλή, και τη μητέρα του, μια ερωμένη
   του Αλεξάνδρου από την Περσία, τη
   Βαρσίνη, το 309 π.Χ.. Είχε ήδη συνδεθεί με
   τη βασιλική οικογένεια παίρνοντας για
   σύζυγο τη Θεσσαλονίκη, ετεροθαλή αδερφή
   του Μ. Αλεξάνδρου. Έχοντας συνάψει
   συμμαχία με το Σέλευκο, τον Πτολεμαίο
   και τον Λυσίμαχο, εναντίον του
   Αντιγόνου, έγινε μετά την ήττα του
   τελευταίου και του γιου του Δημητρίου το
   301 π.Χ. στη Μάχη της Ιψού, αδιαμφισβήτητος
   ηγεμόνας της Μακεδονίας.

   Στον ελλαδικό χώρο ακολούθησε την
   πολιτική του πατέρα του, βάσει της
   οποίας φερόταν στις πόλεις κράτη ως
   υποτελείς κι όχι ως συμμάχους, το
   αντίθετο από αυτό που έκανε ο Αντίγονος
   Α΄ και ο Δημήτριος Πολιορκητής. Ο
   Κάσσανδρος ήταν ένας άνδρας με αγάπη για
   τη φιλολογία, αλλά επίσης βίαιος και
   φιλόδοξος. Ξαναέχτισε τη Θήβα μετά την
   ισοπέδωσή της από τον Αλέξανδρο και
   έχτισε στη θέση της Θέρμας την
   Θεσσαλονίκη, προς τιμή της συζύγου του.
   Έχτισε και μια νέα πόλη, την Κασσάνδρεια,
   στα ερείπια της Ποτίδαιας που είχε
   καταστρέψει ο Φίλιππος.

[Επεξεργασία] Θάνατος και διαδοχή

   Πέθανε από υδρωπικία, το 297 π.Χ. Ο
   Παυσανίας γράφει πως ο μεγαλύτερος γιος
   του, ο Φίλιππος, λίγο μετά την ενθρόνισή
   του, έπαθε εκφυλιστική ασθένεια και
   πέθανε. Ο επόμενος γιος, ο Αντίπατρος Β',
   δολοφόνησε τη μητέρα του, Θεσσαλονίκη,
   θεωρώντας πως έδειχνε ιδιαίτερη εύνοια
   για το μικρότερο γιο της, τον Αλέξανδρο
   Ε’. Ο Αλέξανδρος εκδικήθηκε
   εκθρονίζοντας τον Αντίπατρο Β', αν και ο
   δεύτερος ξαναπήρε για λίγο τη βασιλεία,
   μερικά χρόνια αργότερα. Ο Αλέξανδρος
   έχασε επίσης τη ζωή του από τον Δημήτριο
   τον Πολιορκητή, το γιο του Αντίγονου.

[Επεξεργασία] Δείτε επίσης

     * Ελληνιστική περίοδος
     * Επίγονοι (Μ. Αλεξάνδρου)
     * Αντίπατρος
     * Βασιλείς της Μακεδονίας

   π • σ • ε
                  Βασιλείς της Μακεδονίας
                            Κάρανος · Κοινός ·
                            Τυρίμας ·
                            Περδίκκας Α' ·
                            Αργαίος Α' ·
                            Φίλιππος Α' ·
                            Αεροπός Α' ·
                            Αλκέτας Α' ·
                            Αμύντας Α' ·
                            Αλέξανδρος Α' ·
                            Αλκέτας Β' ·
                            Περδίκκας Β' ·
                            Αρχέλαος Α' ·
       Αργεάδες     Κρατερός ·
                            Ορέστης · Αεροπός
                            Β' · Αρχέλαος Β' ·
                            Αμύντας Β' ·
                            Παυσανίας ·
                            Αργαίος Β' ·
                            Αμύντας Γ' ·
                            Αλέξανδρος Β' ·
                            Περδίκκας Γ' ·
                            Αμύντας Δ'  ·
                            Φίλιππος Β' ·
                            Αλέξανδρος ο
                            Μέγας · Φίλιππος      Vergiasun.svg
                            Γ' · Αλέξανδρος Δ'
                            Πτολεμαίος Α' ·
   Αντιβασιλείς Αντίπατρος ·
                            Πολυπέρχων
                            Κάσσανδρος ·
                            Φίλιππος Δ' ·
   Αντιπατρίδες Αλέξανδρος Ε' ·
                            Αντίπατρος Β' ·
                            Αντίπατρος
                            Ετησίας · Σωσθένης
                            Λυσίμαχος ·
          Εκτός        Πύρρος ·
     δυναστειών   Πτολεμαίος
                            Κεραυνός ·
                            Μελέαγρος
                            Δημήτριος Α'
                            Πολιορκητής ·
                            Αντίγονος Β'
                            Γονατάς ·
    Αντιγονίδες  Δημήτριος Β'
                            Αιτωλικός ·
                            Αντίγονος Γ'
                            Δώσων · Φίλιππος
                            Ε' · Περσέας

   Ανακτήθηκε από
   "http://el.wikipedia.org/wiki/%CE%9A%CE%AC%CF%83%CF%83%CE%B1%CE%BD%CE%B4%CF%81%CE%BF%CF%82"
   Κατηγορίες: Μακεδόνες μονάρχες |
   Πελλιώτες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Català
     * Česky
     * Cymraeg
     * Dansk
     * Deutsch
     * English
     * Español
     * Suomi
     * Français
     * עברית
     * Magyar
     * Italiano
     * 日本語
     * 한국어
     * Latina
     * Македонски
     * Nederlands
     * ‪Norsk (bokmål)‬
     * Polski
     * Português
     * Русский
     * Srpskohrvatski / Српскохрватски
     * Српски / Srpski
     * Svenska
     * Українська
     * Tiếng Việt
     * 中文

     * Τελευταία τροποποίηση 05:29, 3 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
