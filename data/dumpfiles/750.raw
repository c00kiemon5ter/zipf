   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Ετέμ Πασάς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Ετέμ Πασάς (τουρκ. Ethem Paşa, 1851 - 1909) υπήρξε
   Τούρκος Στρατιωτικός και Πολιτικός κατά
   την Οθωμανική Αυτοκρατορία.

   Ο Ετέμ Πασάς γεννήθηκε στη Σαμψούντα το
   1851. Στην αρχή ως στρατιωτικός σπούδασε
   στο Παρίσι στη στρατιωτική Ακαδημία του
   Σαιν Συρ. Μετά την αποφοίτησή του (1849)
   επανήλθε και διορίσθηκε υπασπιστής του
   Σουλτάνου Αμπτούλ Μετζήτ και αργότερα
   αρχηγός του στρατιωτικού οίκου του. Το
   1856 υπέπεσε στη δυσμένεια του Σουλτάνου
   και αποσύρθηκε της ενεργού υπηρεσίας
   για να επανέλθει σ΄ αυτήν το 1860, οπότε
   και διορίσθηκε Υπουργός των Εξωτερικών,
   το 1864 Υπουργός Εμπορίου, διοικητής
   μεραρχίας στην πολιορκία του Πλέβεν το
   1877 και το 1878 Πρέσβης στο Βερολίνο.
   Κατά τον Ρωσοτουρκικό πόλεμο του 1879
   υπηρέτησε με τον βαθμό του
   συνταγματάρχη ως αρχηγός ταξιαρχίας.
   Μετά τον πόλεμο αυτόν προάχθηκε στο
   βαθμό του στρατηγού όπου και διετέλεσε
   για λίγο πρέσβης στη Βιέννη και στη
   συνέχεια Βαλής (Κυβερνήτης)στη Κρήτη και
   ακολούθως Βαλής στο Κόσοβο. Πριν σταλεί
   στη Θεσσαλία ήταν διοικητής των
   τουρκικών δυνάμεων που κατέστειλαν με
   τρομερές σφαγές την εξέγερση των
   Αρμενίων στην ορεινή περιοχή του
   Ζεϊτούν στη Κιλικία.

   Κατά τον Ελληνοτουρκικό πόλεμο του 1897
   ηγήθηκε ως αρχιστράτηγος των τουρκικών
   στρατευμάτων* στη Θεσσαλία. Ο δε
   Σουλτάνος Αμπντούλ Χαμήτ Β' του απένειμε
   κατόπιν τον τίτλο του Γαζή (=νικητού των
   απίστων) και τον περιέβαλε με πολύ
   εύνοια από την οποία και ανέλαβε
   Υπουργός Πολέμου. Πρόσθετα του είχε
   παραχωρήσει ιδιαίτερο περίπτερο μέσα
   στ΄ ανάκτορα του Γιλντίς και να διαμένει
   μόνιμα (περισσότερο όμως για να τον
   παρακολουθεί λόγω της πολυ μεγάλης
   δημοτικότητάς του από τον νικηφόρο
   πόλεμο).

   Ο Ετέμ παρέμεινε πλησίον του Χαμήτ Β'
   μέχρι της πτώσης του και την επικράτηση
   των Νεοτούρκων όταν εγκατέλειψε την
   Κωνσταντινούπολη και μετέβη στο Κάιρο
   όπου και πέθανε το 1909.

   (*) Για τη συνάντηση που είχε ο Αμερικανός
   ανταποκριτής Φρειδερίκος Πάλμερ με τον
   Ετέμ Πασά λίγο πριν την έναρξη του
   ελληνοτουρκικού πολέμου του 1897 σημείωνε
   τα εξής στο ημερολόγιό του:

           "Ο αρχιστράτηγος Ετέμ Πασάς είναι
           ένας ευπαρουσίαστος και πρόσχαρος
           γενειοφόρος άντρας που φέρει φέσι
           και ωραία στολή. Το στρατιωτικό του
           παρουσιαστικό ήταν ανώτερο του
           Έλληνα υποστράτηγου Νικόλαου Μακρή,
           αλλά μιλούσε με ανατολίτικη
           ηπιότητα. Μου είπε ότι διέθετε 100.000
           άνδρες και ότι θα μπορούσε να βρεθεί
           στην Αθήνα σε δύο εβδομάδες, όποτε
           τον διέταζε ο Σουλτάνος" (F. Palmer: "Going to
           War in Grecce" N. York 1897)

   Ανακτήθηκε από
   "http://el.wikipedia.org/wiki/%CE%95%CF%84%CE%AD%CE%BC_%CE%A0%CE%B1%CF%83%CE%AC%CF%82"
   Κατηγορίες: Οθωμανοί στρατιωτικοί |
   Πασάδες της Οθωμανικής Αυτοκρατορίας |
   Ελληνοτουρκικός πόλεμος (1897) | Γεννήσεις
   το 1851 | Θάνατοι το 1909

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Azərbaycanca
     * English
     * Bahasa Indonesia
     * Türkçe

     * Τελευταία τροποποίηση 20:42, 27 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
