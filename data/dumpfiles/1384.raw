   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Δημήτριος Σφήκας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Δημήτριος Σφήκας ήταν Έλληνας
   αγωνιστής της επανάστασης του 1821.Ανήκε
   σε γνωστή οικογένεια της Στεμνίτσας,η
   οποία αναφέρεται για πρώτη φορά σε
   συμβολαιογραφικά έγγραφα των αρχών του
   ΙΗ΄ αιώνα.

   Σύμφωνα με τα απομνημονεύματά του,τα
   οποία ονομάζονται "Αναμνήσεις",πριν την
   Επανάσταση του 1821 είχε διατελέσει
   διοικητικός υπάλληλος στη
   Βεσσαραβία,μαζί με τον Στεμνιτσιώτη
   εξάδελφό του Ηλία Μίγκλερη,μαζί με τον
   οποίο πολέμησε στο κίνημα στη Δακία.

   Ο Δημήτριος Σφήκας πολέμησε στην
   επανάσταση στη Μολδοβλαχία ως
   εκατόνταρχος και επικεφαλής
   πλαγιοφυλακής 50 ιππέων.Πήρε μέρος στη
   μεγάλης σημασίας Μάχη του Σκουλενίου
   στις 17 Ιουνίου του 1821 καθώς και σε πολλές
   άλλες πολεμικές επιχειρήσεις στη
   Μολδαβία.

   Στη μάχη στο Σκουλένι τραυματίστηκε και
   μεταφέρθηκε σε ρωσικό έδαφος,όπου έτυχε
   περίθαλψης από τους διορισμένους από
   τον Υψηλάντη εφόρους του Ιασίου, οι
   οποίοι πολύ πριν από τη μάχη είχαν
   καταφύγει σε ρωσικό έδαφος.

   Ακολούθησε τον Φώτιο Ηλιάδη (πέθ.
   1836),έμπορο από τη Δημητσάνα και μυημένο
   στη Φιλική Εταιρεία και διεκπεραιώθηκε
   μέσω Ρωσίας και Γερμανίας στο
   Λονδίνο,όπου έτυχε τις περιποιήσεις από
   κάποιον Γιαννίμπα από το Βαλτεσινίκο
   της Γορτυνίας,ο οποίος ήταν από καιρό
   εγκατεστημένος στην Αγγλία και παρείχε
   κάθε δυνατή περίθαλψη σε φυγάδες
   Έλληνες.Μετά την απελευθέρωση της
   Ελλάδος επέστρεψε στον τόπο της
   γέννησής του, όπου και πέθανε.

   Οι " Αναμνήσεις των εν Δακία γεγονότων
   του 1821" του Δημητρίου Σφήκα, που
   γράφτηκαν μετά το 1835, αποτελούν
   πολύτιμες πηγές και έχουν ιστορική
   αξία,αφού παρέχουν από πρώτο χέρι
   πληροφορίες για τις πολεμικές
   επιχειρήσεις,τα γεγονότα και τους
   πρωταγωνιστές για τη Μάχη του
   Σκουλενίου και το άδοξο και ατυχές
   κίνημα στη Δακία.

[Επεξεργασία] Πηγές

     * Ιωάν. Φιλήμων, Ιστορικόν Δοκίμιον περί
       της Ελληνικής Επαναστάσεως, τομ. Δ',
       σελ. 94 & 419, 1859-61.
     * Δημήτριος Σφήκας, Αναμνήσεις περί των
       εν Δακία γεγονότων του 1821
     * Νίκος Α. Βέης, Δημητρίου Σφήκα,
       Αναμνήσεις περί των εν Δακία
       γεγονότων του 1821.
     * Ιστορία του Ελληνικού Έθνους,
       Εκδοτική Αθηνών Α.Ε. (1975), τόμ. ΙΒ', σελ.
       59, 62.

   Ανακτήθηκε από
   "http://el.wikipedia.org/wiki/%CE%94%CE%B7%CE%BC%CE%AE%CF%84%CF%81%CE%B9%CE%BF%CF%82_%CE%A3%CF%86%CE%AE%CE%BA%CE%B1%CF%82"
   Κατηγορία: Αγωνιστές του 1821

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 23:05, 26 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
