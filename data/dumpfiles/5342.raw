   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Μαξ Στίρνερ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Πίνακας περιεχομένων

     • 1 Βιογραφικά
     • 2 Ατομικισμός
     • 3 Στίρνερ και Αναρχισμός
     • 4 Ο Στίρνερ στα ελληνικά
     • 5 Εξωτερικοί σύνδεσμοι

[Επεξεργασία] Βιογραφικά

   [IMG]
   [IMG]
   Σκίτσο του αναρχοατομικιστή Μαξ Στίρνερ από τον Φρήντριχ Ένγκελς.

   Γερμανός φιλόσοφος (1806-1856). Αληθινό όνομα: Γιόχαν Κάσπαρ Σμίντ.
   Σπούδασε Φιλοσοφία, Θεολογία και κλασική Φιλολογία στο Πανεπιστήμιο του
   Βερολίνου. Εκεί υπήρξε μαθητής του Χέγκελ. Εργάστηκε ως καθηγητής σε
   Λύκειο αλλά έκανε και άλλες απλές βιοποριστικές εργασίες λόγω οικονομικών
   προβλημάτων. Φιλοσοφικά επηρεάζεται αλλά και συμμετέχει στο χώρο των νέων
   εγελειανών (ή εγελειανών της αριστεράς) που προσπάθησαν να δώσουν την δική
   τους ερμηνεία για τον άνθρωπο και το κόσμο όλοι τους βαθιά επηρεασμένοι
   από το Χέγκελ. Στην ίδια “φιλοσοφική παρέα” άνηκε ο Ένγκελς, ο Μαρξ, ο
   Μπρούνο Μπάουερ και άλλοι. Δημοσιεύει 2 μικρής σημασίας έργα το 1842 και
   στη συνέχεια, το 1845, το βιβλίο “Ο Μοναδικός και η Ιδιοκτησία του” που
   πολλά χρόνια μετά το θάνατο του θα κάνει αίσθηση και θα προκαλέσει θετικές
   και αρνητικές κριτικές, από τα τέλη του 19ου αιώνα μέχρι και σήμερα.

[Επεξεργασία] Ατομικισμός

   Ο Μαξ Στίρνερ σε αυτό το βιβλίο οριοθετεί φιλοσοφικά τον Ατομικισμό (ή
   κατά μεταγενέστερες ερμηνείες τρίτων, τον Αναρχικό Ατομικισμό) βάζοντας
   στο κέντρο του προβληματισμού του το Εγώ (το μεμονωμένο Εγώ που είναι η
   απόλυτη αρχή) το οποίο δεν πρέπει να υπόκειται σε καμιά κοινωνική,
   κρατική, εθνική, θεολογική, πολιτική αυθεντία-δικαιοδοσία αλλά ακόμα και
   κανένα ηθικό περιορισμό, παρά μόνο να λειτουργεί εντελώς ανεξάρτητα με
   σκοπό να ικανοποιήσει τα “μοναδικά” του συμφέροντα. Για τον Στίρνερ
   εξελικτικά όλες οι “κατασκευασμένες έννοιες” της ανθρώπινης διανόησης όπως
   για παράδειγμα του “γενικού καλού”, της οικογένειας, της πατρίδας, του
   Θεού, αυτονομούνται και πετυχαίνουν την αλλοτρίωση του Εγώ οδηγώντας το σε
   ανώφελες θυσίες και αυτοπεριορισμούς. Άλλα κεντρικά σημεία στη φιλοσοφία
   του είναι η άρνηση της έννοιας της Ελευθερίας αφού σημαίνει “ελευθερία από
   κάτι” με αποτέλεσμα να ανακαλύπτει ο άνθρωπος περισσότερους καταναγκασμούς
   όσο περισσότερο ελεύθερος νομίζει ότι γίνεται και η περίφημη “Ένωση των
   Εγωιστών” που είναι -χρησιμοποιώντας καταχρηστικά τον όρο για τον
   κατεξοχήν αντικοινωνικό φιλόσοφο- η κοινωνική του “πρόταση” σε απάντηση
   κάθε είδους ομογενοποίησης που φυλακίζει το Εγώ. Η “Ένωση των Εγωιστών”
   αποτελείται από άτομα που έχουν συνειδητά και ολοκληρωτικά απεγκλωβιστεί
   από οτιδήποτε δεν εξυπηρετεί τα ατομικά τους συμφέροντα και παράλληλα
   εντός της “ένωσης” συνεχίζουν να προσπαθούν να καλύψουν τις επιθυμίες
   τους.

[Επεξεργασία] Στίρνερ και Αναρχισμός

   Ο Στίρνερ συνδέθηκε με την Αναρχική φιλοσοφική παράδοση μέσω της κριτικής
   που του άσκησε ο Ένγκελς και αργότερα από τον βιογράφο του Μακάυ βασικά
   λόγω της θεμελιακής άρνησης του σε κάθε είδους αυθεντία και βέβαια στην
   άρνηση της κρατικής εξουσίας. Παρόλα αυτά το κοινωνικό και ουμανιστικό
   πρόταγμα του Αναρχισμού λείπει από την σκέψη του Γερμανού φιλοσόφου ο
   οποίος συνδέεται πιο άμεσα με τον Μηδενισμό και ακόμα με τον μεταγενέστερο
   Υπαρξισμό.

[Επεξεργασία] Ο Στίρνερ στα ελληνικά

   Από το βιβλίο του “Ο Μοναδικός και η Ιδιοκτησία του” κυκλοφορούσε στα
   ελληνικά από το 1990 μία μπροσούρα με αποσπάσματα από αυτό των εκδόσεων
   “Ελεύθερος Τύπος”. Το 2002 κυκλοφορεί από την “έκδοση της Μαρμίτας” και το
   2005 κυκλοφορεί ξανά από τις εκδόσεις “Θύραθεν” σε μετάφραση του Ζήση
   Σαρίκα.

[Επεξεργασία] Εξωτερικοί σύνδεσμοι

   http://www.vrahokipos.net/old/theory/midenismos.htm
   http://en.wikipedia.org/wiki/Max_Stirner
   http://koutroulis-spyros.blogspot.com/2010/02/blog-post_5148.html
   http://www.thyrathen.gr/book.php?id=162

   Ανακτήθηκε από
   "http://el.wikipedia.org/wiki/%CE%9C%CE%B1%CE%BE_%CE%A3%CF%84%CE%AF%CF%81%CE%BD%CE%B5%CF%81"
   Κατηγορίες: Γερμανοί φιλόσοφοι | Γεννήσεις το 1806 | Θάνατοι το 1856

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Brezhoneg
     • Català
     • Česky
     • Dansk
     • Deutsch
     • English
     • Esperanto
     • Español
     • فارسی
     • Suomi
     • Français
     • עברית
     • Magyar
     • Bahasa Indonesia
     • Italiano
     • 日本語
     • 한국어
     • Latviešu
     • नेपाली
     • Nederlands
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски
     • Slovenčina
     • Српски / Srpski
     • Svenska
     • தமிழ்
     • Türkçe
     • Українська
     • Vèneto
     • Walon

     • Τελευταία τροποποίηση 11:21, 27 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
