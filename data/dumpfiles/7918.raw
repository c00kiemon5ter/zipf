   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Συνθήκη της Ανταρκτικής

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Δορυφορική φωτογραφία της Ανταρκτικής.

   Η Συνθήκη της Ανταρκτικής και οι συναφείς συνθήκες, οι οποίες ονομάζονται
   συνολικά "Σύστημα Συνθηκών Ανταρκτικής" (Antarctic Treaty System ή ATS)
   καθορίζουν τις διεθνείς σχέσεις αναφορικά με την Ανταρκτική, η οποία
   αποτελεί τη μοναδική ήπειρο της Γης που δεν έχει αυτόχθονες κατοίκους. Για
   τους σκοπούς της συνθήκης, η Ανταρκτική ορίζεται ως όλη η ξηρά και οι
   πάγοι που βρίσκονται νότια του 60ού παράλληλου (60°S). Η συνθήκη έχει
   υπογραφεί από 47 χώρες και διαχωρίζει την Ανταρκτική ως επιστημονική
   προστατευόμενη περιοχή, ελεύθερη για επιστημονική έρευνα και στην οποία
   απαγορεύεται κάθε στρατιωτική δράση. Ήταν η πρώτη συμφωνία για τον έλεγχο
   των όπλων που υπογράφηκε μετά τον Ψυχρό Πόλεμο.

   Πίνακας περιεχομένων

     • 1 Το σύστημα της συνθήκης της Ανταρκτικής

          • 1.1 Η κύρια Συνθήκη

               • 1.1.1 Άρθρα της συνθήκης

          • 1.2 Άλλες συμφωνίες

     • 2 Συναντήσεις
     • 3 Μέλη
     • 4 Γραμματεία
     • 5 Νομικό καθεστώς

          • 5.1 Αργεντινή
          • 5.2 Αυστραλία
          • 5.3 ΗΠΑ
          • 5.4 Νέα Ζηλανδία

     • 6 Παραπομπές
     • 7 Εξωτερικοί σύνδεσμοι

[Επεξεργασία] Το σύστημα της συνθήκης της Ανταρκτικής

   [IMG]
   [IMG]
   Ερευνητικοί σταθμοί και εδαφικές διεκδικήσεις στην Ανταρκτική (2002).

  [Επεξεργασία] Η κύρια Συνθήκη

   Η κύρια συνθήκη τέθηκε προς υπογραφή την 1η Δεκεμβρίου του 1959 και τέθηκε
   επίσημα σε ισχύ στις 23 Ιουνίου του 1961.^[1] Αρχικά η συνθήκη υπογράφηκε
   από 12 χώρες, οι οποίες ήταν ενεργές στην Ανταρκτική κατά το Διεθνές
   Γεωφυσικό Έτος (IGY) του 1957-58 και ήταν πρόθυμες να δεχτούν την
   πρόσκληση των ΗΠΑ για συμμετοχή σε διάσκεψη με θέμα τη διαπραγμάτευση της
   συνθήκης. Οι χώρες εκείνες ήταν αυτές που εκείνη την περίοδο είχαν
   συμφέροντα στην ήπειρο: Αργεντινή, Αυστραλία, Βέλγιο, Γαλλία, Ηνωμένες
   Πολιτείες, Ηνωμένο Βασίλειο, Ιαπωνία, Νέα Ζηλανδία, Νορβηγία, Νότια
   Αφρική, Σοβιετική Ένωση και Χιλή. Μεταξύ αυτών των κρατών, οι υπογράφοντες
   τη συνθήκη είχαν ιδρύσει περισσότερους από 50 ερευνητικούς σταθμούς της
   Ανταρκτικής στα πλαίσια του IGY. Η συνθήκη αποτελούσε έκφραση της
   διπλωματίας για λειτουργική και επιστημονική συνεργασία, η οποία είχε
   επιτευχθεί "στον πάγο".

    [Επεξεργασία] Άρθρα της συνθήκης

     • Άρθρο 1 - Η περιοχή προορίζεται μόνο για ειρηνική χρήση. Η στρατωτική
       δραστηριότητα, όπως δοκιμές όπλων, απαγορεύεται, ωστόσο στρατιωτικό
       προσωπικό και εξοπλισμός δύνανται να χρησιμοποιηθούν για επιστημονική
       έρευνα ή για οποιονδήποτε ειρηνικό σκοπό.
     • Άρθρο 2 - Η ελευθερία της επιστημονικής έρευνας και συνεργασίας πρέπει
       να συνεχιστεί.
     • Άρθρο 3 - Συνεχίζεται η ελεύθερη ανταλλαγή πληροφοριών και προσωπικού
       σε συνεργασία με τα Ηνωμένα Έθνη και άλλους διεθνείς οργανισμούς.
     • Άρθρο 4 - Δεν αναγνωρίζει διένεξη ή διεκδικήσεις επί της κυριαρχίας
       στην Ανταρκτική. Καμία νέα διεκδίκηση δεν θα πρέπει να προβάλλεται
       ενόσω η συνθήκη είναι σε ισχύ.
     • Άρθρο 5 - Απαγορεύει τις πυρηνικές εκρήξεις ή την απόρριψη ραδιενεργών
       αποβλήτων.
     • Άρθρο 6 - Υπό τη συνθήκη συμπεριλαμβάνονται όλη η γήινη έκταση και τα
       παγόβουνα νότια του 60ου παραλλήλου.
     • Άρθρο 7 - Τα κράτη που είναι παρατηρητές της συνθήκης έχουν ελεύθερη
       πρόσβαση, συμπεριλαμβανομένης της παρατήρησης από αέρος, σε
       οποιαδήποτε περιοχή και δύνανται να επιθεωρούν όλους τους σταθμούς ,
       τις εγκαταστάσεις και τον εξοπλισμό. Θα πρέπει να γίνεται προηγουμένως
       ανακοίνωση για όλες τις δραστηριότητες και την εισαγωγή στρατιωτικού
       προσωπικού.
     • Άρθρο 8 - Καθορίζει ότι τη δικαιοδοσία επί των παρατηρητών και των
       επιστημόνων έχουν τα κράτη τους.
     • Άρθρο 9 - Συχνές συναντήσεις συμβουλευτικού τύπου θα διεξάγονται με
       συμμετοχή των κρατών μελών.
     • Άρθρο 10 - Οι χώρες που υπέγραψαν τη συνθήκη θα αποθαρρύνουν τις
       δραστηριότητες οποιασδήποτε χώρας που αντιτίθενται στη συνθήκη.
     • Άρθρο 11 - Οι διαμάχες θα επιλύονται με ειρηνικό τρόπο από τις χώρες
       μέλη που ενδιαφέρονται ή εν τέλει από το Διεθνές Δικαστήριο.
     • Άρθρα 12, 13, 14' - Έχουν να κάνουν με την τήρηση, την ερμηνεία και
       την τροποποίηση της συνθήκης μεταξύ των εμπλεκόμενων χωρών.

   Κύριος σκοπός της ATS είναι η εξασφάλισημε βάση το συμφέρον όλου του
   ανθρώπινου είδους ότι η Ανταρκτική θα πρέπει να χρησιμοποιείται για πάντα
   για ειρηνικούς σκοπούς και όχι να γίνει θέατρο διαφωνιών ή αντικείμενο
   διεθνούς διένεξης. Η συνθήκη απαγορεύει τη λήψη οποιωνδήποτε μέτρων
   στρατιωτικού χαρακτήρα, όχι όμως και την παρουσία στρατιωτικού προσωπικού.

  [Επεξεργασία] Άλλες συμφωνίες

   Περίπου 200 παρόμοιες συμφωνίες υιοθετήθηκαν κατά τις συμβουλευτικές
   συναντήσεις και επικυρώθηκαν από τις κυβερνήσεις. Σε αυτές
   συμπεριλαμβάνονται:

     • Συμπεφωνημένα Μέτρα για την Προστασία της Χλωρίδας και της Πανίδας
       στην Ανταρκτική (1964) (τέθηκε σε ισχύ το 1982)
     • Η Σύμβαση για την Προστασία των Φωκών στην Ανταρκτική (1972)
     • Σύμβαση για την Προστασία του Ζωντανού Θαλάσσιου Πλούτου στην
       Ανταρκτική (1980)
     • Σύμβαση για τον Καθορισμό των Εξορυκτικών Δραστηριοτήτων στην
       Ανταρκτική (1988) (υπογράφηκε το 1988, όμως απορρίφθηκε αργότερα και
       ποτέ δεν ετέθη σε ισχύ)
     • Πρωτόκολλο Περιβαλλοντικής Προστασίας με βάση την Συνθήκη της
       Ανταρκτικής. Υπογράφηκε στις 4 Οκτωβρίου του 1991 και τέθηκε σε ισχύ
       στις 14 Ιανουαρίου του 1998. Με βάση τη συμφωνία απαγορεύεται η
       εκμετάλλευση και εξασφαλίζεται η προστασία του περιβάλλοντος της
       Ανταρκτικής μέσω πέντε συγκεκριμένων παραρτημάτων με θέμα τη θαλάσσια
       ρύπανση, τη χλωρίδα και την πανίδα, τους υπολογισμούς των
       περιβαλλοντικών επιδράσεων, τη διαχείριση των αποβλήτων και τις
       προστατευόμενες περιοχές. Απαγορεύονται όλες οι δραστηριότητες σε
       σχέση με τον ορυκτό πλούτο με εξαίρεση τις επιστημονικές. Ένα έκτο
       παράρτημα υιοθετήθηκε το 2005 και αφορά τη νομική ευθύνη που προκύπτει
       από περιβαλλοντικές καταστάσεις εκτάκτου ανάγκης, όμως δεν έχει τεθεί
       ακόμα σε ισχύ.

[Επεξεργασία] Συναντήσεις

   Οι ετήσιες συμβουλευτικές συναντήσεις (Antarctic Treaty Consultative
   Meetings ή ATCM) είναι το διεθνές φόρουμ για τη διοίκηση και τη διαχείριση
   της περιοχής. Μόνο 28 επί συνόλου 46 χωρών που έχουν υπογράψει τη συνθήκη
   έχουν το δικαίωμα να συμμετέχουν στη λήψη αποφάσεων σε αυτές τις
   συναντήσεις, παρότι οι υπόλοιπες 18 επιτρέπεται να τις παρακολουθούν. Οι
   συμμετέχοντες που λαμβάνουν τις αποφάσεις είναι οι σύμβουλοι (Consultative
   Parties) και, εκτός από τους 12 αρχικούς υπογράφοντες, περιλαμβάνουν 16
   χώρες οι οποίες έχουν επιδείξει το ενδιαφέρον τους για την Ανταρκτική με
   το να έχουν διεξαγάγει σημαντική επιστημονική έρευνα στην ήπειρο.^[2]

[Επεξεργασία] Μέλη

   [IMG]
   [IMG]
   Χάρτης με τη συνθήκη της Ανταρκτικής.

                Χώρα^[3]                Αρχικά  Συμβουλευτικά Έγινε δεκτή στη
                                       υπέγραψε                   συνθήκη
   Flag of Argentina.svg Αργεντινή     23-06-1961
   (διεκδίκηση)*
   Flag of Australia.svg Αυστραλία
   Αυστραλιανό Έδαφος Ανταρκτικής      23-06-1961
   (διεκδίκηση)
   Flag of Austria.svg Αυστρία                                25-08-1987
   Flag of Belarus.svg Λευκορωσία                             27-12-2006
   Flag of Belgium.svg Βέλγιο          26-07-1960
   Flag of Brazil.svg Βραζιλία                  12-09-1983    16-05-1975
   Flag of Bulgaria.svg Βουλγαρία               25-05-1998    11-09-1978
   Flag of Canada.svg Καναδάς                                 04-05-1988
   Flag of Chile.svg Χιλή Antártica    23-06-1961
   Chilena Province (διεκδίκηση)*
   Λαϊκή Δημοκρατία της Κίνας Κίνα              07-10-1985    08-06-1983
   Flag of Colombia.svg Κολομβία                              31-01-1989
   Flag of Cuba.svg Κούβα                                     16-08-1984
   Flag of the Czech Republic.svg                             14-06-1962
   Τσεχία (ως Τσεχοσλοβακία)
   Flag of Denmark.svg Δανία                                  20-05-1965
   Flag of Ecuador.svg Ισημερινός               19-11-1990    15-09-1987
   Flag of Estonia.svg Εσθονία                                17-05-2001
   Flag of Finland.svg Φιλανδία                 09-10-1989    15-05-1984
   Flag of France.svg Γαλλία Γαλλικά
   και Νότια Ανταρκτικά Εδάφη Αδελία   16-09-1960
   Γη (διεκδίκηση)
   Flag of Germany.svg Γερμανία Νέα
   Σουηβία (διεκδίκηση) (από το 1945)           03-03-1981    05-02-1979

   Λαϊκή Δημοκρατία της                         05-10-1987    19-11-1974
   Γερμανίας Ανατολική Γερμανία
   Flag of Greece.svg Ελλάδα                                  08-01-1987
   Flag of Guatemala.svg Γουατεμάλα                           31-07-1991
   Flag of Hungary.svg Ουγγαρία                               27-01-1984
   Flag of India.svg Ινδία                      1983-09-12    1983-08-19
   Flag of Italy.svg Ιταλία                     05-10-1987    18-03-1981
   Flag of Japan.svg Ιαπωνία           04-08-1960
   Flag of Monaco.svg Μονακό                                  30-05-2008
   Flag of the Netherlands.svg                  19-11-1990    30-03-1967
   Ολλανδία
   Flag of New Zealand.svg Νέα         01-11-1960
   Ζηλανδία Κτήση Ρος (διεκδίκηση)
   Flag of North Korea.svg Βόρεια                             21-01-1987
   Κορέα
   Flag of Norway.svg Νορβηγία Γη      24-08-1960
   Βασίλισσας Μοντ (διεκδίκηση)
   Flag of Papua New Guinea.svg Παπούα                        16-03-1981
   Νέα Γουινέα
   Flag of Peru (state).svg Περού               09-10-1989    10-04-1981
   Flag of Poland.svg Πολωνία                   29-07-1977    08-06-1961
   Flag of Romania.svg Ρουμανία                               15-09-1971
   Flag of Russia.svg Ρωσία (ως        02-11-1960
   ΕΣΣΔ ΕΣΣΔ )**
   Flag of Slovakia.svg Σλοβακία (ως                          14-06-1962
   Τσεχοσλοβακία)
   Flag of RSA.svg Νότια Αφρική        21-06-1960
   Flag of South Korea.svg Νότια Κορέα          09-10-1989    28-11-1986
   Flag of Spain.svg Ισπανία                    21-09-1988    31-03-1982
   Flag of Sweden.svg Σουηδία                   21-09-1988    24-03-1984
   Flag of Switzerland.svg Ελβετία                            15-11-1990
   Flag of Turkey.svg Τουρκία                                 25-01-1996
   Flag of Ukraine.svg Ουκρανία                 27-05-2004    28-10-1992
   Flag of the United Kingdom.svg
   Ηνωμένο Βασίλειο Βρετανικό Έδαφος   31-05-1960
   Ανταρκτικής (διεκδίκηση)*
   Flag of the United States.svg       18-08-1960
   Ηνωμένες Πολιτείες**
   Flag of Uruguay.svg Ουρουγουάη               07-10-1985    01-11-1980
   Flag of Venezuela (state).svg                              24-05-1999
   Βενεζουέλα

   * Οι διεκδικήσεις συμπίπτουν.
   ** Με την επιφύλαξη του δικαιώματος για διεκδίκηση περιοχών.

   Σήμερα (2009),υπάρχουν 46 κράτη- μέλη στη συνθήκη: εξ αυτών τα 28 έχουν
   ρόλο συμβούλου και τα 18 έχουν γίνει δεκτά στη συνθήκη. Τα συμβουλευτικά
   (αιρετά) μέλη συμπεριλαμβάνουν τις 7 χώρες που έχουν εδαφικές διεκδικήσεις
   στην Ανταρκτική ως δικό τους έδαφος. Τα 21 κράτη χωρίς διεκδικήσεις είτε
   δεν αναγνωρίζουν τις διεκδικήσεις άλλων κρατών ή δεν έχουν αποσαφηνίσει
   τις θέσεις τους.

[Επεξεργασία] Γραμματεία

   Η Γραμματεία της Συνθήκης της Ανταρκτικής θεσμοθετήθηκε στο Μπουένος Άιρες
   της Αργεντινής το Σεπτέμβριο του 2004 με απόφαση της συμβουλευτικής
   συνάντησης (Antarctic Treaty Consultative Meeting ή ATCM). Καθήκοντα της
   Γραμματείας είναι:

     • Η υποστήριξη των ετησίων συναντήσεων συμβουλευτικού χαρακτήρα και της
       συνάντησης της Επιτροπής για την Περιβαλλοντική Προστασία (CEP).
     • Η διευκόλυνση της ανταλλαγής πληροφοριών ανάμεσα στους εταίρους όπως
       απαιτείται από τη συνθήκη και από το περιβαλλοντικό πρωτόκολλο.
     • Η συλλογή, η φύλαξη, η τακτοποίηση και η δημοσίευση των εγγράφων από
       τις ATCM.
     • Η παροχή και η διάχυση πληροφοριών για τη συνθήκη και τις
       δραστηριότητες στην Ανταρκτική.

   Σήμερα 46 χώρες έχουν δικές τους βάσεις στην Ανταρκτική.

[Επεξεργασία] Νομικό καθεστώς

   Η Ανταρκτική δεν έχει "μόνιμο πληθυσμό" και γι' αυτό δεν υπάρχει
   υπηκοότητα ή κυβέρνηση. Όλο το προσωπικό που βρίσκεται στην ήπειρο σε
   οποιαδήποτε στιγμή είναι υπήκοοι ή πολίτες με κάποια κυριαρχία εκτός
   Ανταρκτικής, καθώς δεν υπάρχει κυριαρχία στην Ανταρκτική. Το μεγαλύτερο
   μέρος της ηπείρου διεκδικείται από μία ή περισσότερες χώρες, όμως οι πιο
   πολλές χώρες αναγνωρίζουν αυτές τις διεκδικήσεις. Η περιοχή που βρίσκεται
   σε συντεταγμένες 90 μοίρες Δυτικά και 150 μοίρες Δυτικά είναι η μοναδική
   ξηρά στη Γη που δεν διεκδικείται από οποιαδήποτε χώρα.^[4]

   Οι κυβερνήσεις που είναι εταίροι της Συνθήκης της Ανταρκτικής και του
   Πρωτοκόλλου για την Περιβαλλοντική Προστασία εφαρμόζουν τα άρθρα των
   συμφωνιών εκείνων και των αποφάσεων που ελήφθησαν, μέσω της εθνικής
   νομοθεσίας. Οι νόμο αυτοί γενικά απευθύνονται στους δικούς τους πολίτες,
   οπουδήποτε βρίσκονται στην Ανταρκτική, και στόχος τους είναι η τήρηση των
   συμφωνηθέντων στις συμβουλευτικές συναντήσεις.

  [Επεξεργασία] Αργεντινή

   Σύμφωνα με τους κανονισμούς της Αργεντινής, οποιοδήποτε αδίκημα
   διαπράττεται σε ακτίνα 50 χιλιομέτρων από οποιαδήποτε αργεντίνικη βάση θα
   πρέπει να δικάζεται στην Ουσουάια (ως πρωτεύουσα της επαρχίας της Γης του
   Πυρός).

  [Επεξεργασία] Αυστραλία

   Καθώς η ανακήρυξη του Αυστραλιανού Εδάφους της Ανταρκτικής προηγήθηκε της
   υπογραφής της συνθήκης, μερικοί πολύπλοκοι νόμοι της Αυστραλίας σχετικοί
   με την Ανταρκτική ανάγονται περισσότερες από δύο δεκαετίες πριν την εποχή
   της συνθήκης της Ανταρκτικής. Αναφορικά με το ποινικό δίκαιο, στο
   Αυστραλιανό Έδαφος της Ανταρκτικής ισχύουν οι νόμοι του Εδάφους στον Κόλπο
   του Τζέρβις (πρόκειται για τμήμα του Εδάφους Αυστραλιανής
   Πρωτεύουσας).^[5]

  [Επεξεργασία] ΗΠΑ

   Η νομοθεσία των ΗΠΑ δύναται να ισχύει σε περιοχές που δεν είναι υπό τη
   δικαιοδοσία άλλων χωρών. Περιλαμβάνει συγκεκριμένα ποινικά αδικήματα από ή
   εναντίον Αμερικανών πολιτών, όπως φόνος. Σήμερα για την εφαρμογή του νόμου
   στην Ανταρκτική υπάρχουν ειδικοί αξιωματούχοι (U.S. Marshals).^[6] Αρκετοί
   αμερικανικοί νόμοι αφορούν απευθείας την Ανταρκτική, όπως η σύλληψη
   θηλαστικών ή πτηνών που είναι ιθαγενή στην Ανταρκτική, η εισαγωγή στην
   ήπειρο μη ιθαγενών φυτών ή ζώων, η είσοδος σε ειδικά προστατευμένες ή
   επιστημονικές περιοχές, η απόρριψη ρυπαντών στην ήπειρο ή στα νερά της και
   η εισαγωγή στις ΗΠΑ συγκεκριμένων αντικειμένων από την Ανταρκτική.

   Η παραβίαση της Πράξης για την Ανταρκτική επισείει πρόστιμα ύψους 10.000
   δολαρίων ΗΠΑ και φυλάκιση ενός έτους. Για την εφαρμογή της νομοθεσίας την
   ευθύνη έχουν τα αμερικανικά υπουργεία Οικονομικών, Εμπορίου, Μεταφορών και
   Εσωτερικών.

  [Επεξεργασία] Νέα Ζηλανδία

   Το 2006 η αστυνομία της Νέας Ζηλανδίας ανακοίνωσε ότι ζητήματα
   δικαιοδοσίας τους εμπόδισαν από το να εκδώσουν εντάλματα σύλληψης εναντίον
   πιθανών αμερικανών μαρτύρων οι οποίοι ήταν απρόθυμοι να καταθέσουν στη
   διάρκεια της ιατροδικαστικής έρευνας για το θάνατο από δηλητηρίαση του
   αστροφυσικού Ρόντνεϊ Μαρκς στον Νότιο Πόλο, σε βάση, το Μάιο του
   2000.^[7]^[8] Ο δρ Μαρκς πέθανε ενώ διαχείμαζε πάνω από τον αμερικανικό
   έλεγχο σταθμό Αμούνδσεν-Σκοτ στον Νότιο Πόλο , όμως εντός της Κτήσης Ρος,
   την οποία διεκδικεί η Νέα Ζηλανδία. Πριν τη νεκροψία, ο θάνατος είχε
   αποδοθεί σε φυσικά αίτια από το διοικητή της βάσης και το Εθνικό
   Επιστημονικό Ίδρυμα. Ωστόσο, σε νεκροψία που διενεργήθηκε στη Νέα Ζηλανδία
   αποκαλύφθηκε ότι ο δρ Μαρκς είχε πεθάνει από δηλητηρίαση μεθανόλης. Η
   νεοζηλανδική αστυνομία ξεκίνησε έρευνα και ο ιατροδικαστής στο Κρίστσερτς
   δήλωσε ότι ήταν απίθανο ο δρ Μαρκς να είχε εισπνεύσει το δηλητήριο
   εσκεμμένα. Ωστόσο, δεν υπήρχε βεβαιότητα ότι είχε πεθάνει ως άμεσο
   αποτέλεσμα της πράξης άλλου προσώπου. Σε συνεντεύξεις στα ΜΜΕ ο
   επιθεωρητής της αστυνομίας στον οποίο ανατέθηκε η διερεύνηση της υπόθεσης
   άσκησε κριτική εναντίον του Εθνικού Επιστημονικού Ιδρύματος και του
   διοικητή Ρέιθιον, επειδή ήταν μη συνεργάσιμοι.^[9]^[10]^[11]

[Επεξεργασία] Παραπομπές

    1. ↑ Information about the Antarctic Treaty and how Antarctica is
       governed.. 70South (28 Δεκεμβρίου 2005) (ανακτήθηκε 3 Ιουνίου 2007 )
    2. ↑ Antarctic Treaty Secretariat
    3. ↑ Secretariat of the Antarctic Treaty: Parties (ανακτήθηκε 23-05-2009
       )
    4. ↑ Wright, Minturn, "The Ownership of Antarctica, Its Living and
       Mineral Resources", Journal of Law and the Environment 4 (1987).
    5. ↑ Australian Antarctic Division - Australian environmental law and
       guidelines
    6. ↑ Marshals and Antarctica
    7. ↑ Hotere, Andrea. "South Pole death file still open". Sunday Star
       Times, 17 Δεκεμβρίου 2006.
    8. ↑ Deutsche Presse-Agentur. "Death of Australian astrophysicist an
       Antarctic whodunnit". Monstersandcritics.com, 14 Δεκεμβρίου 2006.
    9. ↑ Chapman, Paul. "New Zealand Probes What May Be First South Pole
       Murder". The Daily Telegraph, (14 Δεκεμβρίου 2006), αναδημοσίευση στο
       The New York Sun (19 Δεκεμβρίου 2006).
   10. ↑ Booker, Jarrod. "South Pole scientist may have been poisoned". The
       New Zealand Herald, (14 Δεκεμβρίου 2006).
   11. ↑ "South Pole Death Mystery - Who killed Rodney Marks?" Sunday Star
       Times (21 Ιανουαρίου 2007)

[Επεξεργασία] Εξωτερικοί σύνδεσμοι

   Wikisource logo
   Στη Βικιθήκη υπάρχει υλικό που έχει σχέση με το θέμα:
   The Antarctic Treaty

     • Αυστραλιανό Έδαφος Ανταρκτικής
     • 70South: Info on the Antarctic Treaty
     • Γραμματεία
     • Πλήρες κείμενο της συνθήκης
     • Εθνικό Επιστημονικό Ίδρυμα - Γραφείο Πολικών Προγραμμάτων
     • Συμβουλευτικές συναντήσεις
     • An Antarctic Solution for the Koreas San Diego Union-Tribune, 25
       Αυγούστου 2005 (Αμφότερες η Βόρεια και η Νότια Κορέα είναι μέλη της
       συνθήκης)

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Treaty of Antarctica της Αγγλόγλωσσης Βικιπαίδειας, η
                      οποία διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A3%CF%85%CE%BD%CE%B8%CE%AE%CE%BA%CE%B7_%CF%84%CE%B7%CF%82_%CE%91%CE%BD%CF%84%CE%B1%CF%81%CE%BA%CF%84%CE%B9%CE%BA%CE%AE%CF%82"
   Κατηγορίες: Ανταρκτική | Διεθνείς συνθήκες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • Suomi
     • Français
     • Frysk
     • עברית
     • Hrvatski
     • Magyar
     • Bahasa Indonesia
     • Italiano
     • 日本語
     • Qaraqalpaqsha
     • 한국어
     • Latviešu
     • Nederlands
     • ‪Norsk (bokmål)‬
     • Polski
     • Português
     • Русский
     • Simple English
     • Slovenčina
     • Српски / Srpski
     • Svenska
     • Тоҷикӣ
     • Українська
     • Tiếng Việt
     • 中文

     • Τελευταία τροποποίηση 15:55, 24 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
