   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Ιμραλί

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Θέση του Ιμραλί

   Το Ιμραλί (İmralı) είναι ένα μικρό νησί της
   Τουρκίας στα νότια Θάλασσα του Μαρμαρά,
   δυτικά της χερσονήσου
   Αρμουτλού-Μποζμπουρούν, που ανήκει στη
   Επαρχία Μπούρσα. Το ελληνικό όνομα του
   νησιού ήταν Καλόλιμνος. Σήμερα είναι
   γνωστό ως φυλακή ύψιστης ασφάλειας με
   μοναδικό κρατούμενο τον αρχηγό του PKK
   Αμπντουλάχ Οτσαλάν.

   Το νησί έχει μήκος 8 km, στη διεύθυνση
   βορράς-νότος. Το πλάτος του είναι 3 km και
   η έκτασή του 9,98 km². Το υψηλότερο σημείο, η
   κορυφή Türk Tepesi («Τουρκόλοφος»), έχει
   υψόμετρο 217 μέτρα πάνω από την επιφάνεια
   της θάλασσας. Οι συντεταγμένες του
   νησιού είναι γεωγραφικό πλάτος 40° 32΄
   βόρειο και γεωγραφικό μήκος 28° 32΄
   ανατολικό

[Επεξεργασία] Ιστορικά στοιχεία

   Στην αρχαιότητα το νησί ονομαζόταν
   Βέσβικος από τον ομώνυμο Γίγαντα της
   ελληνικής μυθολογίας. Κατά την
   Βυζαντινή περίοδο ονομαζόταν Καλώνυμος,
   και τα μετέπειτα χρόνια Καλόλιμνος^[1]. Το
   Ιμραλί απέσπασε από τη Βυζαντινή
   Αυτοκρατορία το 1308 ο ναύαρχος Εμίρ Αλή,
   του οποίου και το όνομα έλαβε από τότε.
   Υπήρξε το πρώτο νησί που κατακτήθηκε
   ποτέ από τους Οθωμανούς, και με τη
   ναυτική βάση που ιδρύθηκε εκεί επέτρεψε
   τον έλεγχο από αυτούς της ναυσιπλοΐας
   στην Προποντίδα, αποκόπτοντας τη
   σύνδεση των Βυζαντινών με την Προύσα.

   Μέχρι την ανταλλαγή πληθυσμών μεταξύ
   Ελλάδας και Τουρκίας το 1922-1923, υπήρχαν
   τρία ελληνικά χωριά πάνω στο μικρό αυτό
   νησί. Οι κάτοικοι ασχολούνταν κυρίως με
   την αμπελοκαλλιέργεια, την παραγωγή
   οίνου, τη σηροτροφία και το ψάρεμα. Από
   το Ιμραλί καταγόταν ο Κίμων Φράιαρ
   (1911-1993), που μετανάστευσε στις ΗΠΑ και
   έγινε γνωστός εκεί ως διανοούμενος και
   μεταφραστής ελληνικών ποιημάτων.[1] Μετά
   το 1923, το νησί ήταν τελείως ακατοίκητο ως
   το 1935, οπότε κτίσθηκε μία αγροτική
   φυλακή, στους φυλακισμένους της οποίας
   επιτρεπόταν να κερδίζουν χρήματα από τη
   γεωργία και το ψάρεμα. Το 1999, μετά τη
   σύλληψη του Οτσαλάν, η φυλακή εκκενώθηκε
   με μεταφορά των κρατουμένων της σε άλλες
   φυλακές και μετατράπηκε σε φυλακή
   «Κατηγορίας Α» (ύψιστης ασφαλείας).
   Υπάρχει επίσης μία στρατιωτική βάση
   επάνω στο Ιμραλί, και η γύρω από αυτό
   περιοχή είναι «απαγορευμένη ζώνη».

[Επεξεργασία] Αξιοσημείωτοι κρατούμενοι
στη φυλακή (1935-1999)

   Τρεις πολιτικοί εκτελέσθηκαν στο νησί
   το 1961:

     * Αντνάν Μεντερές, Πρωθυπουργός
     * Φατίν Ρουστού Ζορλού, υπουργός
       Εξωτερικών
     * Χασάν Πολατκάν, υπουργός Οικονομικών

[Επεξεργασία] Παραπομπές

    1. ↑ Νικόδημος ο Αγιορείτης
       Συναξαριστής (για τον Θεοφάνη
       Ομολογητή): «Μετὰ δὲ ἓξ χρόνους
       ἀναχωρήσας ἀπὸ τὸ Μοναστήριον
       ἐκεῖνο, ἐπῆγεν εἰς τὸ νησὶ τὸ
       ὀνομαζόμενον Καλώνυμος, τὸ ὁποῖον
       κοινῶς λέγεται Καλόλιμνος, καὶ
       ὑπόκειται εἰς τὸν Νικομηδείας. Εἰς
       ταύτην δὲ κτίσας μεγάλον Μοναστήριον,
       πάλιν ἐγύρισεν εἰς τὸ βουνὸν τῆς
       Σιγριανῆς»

                      Στο άρθρο αυτό έχει
                      ενσωματωθεί κείμενο από το
                      άρθρο İmralı της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%99%CE%BC%CF%81%CE%B1%CE%BB%CE%AF"
   Κατηγορίες: Προποντίδα | Νησιά της
   Τουρκίας | Φυλακές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Česky
     * Deutsch
     * English
     * Esperanto
     * Suomi
     * Français
     * Italiano
     * Kurdî
     * Polski
     * Simple English
     * Svenska
     * Türkçe

     * Τελευταία τροποποίηση 07:29, 6
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
