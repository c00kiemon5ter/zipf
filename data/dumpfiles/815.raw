   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                 Οδύσσεια του Διαστήματος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Οδύσσεια του Διαστήματος (Ιαπωνικά:
   宇宙伝説ユリシーズ31, Uchū Densetsu Yurishīzu Sātīwan -
   Γαλλικά: Ulysse 31) είναι ο Ελληνικός τίτλος
   μιας Γαλλο-Ιαπωνικής σειράς κινουμένων
   σχεδίων του 1981. Η σειρά των 26 ημίωρων
   επεισοδίων αποτελούσε μεταφορά της
   Οδύσσειας του Ομήρου στον 31ο αιώνα.

   Πίνακας περιεχομένων

     * 1 Ιστορία-Πλοκή
     * 2 Βασικοί χαρακτήρες
     * 3 Δευτερεύοντες χαρακτήρες
     * 4 Επεισόδια
     * 5 Μεταδόσεις
     * 6 Εξωτερικοί σύνδεσμοι

[Επεξεργασία] Ιστορία-Πλοκή

   Την παραγωγή είχαν αναλάβει η Καναδική
   εταιρεία παραγωγής παιδικών
   προγραμμάτων D.i.C. Audiovisuel σε συνεργασία με
   το Γιαπωνέζικο στούντιο ανιμέισον Tokyo
   Movie Shinsha (TMS). Δημιουργοί της σειράς ήταν
   οι Μπερνάρντ Ντεριέ και Ζαν Σαλοπέν
   βασισμένοι σε μια ιδέα της Νίνα Βολμάρκ.
   Η σειρά έκανε πρεμιέρα στις 3 Οκτωβρίου
   του 1981 στο κανάλι FR3. Δύο χρόνια περίπου
   αργότερα μεταδόθηκε για πρώτη φορά στην
   Ελλάδα, μεταγλωττισμένη από την ΕΡΤ1. Τις
   φωνές στους ήρωες δάνεισαν γνωστοί
   ηθοποιοί όπως οι: Μάνος Βενιέρης, Τάσος
   Κωστής, Αργύρης Παυλίδης, Ματίνα Καρρά
   και Υβόνη Μεταξακη.

   Η σειρά ακολουθεί τις περιπέτειες του
   Οδυσσέα και του πληρώματος του στο
   Διάστημα. Οι θεοί τιμωρούν τον Οδυσσέα
   όταν στην προσπάθεια του να σώσει μια
   ομάδα παιδιών και το γιο του Τηλέμαχο,
   σκοτώνει τον Κύκλωπα. Το πλήρωμα του
   πέφτει σε λήθαργο και ο μόνος τρόπος να
   επιστρέψουν στη ζωή είναι να βρουν το
   βασίλειο του κάτω κόσμου. Μέχρι να
   φτάσει στον τελικό του προορισμό θα
   περιπλανηθεί στο αχανές διάστημα και θα
   συναντήσει πολλούς από τους ήρωες της
   Ελληνικής μυθολογίας.

[Επεξεργασία] Βασικοί χαρακτήρες

     * Οδυσσέας: Ο κεντρικός χαρακτήρας,
       κυβερνήτης του διαστημικού σκάφους
       Οδύσσεια. Πέτυχε την γαλαξιακή ειρήνη
       και έγινε έτσι στόχος του μένους των
       Ολύμπιων θεών. Το κύριο όπλο του είναι
       ένα πιστόλι λέιζερ που μετατρέπεται
       σε φωτόσπαθο. Έχει επίσης μια
       ενεργειακή ασπίδα και αντιβαρυτική
       ζώνη. Είναι γενναίος, ευγενικός και
       αποφασισμένος να νικήσει τους θεούς
       για την τιμωρία που επέβαλαν στον ίδιο
       και τους συντρόφους του.

     * Τηλέμαχος: Γιός του Οδυσσέα και
       δεύτερος τη τάξει στην ιεραρχία, φίλος
       και προστάτης της Τεμίς. Όμορφος (όπως
       λέει η Τεμίς όταν τον πρωτοβλέπει),
       θαρραλέος, περιπετειώδης και
       ευαίσθητος. Είναι πολύ καλός πιλότος
       και χρησιμοποιεί σαν όπλο μια
       σφεντόνα που εκτοξεύει μπάλες
       ενέργειας.

     * Θέμις: Ανθρωπόμορφη εξωγήινη από το
       λευκό πλανήτη Ζότρα. Έχει μπλε δέρμα
       και είναι η μικρή αδερφή του
       Νουμαγιός. Έχει τηλεπαθητικές και
       τηλεκινητικές ικανότητες ενώ είναι
       άτρωτη από τη φωτιά. Μαζί με το
       Νουμαγιός και τον Τηλέμαχο
       κινδύνευσαν να γίνουν θυσία στον
       Κύκλωπα, αλλά σώθηκαν από τον Οδυσσέα.
       Η ίδια, όπως και όλοι οι κάτοικοι του
       πλανήτη της θεωρούνται εξαιρετικά
       όμορφοι.

     * Νουμαγιός: Μεγαλύτερος αδερφός της
       Τεμίς. Διεσώθη από τον Οδυσσέα αλλά
       βρίσκεται σε λήθαργο μαζί με το
       υπόλοιπο πλήρωμα του σκάφους.

     * Νονό: Ο μικρός ρομποτικός σύντροφος
       του Τηλέμαχου. Αρέσκεται να τρώει
       βίδες και καρφιά, είναι ικανότατος
       στις μηχανολογικές επισκευές και
       διαθέτει τεράστια φυσική δύναμη. Είχε
       δοθεί στον Τηλέμαχο σαν δώρο
       γενεθλίων.

     * Σίρκα: Είναι ο κεντρικός υπολογιστής
       του διαστημικού σκάφους Οδύσσεια.
       Μιλάει με χαρακτηριστική βαθιά
       γυναικεία φωνή.

     * Ζεύς: Βασιλιάς των θεών και διώκτης
       του Οδυσσέα.

     * Ποσειδώνας: Θεός της θάλασσας,
       εξοργισμένος με τον Οδυσσέα επειδή
       σκότωσε τον Κύκλωπα. Κραδαίνει
       τρίαινα και οι υπηρέτες του
       πιλοτάρουν πλοία σε σχήμα τρίαινας.

     * Άδης: Ο άρχων του κάτω κόσμου. Ο
       Οδυσσέας πρέπει να βρει το βασίλειο
       του προκειμένου να επιστρέψει πίσω
       στη Γη.

[Επεξεργασία] Δευτερεύοντες χαρακτήρες

   Οι περισσότεροι από τους ακόλουθους
   χαρακτήρες εμφανίζονται σε ένα μόνο
   επεισόδιο με εξαίρεση κάποιους που
   παρεμβαίνουν τακτικά στην εξέλιξη της
   υπόθεσης.

     * Πρίαμος: Φίλος του Οδυσσέα και του
       Τηλέμαχου, διοικητής του διαστημικού
       σταθμού Τροία όπου ξεκινά η
       περιπέτεια του Οδυσσέα.

     * Νέστωρ: Ο καλύτερος φίλος του Οδυσσέα
       και υποδιοικητής του σκάφους
       Οδύσσεια.

     * Ευρύκλεια: Έμπιστη φίλη του Οδυσσέα
       και τρίτη τη τάξει στην ιεραρχία.

     * Κύκλωπας: Δημιούργημα του Ποσειδώνα,
       τρέφεται με νεαρά αγόρια και κορίτσια
       και λατρεύεται σαν θεότητα. Το
       γιγάντιο αρθρωτό σώμα του θυμίζει
       μυριόποδα και στην κορυφή έχει ένα
       τεράστιο ρομποτικό μάτι που εκτοξεύει
       καταστροφικές ακτίνες.

     * Πηνελόπη: Σύζυγος του Οδυσσέα και
       μητέρα του Τηλέμαχου.

     * Η Μάγισσα: Μια ισχυρή μάγισσα που
       κατοικεί σε έναν από τους δορυφόρους
       του Ζότρα και υπεραγαπά τα παιδιά.
       Μισεί όλους τους ενήλικες αφού τους
       θεωρεί υπεύθυνους για την φυγή των
       παιδιών. Είναι στην πραγματικότητα
       μια γλυκιά και τρυφερή ύπαρξη.

     * Ηράτος & Αθηνά: Λόγιος από τη Γη,
       εντοπίζει ένα μικρό κορίτσι από τον
       πλανήτη Ζότρα και της δίνει το όνομα
       Αθηνά. Γίνονται φίλοι του Οδυσσέα.

     * Αίολος & Αιολία: Ο βασιλιάς του ανέμου
       και η κόρη του. Βασανίζει τον Οδυσσέα
       μέχρι τη στιγμή που η κόρη του θα
       κινδυνέψει να πεθάνει οπότε και
       συνειδητοποιεί το κακό που έχει κάνει.

     * Σίσυφος: Βασιλιάς καταδικασμένος να
       γεμίζει έναν απύθμενο κρατήρα. Θα
       προσπαθήσει να ξεγελάσει τον Οδυσσέα
       ώστε να πάρει τη θέση του..

     * Σφίγγα: Μισό άνθρωπος, μισό λιοντάρι,
       το πλάσμα αυτό υποβάλει τους
       ταξιδιώτες ένα γρίφο.

     * Κρόνος: Εξόριστος πατέρας του Δία, του
       Άδη και του Ποσειδώνα. Θα προσπαθήσει
       να τερματίσει την εξορία του
       προσφέροντας τον Οδυσσέα στους θεούς.

     * Αριάδνη: Νεαρή πριγκίπισσα,
       ερωτευμένη με τον ήρωα Θησέα. Ζητά από
       τον Οδυσσέα να βοηθήσει τον Θησέα να
       σκοτώσει το Μινώταυρο.

     * Μαύρος Μάγος: Μυστηριώδης μάγος που
       σπάει την κατάρα των θεών πάνω στο
       πλήρωμα του Οδυσσέα με αντάλλαγμα τη
       βοήθεια του εναντίων τους.

     * Υψηλή: Νεαρή γυναίκα από τον πλανήτη
       Λήμνος όπου οι γυναίκες είναι
       υπόδουλες στου ανθρώπους-καρχαρίες.

     * Νανέτ: Θηλυκό ρομπότ που γίνετε φίλη
       του Νόνο. Θα πληρώσει με τη ζωή της τη
       βοήθεια που του προσφέρει όταν ο
       αφέντης της, Κόρτεξ, αντιλαμβάνεται
       την προδοσία.

     * Καλυψώ: Βασίλισσα ενός πλανήτη που
       αργοπεθαίνει, ερωτευμένη με τον
       Οδυσσέα.

     * Άτλας: Ο θεός που κρατά το σύμπαν στις
       πλάτες του. Θα βοηθήσει τον Οδυσσέα
       για να αποτρέψει την καταστροφή του
       σύμπαντος.

     * Μερκούριος: Ο αυτοαποκαλούμενος
       "εγγονός των θεών", προσπαθεί να
       εκθρονίσει τους υπόλοιπους θεούς.

     * Ερμής: Αγγελιοφόρος των θεών και
       υπηρέτης του Ποσειδώνα.

     * Κίρκη: Πανίσχυρη μάγισσα που αναζητά
       την απόλυτη γνώση προκειμένου να
       κυβερνήσει το σύμπαν.

     * Χάρων: Ο βαρκάρης του κάτω κόσμου.

     * Αιακός, Μίνωας & Ραδάμανθυς: Οι τρείς
       κριτές του κάτω κόσμου, εμφανίζονται
       στο τελευταίο επεισόδιο όταν ο
       Οδυσσέας θα αναμετρηθεί με τον Άδη.

     * Κέρβερος: Δορυφόρος με τρεις κεφαλές,
       ο ακούραστος φύλακας του κάτω κόσμου.

     * Ορφέας & Ευρυδίκη: Δύο εραστές
       χωρισμένοι από το θάνατο. Ο Οδυσσέας
       θα βοηθήσει τον Ορφέα να βρει την
       αγαπημένη του Ευρυδίκη στον κάτω
       κόσμο.

     * Μυθικός Οδυσσέας, Τηλέμαχος &
       Πηνελόπη: Οι μυθικοί ήρωες του Όμηρου,
       πρόγονοι του Οδυσσέα. Ο ήρωας του 31ου
       αιώνα θα βοηθήσει το μυθικό πρόγονο
       του να ανακτήσει το θρόνο της Ιθάκης.

[Επεξεργασία] Επεισόδια

   Αυθεντικοί τίτλοι στα γαλλικά

    1. Le Cyclope ou la Malédiction des dieux
    2. Les Fleurs sauvages
    3. Hératos
    4. Chronos
    5. La Planète perdue
    6. Éole ou le Coffret des vents cosmiques
    7. Sisyphe ou l'Éternel Recommencement
    8. La Révolte des Compagnons
    9. Le Sphinx
   10. Les Lestrygons
   11. Charybde et Scylla
   12. Le Fauteuil de l'oubli
   13. Les Sirènes
   14. Le Marais des doubles
   15. La Deuxième Arche
   16. Circé la magicienne
   17. Nérée ou la Vérité engloutie
   18. Le Labyrinthe du Minotaure
   19. Atlas
   20. Le Magicien noir
   21. Les Révoltés de Lemnos
   22. La Cité de Cortex
   23. Ulysse rencontre Ulysse
   24. Les Lotophages
   25. Calypso
   26. Le Royaume d' Hadès

[Επεξεργασία] Μεταδόσεις

   Γαλλία

     * FR3 (1981-1982)

   Ελλάδα

     * ΕΡΤ1 (1983-1985)
     * ΕΤ3
     * Extra Channel 3

   Η.Π.Α.

     * Nickelodeon (1986-1987)

   Ηνωμένο Βασίλειο

     * BBC (1985-1986)
     * The Children's Channel (1994-1995)
     * Disney Channel (1998-1999)
     * Jetix (2005)
     * Toon Disney (2005)

   Αυστραλία

     * ABC Television (1989-2000)
     * Nickelodeon (1996-1998)

   Ιαπωνία

     * TV Asahi (1988 - 12 επεισόδια)
     * NHK BS-2 (1991)
     * Cartoon Network (2007-2008)

   Πολωνία

     * TVP 2 (1992)
     * TV4 (2000)

   Κορέα

     * KBS2 (1988)

[Επεξεργασία] Εξωτερικοί σύνδεσμοι

     * Ulysses 31 Information Resource Centre
     * The Kingdom of Hades
     * Η Οδύσσεια του Διαστήματος στην IMDb

   Ανακτήθηκε από
   "http://el.wikipedia.org/wiki/%CE%9F%CE%B4%CF%8D%CF%83%CF%83%CE%B5%CE%B9%CE%B1_%CF%84%CE%BF%CF%85_%CE%94%CE%B9%CE%B1%CF%83%CF%84%CE%AE%CE%BC%CE%B1%CF%84%CE%BF%CF%82"
   Κατηγορία: Κινούμενα σχέδια

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Deutsch
     * English
     * Español
     * Français
     * Italiano
     * 日本語
     * Polski
     * Türkçe

     * Τελευταία τροποποίηση 14:59, 4 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
