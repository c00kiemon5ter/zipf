   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Οικογένεια Σοφιανού

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η Οικογένεια Σοφιανού αποτελείται από τους Φαίδωνα Σοφιανό, Ήβη Σοφιανού,
   Μπριγκίτε Σοφιανού και Δήμο Σοφιανό. Είναι γνωστή για την παραγωγή πολλών
   τηλεοπτικών σειρών με κούκλες, όπως η Ψαροκωστούλα, η Φρουτοπία και του
   Κουτιού τα Παραμύθια. Κοινή καλλιτεχνική δραστηριότητα των μελών της
   οικογένειας είναι το κουκλοθέατρο, με το οποίο ασχολούνται από το 1953,
   όταν στην Κωνσταντινούπολη δημιουργήθηκε η «Μικρή Σκηνή». Η αναγκαστική
   μετεγκατάσταση στη δεκαετία του '60 έφερε την οικογένεια Σοφιανού στην
   Αθήνα κι η "Μικρή Σκηνή" έγινε το καλλιτεχνικό κούκλοθέατρο του
   Ινστιτούτου Γκαίτε. Οι παραστάσεις περιλαμβάνουν έργα για μεγάλους
   (Φάουστ, Μικρός πρίγκιπας) και παιδιά (Φεγγαροφάναρο, Νάνος Μυταράς). Οι
   παραστάσεις παρουσιάστηκαν κι εκτός Ελλάδος και η "Μικρή Σκηνή" απέκτησε
   διεθνή αναγνώριση κυρίως στον Ευρωπαϊκό χώρο.

   Από το 1974 η οικογένεια ξεκινάει τηλεοπτική συνεργασία με την ΕΡΤ και από
   το 1978 με την Γερμανική τηλεόραση (ARD, Bayerischer Rundfunk, ZDF, SAT1)
   ειδικευόμενη σε όλα τα είδη παιδικών προγραμμάτων με ιδιαίτερη προτίμηση
   στις τηλεοπτικές κούκλες. Σειρές όπως η Φρουτοπία, του Κουτιού τα
   Παραμύθια και οι γερμανικές Marchen der Welt & Flickerl-Fleckerl
   διακρίνονται στα τηλεοπτικά φεστιβάλ του εξωτερικού (Prix Jeunesse,
   Κάννες) ενώ εκπομπές όπως το Στούντιο Φούσκοι, η Ψαροκωστούλα, Οι Μύθοι
   του Αισώπου, Ποπ και Πάμε, Disney club και η Φραπαιδιά με Μαρμελλάδα
   απέκτησαν φανατικό κοινό μικρών και μεγάλων.

   Η Φρουτοπία αποτελεί μια από τις σημαντικότερες παραγωγές της ελληνικής
   τηλεόρασης. Όλες οι κούκλες και τα σκηνικά που κατασκευάστηκαν ήταν
   χειροποίητα, ενώ χρησιμοποιήθηκαν πολυάριθμα ντεκόρ με έμφαση σε
   λεπτομέρειες (π.χ το Φρουτοπία γραμμένο σε τοίχο, με το Α γραμμένο όπως το
   σύμβολο της αναρχίας). Η μουσική ήταν αυθεντική, γραμμένη σε τζαζ και ροκ
   μονοπάτια από το Φαίδωνα Σοφιανό. Στη Φρουτοπία συμμετείχαν μερικοί από
   τους καλύτερους Έλληνες ηθοποιούς, όπως ο Δάνης Κατρανίδης (Αιμίλιος το
   Μήλο), ο Δημήτρης Πιατάς (Πίκος Απίκος), η Άννα Παναγιωτοπούλου (Μάτα η
   Ντομάτα), η Βάσια Τριφύλλη (Βεατρίκη το Σπαράγγι) και ο Παύλος
   Κοντογιαννίδης (Μανώλης ο Μανάβης). Η σειρά προβλήθηκε σε χώρες του
   εξωτερικού και συνεχίζει να προβάλλεται συχνά από την ΕΡΤ. Το αντίπαλο
   δέος της Φρουτοπίας σε δημοτικότητα, στην ιστορία των ελληνικών
   προγραμμάτων για παιδιά, ήταν η σειρά Του Κουτιού Τα Παραμύθια.

   Τη δεκαετία του '90, η οικογένεια Σοφιανού παρουσίασε τη σειρά Disney
   Club, με σκετς ανάμεσα σε κινούμενα σχέδια και παρουσιαστές τους Λυκούργο
   και Καρολίνα για περίπου 7-8 χρόνια. Στη συνέχεια - και για 3 χρόνια- την
   παρουσίαση ανέλαβαν ο Μιχάλης, ο Χρήστος και ο Άκης. Η πιο πρόσφατη
   επιτυχία της Οικογένειας Σοφιανού στην ΕΡΤ, ήταν η οικογενειακή εκπομπή
   Φραπαιδιά με Μαρμελλάδα, ένα χιουμοριστικό πρωινό οικογενειακό τηλεοπτικό
   πρόγραμμα, με παρουσιαστή τον Πέτρο Κουμπλή. Η στήλη για τις κατασκευές
   θεωρήθηκε από τις πιο πετυχημένες και πολλοί άρχισαν να φτιάχνουν
   χειροποίητα πράγματα στο σπίτι, εμπνεόμενοι από τις ιδέες της εκπομπής.

   Σήμερα η Οικογένεια Σοφιανού παρουσίαζει την καθημερινή σατιρική σειρά
   "Κρα", στην τηλεόραση του ΣΚΑΪ. Τα κείμενα υπογράφουν τα Υποκείμενα και ο
   Πέτρος Κουμπλής. Σκηνοθεσία από τον Φαίδωνα Σοφιανό και την Ήβη Σοφιανού.

   Στο ΚΡΑ (εκ του ΚΡΑξίματος) πρωταγωνιστούν κούκλες με τη μορφή γνωστών
   πολιτικών, δημοσιογράφων, τραγουδιστών σε εξωπραγματικές σουρεαλιστικές
   καταστάσεις με βιτριολικό χιούμορ. Το ΚΡΑ ανήκει στo καλλιτεχνικό είδος
   "puppet cabaret". Σκληρή, δεικτική σάτιρα, αθυρόστομοι διάλογοι. Ανάμεσα
   στα καυστικά σκετς, παρεμβαίνουν κράζοντας και δύο κοράκια, ο μεθυσμένος
   Αιμίλιος και ο ρεαλιστής Βλαδίμηρος.

   Η Οικογένεια Σοφιανού έχει δημιουργήσει το STUDIO MABRIDA
   (www.mabrida.com), όπου γυρίζονται τα προγράμματά της για την Ελλάδα και
   το εξωτερικό και συντομως θα φιλοξενήσει και το μουσείο κούκλας της
   οικογένειας

[Επεξεργασία] Εξωτερικοί σύνδεσμοι

     • Το κτήμα Mabrida της οικογένειας Σοφιανού

   Television.svg  Αυτό το άρθρο σχετικό με την τηλεόραση χρειάζεται
   επέκταση. Βοηθήστε τη Βικιπαίδεια επεκτείνοντάς το!.

   Ανακτήθηκε από
   "http://el.wikipedia.org/wiki/%CE%9F%CE%B9%CE%BA%CE%BF%CE%B3%CE%AD%CE%BD%CE%B5%CE%B9%CE%B1_%CE%A3%CE%BF%CF%86%CE%B9%CE%B1%CE%BD%CE%BF%CF%8D"
   Κατηγορία: Ελληνική τηλεόραση
   Κρυμμένη κατηγορία: Τηλεόραση-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 08:23, 12 Φεβρουαρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
