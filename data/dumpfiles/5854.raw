   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Ppm (μονάδα μέτρησης)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ένα μέρος στο τρισεκατομμύριο (1 ppt) είναι περίπου το 1/20 μιας σταγόνας
   νερού μέσα σε πισίνα Ολυμπιακών διαστάσεων βάθους 2 m.

   Οι συμβολισμοί ppm, ppb κλπ. χρησιμοποιούνται στην επιστήμη και στην
   τεχνολογία για να υποδηλώσουν περιεκτικότητες και αναλογίες της τάξης
   κυρίως του εκατομμυριοστού (ppm), δισεκατομμυριοστού (ppb) και
   τρισεκατομμυριοστού (ppt). Είναι αδιάστατοι αριθμοί γιατί είναι σχέσεις
   ομοίων ποσοτήτων.
   Παραδείγματα :

     • Η μέση περιεκτικότητα της ατμόσφαιρας σε διοξείδιο του άνθρακα (CO[2])
       είναι 385 ppm. Αυτό σημαίνει ότι σε 1000000 μέρη ατμοσφαιρικού αέρα
       (δεν έχει σημασία αν θα είναι γραμμάρια ή χιλιόγραμμα ή λίτρα), τα 385
       μέρη είναι CO[2].
     • Ένα ειδικό μεταλλικό κράμα μπορεί να διασταλεί κατά 1.2 μικρόμετρα ανά
       μέτρο μήκους για κάθε βαθμό Κελσίου. Αυτό μπορεί να εκφραστεί ως 1.2
       ppm/°C.

   Οι συμβολισμοί "μέρη στο..." μπορούν ακόμα να υποδηλώνουν την αλλαγή, τη
   σταθερότητα ή την αβεβαιότητα στις διάφορες μετρήσεις. Για παράδειγμα, η
   ακρίβεια στη μέτρηση αποστάσεων πάνω στη γη με τη χρήση laser θα μπορούσε
   να είναι 1 χιλιοστό ανά χιλιόμετρο απόστασης (1 mm/Km). Αυτό θα μπορούσε
   να εκφραστεί ως "Ακρίβεια = 1 ppm".

   Πίνακας περιεχομένων

     • 1 Οι εκφράσεις
     • 2 Μη επιτρεπτή χρήση των συμβολισμών "μέρη στο..."
     • 3 Δείτε επίσης
     • 4 Πηγές
     • 5 Εξωτερικοί σύνδεσμοι

[Επεξεργασία] Οι εκφράσεις

     • Μέρη στα εκατό (%). Συμβολίζεται με "%" και σπανιότερα "pph". Εκφράζει
       το ποσό μιας δεδομένης ουσίας σε ένα συνολικό ποσό των 100, ανεξάρτητα
       από τις μονάδες μέτρησης, εφόσον αυτές παραμένουν οι ίδιες. π.χ. 1
       γραμμάριο στα 100 γραμμάρια, pph = 1. Το 1 προς 10^2 αντιστοιχεί σε 1
       σταγόνα νερού σε 5 mL (μια κουταλιά νερού) ή σε 14 λεπτά και 24
       δευτερόλεπτα μιας μέρας.
     • Μέρη στα χίλια (‰). Συμβολίζεται με "‰" και σπανιότερα "ppt" γιατί ο
       συμβολισμός αυτός μπορεί να προκαλέσει σύγχυση, δεδομένου ότι τις
       περισσότερες φορές εκφράζει μέρη στο τρισεκατομμύριο. Δηλώνει το ποσό
       μιας δεδομένης ουσίας σε ένα συνολικό ποσό των 1000 ανεξάρτητα από τις
       μονάδες μέτρησης, εφόσον αυτές παραμένουν ίδιες. π.χ. 1 γραμμάριο ανά
       χιλιόγραμμο (1 g/Kg), ppt = 1. Το 1 προς 10^3 αντιστοιχεί σε 1 σταγόνα
       νερού σε 50 mL (10 γεμάτες κουταλιές), ή σε 1 λεπτό και 26.4
       δευτερόλεπτα μιας μέρας.
     • Μέρη στο εκατομμύριο (ppm). Συμβολίζεται με "ppm" και δηλώνει το ποσό
       μιας δεδομένης ουσίας σε ένα συνολικό ποσό του 1000000, ανεξάρτητα από
       τις μονάδες μέτρησης, εφόσον αυτές παραμένουν ίδιες. π.χ. 1
       χιλιοστογραμμάριο ανά χιλιόγραμμο (1 mg/Kg), ppm = 1. Το 1 προς 10^6
       αντιστοιχεί σε 1 σταγόνα νερού σε 50 L, ή σε 1 δευτερόλεπτο ανά 11.5
       μέρες.
     • Μέρη στο δισεκατομμύριο (ppb). Συμβολίζεται με "ppb" και δηλώνει το
       ποσό μιας δεδομένης ουσίας σε ένα συνολικό ποσό του 1000000000
       ανεξάρτητα από τις μονάδες μέτρησης, εφόσον αυτές παραμένουν ίδιες.
       π.χ. 1 χιλιοστογραμμάριο ανά τόννο (1 mg/tn), ppb = 1. Το 1 προς 10^9
       αντιστοιχεί σε 1 σταγόνα νερού ανά 50 m^3 (περίπου 250 βαρέλια), ή σε
       1 δευτερόλεπτο ανά περίπου 31.7 χρόνια.
     • Mέρη στο τρισεκατομμύριο (ppt). Συμβολίζεται με "ppt" και δηλώνει το
       ποσό μιας δεδομένης ουσίας σε ένα συνολικό ποσό του 1000000000000
       ανεξάρτητα από τις μονάδες μέτρησης, εφόσον αυτές παραμένουν ίδιες.
       π.χ. 1 χιλιοστογραμμάριο ανά κιλοτόννο (1 mg/Ktn), ppt = 1. Το 1 προς
       10^12 αντιστοιχεί σε 1 σταγόνα νερού ανά 20 πισίνες Ολυμπιακών
       διαστάσεων βάθους 2 m (50000 m^3) ή σε 1 δευτερόλεπτο ανά περίπου
       31700 χρόνια.
     • Μέρη στο τετράκις εκατομμύριο (ppq). Συμβολίζεται με "ppq" και δηλώνει
       το ποσό μιας δεδομένης ουσίας σε ένα συνολικό ποσό του
       1000000000000000 ανεξάρτητα από τις μονάδες μέτρησης, εφόσον αυτές
       παραμένουν ίδιες. π.χ. 1 χιλιοστογραμμάριο ανά μεγατόννο (1 mg/Mtn),
       ppq = 1. Η έκφραση αυτή χρησιμοποιείται συνήθως στην Αναλυτική Χημεία
       για τα όρια περιεκτικότητας τοξικών ουσιών. Το Γραφείο Περιβαλλοντικής
       Προστασίας των Η.Π.Α. προτείνει μέγιστη περιεκτικότητα διοξινών και
       ραδιενεργών ρυπαντών στο πόσιμο νερό τα 30 ppq αλλά συνιστά μέγιστη
       περιεκτικότητα 0.013 ppq .

   Οι παραπάνω εκφράσεις και συμβολισμοί, παρόλο που πρέπει να
   χρησιμοποιούνται καθολικά και από όλους για ευκολία και σαφήνεια, δε είναι
   απόλυτα καθιερωμένοι ακόμα και σε επιστημονικά συγγράμματα και τεχνικές
   εκδόσεις, όπου ανακατεύονται και άλλες εκφράσεις περιεκτικότητας,
   δημιουργώντας σύγχυση. Για παράδειγμα, στην ατμοσφαιρική χημεία και στους
   κανονισμούς ατμοσφαιρικής ρύπανσης, οι διάφορες εκφράσεις "pp..." συχνά
   εκφράζονται ως "μέρη ανά... κατ' όγκο" π.χ. αντί για ppm αναφέρεται η
   έκφραση ppmv. Τέτοιες εκφράσεις χρησιμοποιούνται για ατμοσφαιρικά αέρια
   (π.χ. ppmv διοξειδίου του άνθρακα στον αέρα) αλλά για τις περιεκτικότητες
   των μη ατμοσφαιρικών αερίων, όπως αεροζόλ, νέφοι σταγονιδίων, και
   σωματιδίων στον ατμοσφαιρικό αέρα, οι περιεκτικότητες είναι εκφρασμένες σε
   άλλες μονάδες όπως μg/m^3 αέρα ή mg/m^3 αέρα. Βέβαια, οι τελευταίες αυτές
   εκφράσεις περιεκτικότητας εξαλείφουν την ανάγκη να ληφθούν υπόψη οι
   επιδράσεις θερμοκρασίας και πίεσης αλλά ταυτόχρονα δυσκολεύουν τη σύγκριση
   των ποσοτήτων αφού καθιστούν αναγκαία τη μετατροπή εκφράσεων.

                     ΑΝΤΙΣΤΟΙΧΙΣΗ ΟΡΙΣΜΕΝΩΝ ΜΟΝΑΔΩΝ SI
                         ΜΕ ΕΚΦΡΑΣΕΙΣ "ΜΕΡΗ ΣΤΟ...
            Μέτρηση              Μονάδες        Έκφραση       Εκθετική
                                   SI        "μέρη στο..."     γραφή
        Διόρθωση μήκους          2 cm/m           2 %        2 × 10^–2
        Διόρθωση μήκους          1 nm/m          1 ppb       1 × 10^–9
        Διόρθωση μήκους          1 µm/m          1 ppm       1 × 10^–6
      Ευαισθησία συσκευής        2 mV/V           2 ‰        2 × 10^–3
      Ευαισθησία συσκευής        2 µV/V          2 ppm       2 × 10^–6
      Ευαισθησία συσκευής        2 nV/V          2 ppb       2 × 10^–9
      Ευαισθησία συσκευής        2 pV/V          2 ppt       2 × 10^–12
    Περιεκτικότητα σε μάζα       2 mg/kg         2 ppm       2 × 10^–6
   Περιεκτικότητα μάζα/μάζα      2 µg/kg         2 ppb       2 × 10^–9
   Περιεκτικότητα μάζα/μάζα      2 ng/kg         2 ppt       2 × 10^–12
   Περιεκτικότητα μάζα/μάζα      2 pg/kg         2 ppq       2 × 10^–15
   Περιεκτικότητα όγκος/όγκο    5.2 µL/L        5.2 ppm     5.2 × 10^–6
   Περιεκτικότητα mole/mole   5.24 µmol/mol    5.24 ppm     5.24 × 10^–6
          Σταθερότητα         1 (µA/A)/min.   1 ppm/min.   1 × 10^–6/min.
           Διόρθωση              5 nΩ/Ω          5 ppb       5 × 10^–9
          Αβεβαιότητα            9 µg/kg         9 ppb       9 × 10^–9
   Συντελεστής θερμοκρασίας  0.3 (µHz/Hz)/°C  0.3 ppm/°C   0.3 × 10^–6/°C
           Συχνότητα         0.35 × 10^–9 ƒ    0.35 ppb     0.35 × 10^–9

[Επεξεργασία] Μη επιτρεπτή χρήση των συμβολισμών "μέρη στο..."

   Οι εκφράσεις ppm, ppb κλπ. πρέπει να αντικαθιστούν σχέσεις μεγεθών με
   παρόμοιες μονάδες. Για παράδειγμα η φράση "η περιεκτικότητα σε τοξική
   ουσία είναι 1 mg ανά Kg λιπώδους ιστού" μπορεί να αντικατασταθεί από τη
   φράση "η περιεκτικότητα σε τοξική ουσία είναι 1 ppm" γιατί τόσο η μονάδα
   "mg" της τοξικής ουσίας όσο και η μονάδα "Kg" του λιπώδους ιστού είναι
   μονάδες μάζας.
   Στην έκφραση όμως "η ποσότητα του καδμίου ήταν 0.2 ng ανά λίτρο νερού (0.2
   ng/L)" δεν επιτρέπεται να αντικαταστήσουμε τις μονάδες "ng/L" με "ppt"
   διότι η περιεκτικότητα του καδμίου είναι εκφρασμένη σε μάζα ενώ του νερού
   σε όγκο. Επομένως είναι λανθασμένη η έκφραση "η ποσότητα του καδμίου ήταν
   2 ppt". Άλλες περιπτώσεις όπου δεν επιτρέπεται η χρήση των συμβολισμών
   "μέρη στο..." είναι :

     • Δόσεις φαρμακευτικών προϊόντων : 4 mg/kg (με την έννοια 5 mg δραστικής
       ουσίας ανά kg σωματικού βάρους). Όχι : 4 ppb.
     • Περιεκτικότητα αιωρούμενων σωματιδίων στον αέρα : 20 μg/m^3. Όχι : 20
       ppb.

[Επεξεργασία] Δείτε επίσης

     • Εκφράσεις περιεκτικότητας και συγκέντρωσης διαλυμάτων

[Επεξεργασία] Πηγές

    1. Βασιλικιώτης Γ. Σ. "Ποιοτική Ανάλυση", Θεσσαλονίκη 1980.
    2. Βασιλικιώτης Γ. Σ. "Ποσοτική Ανάλυση", Θεσσαλονίκη 1980.
    3. Μπαζάκης Ι. Α. "Γενική Χημεία", Αθήνα.
    4. Μανουσάκης Γ.Ε. "Γενική και Ανόργανη Χημεία", Τόμοι 1ος και 2ος,
       Θεσσαλονίκη 1981.
    5. Μανωλκίδης Κ., Μπέζας Κ. "Στοιχεία Ανόργανης Χημείας", Έκδοση 14η,
       Αθήνα 1984.
    6. Βασιλικιώτης Γ. Σ. "Χημεία Περιβάλλοντος", Θεσσαλονίκη 1986.

[Επεξεργασία] Εξωτερικοί σύνδεσμοι

     • Συμβολισμοί "Parts-per"

   Ανακτήθηκε από
   "http://el.wikipedia.org/wiki/Ppm_(%CE%BC%CE%BF%CE%BD%CE%AC%CE%B4%CE%B1_%CE%BC%CE%AD%CF%84%CF%81%CE%B7%CF%83%CE%B7%CF%82)"
   Κατηγορίες: Μονάδες μέτρησης | Χημεία | Διαλύματα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Bosanski
     • Català
     • Česky
     • Dansk
     • Deutsch
     • English
     • Español
     • Suomi
     • Français
     • Magyar
     • Italiano
     • 日本語
     • 한국어
     • Limburgs
     • Bahasa Melayu
     • Plattdüütsch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Português
     • Română
     • Русский
     • Slovenčina
     • Slovenščina
     • Српски / Srpski
     • Svenska
     • Türkçe
     • Tiếng Việt
     • 中文

     • Τελευταία τροποποίηση 09:03, 5 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
