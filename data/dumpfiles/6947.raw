   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Rainbow

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                     Rainbow
         Προέλευση       Μεγάλη Βρετανία
         Παρουσία        1975 - 1984
                         1993 - 1997
       Μουσικό είδος     Hard Rock, Heavy Metal
   Δισκογραφική εταιρεία Polydor, BMG
                         Ritchie Blackmore
                         Ronnie James Dio
                         Graig Gruber
                         Gary Driscoll
                         Mickey Lee Soule
                         Cozy Powell
                         Tony Carey
                         Jimmy Bain
                         David Stone
                         Bob Daisley
                         Jack Green
        Πρώην μέλη       Roger Glover
                         Don Airey
                         Graham Bonnett
                         Joe Lynn Turner
                         Bobby Rondinelli
                         David Rosenthal
                         Chuck Burgi
                         John O.Reilly
                         Doogie White
                         Greg Smith
                         John Micelli
                         Paul Morris

   Οι Rainbow είναι το συγκρότημα που δημιούργησε ο κιθαρίστας Ritchie
   Blackmore αμέσως μετά την αποχώρηση του από τους Deep Purple, μαζί με
   τέσσερα πρώην μέλη του συγκροτήματος Elf. Είναι ένα από τα γνωστότερα
   ονόματα στο χώρο της hard rock μουσικής και πρωτοστάτησαν στη δημιουργία
   του power metal.

   Πίνακας περιεχομένων

     • 1 Η εποχή Dio
     • 2 Επιτυχία και παρακμή
     • 3 Επανένωση
     • 4 Δισκογραφία
     • 5 Πηγές

[Επεξεργασία] Η εποχή Dio

   Αμέσως μετά την αποχώρηση του από τους Deep Purple το 1975, ο Ritchie
   Blackmore αποφάσισε να δημιουργήσει το δικό του συγκρότημα με την ονομασία
   Ritchie Blackmore's Rainbow. Πρώτη σύνθεση του συγκροτήματος αποτέλεσαν οι
   Ronnie James Dio (φωνητικά), Graig Gruber (μπάσο), Gary Driscoll (τύμπανα)
   και Mickey Lee Soule (πλήκτρα). Μαζί κυκλοφόρησαν τον πρώτο ομότιτλο δίσκο
   του συγκροτήματος, πριν ο Ritchie Blackmore απολύσει σχεδόν όλα το
   υπόλοιπα μέλη εκτός του Ronnie James Dio. Στη θέση τους προσέλαβε τον
   ντράμερ του Jeff Beck, Cozy Powell, τον Jimmy Bain (μπάσο) και τον Tony
   Carey (πλήκτρα). Την επόμενη χρονιά, κυκλοφόρησαν έναν από τους καλύτερους
   δίσκους τους, με την ονομασία Rainbow Rising, το οποίο περιελάμβανε το
   τραγούδι Stargazer, κομμάτι το οποίο ένωσε την κλασική μουσική με το
   σκληρό ροκ σε συνδυασμό με τα πολύ δυνατά φωνητικά του Dio και το
   βιρτουόζικο παίξιμο της κιθάρας του Blackmore. Ο δίσκος Rainbow Rising
   έφτασε ως το #11 των βρετανικών charts, όπως είχε κάνει και ο πρώτος
   δίσκος του συγκροτήματος.
   Μετά την περιοδεία για την προώθηση του Rainbow Rising, ο Blackmore
   αντικατέστησε τον Bain και τον Carey με τον Bob Daisley και τον David
   Stone, αντίστοιχα. Με αυτή τη σύνθεση, οι Rainbow κυκλοφόρησαν δύο
   δίσκους: το ζωντανό On Stage (1977) και το Long Live Rock 'n Roll (1978).
   Μετά την κυκλοφορία και του τελευταίου αυτού δίσκου ο Blackmore έκανε νέες
   αλλαγές εντάσσοντας στο συγκρότημα τον πρώην μπασίστα των Deep Purple
   Roger Glover στη θέση του Bob Daisley. Ο Dio διαφώνησε με αυτή την κίνηση
   και αποχώρησε.

[Επεξεργασία] Επιτυχία και παρακμή

   Νέα μέλη του συγκροτήματος ήταν πλέον ο Graham Bonnett (φωνητικά) και ο
   Don Airey (πλήκτρα). Οι Rainbow κυκλοφόρησαν το Down to Earth με τις
   μεγάλες επιτυχίες Since You've Been Gone και All Night Long. Η περιοδεία
   για τον δίσκο τερμάτισε με το συγκρότημα του Blackmore σαν πρώτο όνομα στο
   ιστορικό φεστιβάλ Monsters of Rock. Αυτή ήταν και η τελευταία συναυλία του
   μεγάλου ντράμερ Cozy Powell όπως και του τραγουδιστή Graham Bonnett ο
   οποίος εκδιώχθηκε από το συγκρότημα για προβλήματα αλκοολισμού.
   Αντικαταστάτες τους οι Joe Lynn Turner (φωνητικά) και Bobby Rondinelli
   (τύμπανα) με τους οποίους κυκλοφόρησε ο δίσκος Difficult to Cure (1981),
   με μεγαλύτερες επιτυχίες το I Surrender και το ομώνυμο κομμάτι, το οποίο
   ήταν διασκευή της 9ης συμφωνίας του Μπετόβεν.
   Την επόμενη χρονιά κυκλοφόρησαν το Straight Between the Eyes κάνοντας τον
   ήχο τους πιο εμπορικό, κάτι που απομάκρυνε τους φανατικούς οπαδούς τους. Ο
   δίσκος περιείχε τη μεγάλη επιτυχία Stone Cold.
   Για το Bent Out of Shape του 1983 αντικαταστάθηκε ο Rondinelli από τον
   Chuck Burgi. Ο ήχος τους είχε φτάσει σε μονοπάτια μελωδικού ροκ, το οποίο
   παρ' όλο που ήταν ιδιαίτερα ποιοτικό, είχε απομακρυνθεί πάρα πολύ από τον
   αρχικό hard rock-ορχηστρικό ήχο του συγκροτήματος. Μετά από μία συναυλία
   τον Μάρτιο του 1984 στην Ιαπωνία όπου μαζί με μία 80μελή ορχήστρα έπαιξαν
   το Difficult to Cure, ο Blackmore αποφάσισε να διαλύσει το συγκρότημα για
   να επανενωθεί με τους Deep Purple. Δύο χρόνια μετά τη διάλυση, κυκλοφόρησε
   ο δίσκος Finyl Vinyl με ανέκδοτες ζωντανές και στούντιο ηχογραφήσεις.

[Επεξεργασία] Επανένωση

   Το χειμώνα του 1993 ο Blackmore αποχώρησε από τους Deep Purple και
   αποφάσισε να επαναδημιουργήσει τους Rainbow. Το 1995 κυκλοφόρησε ο δίσκος
   Stranger In Us All με μία νέα σύνθεση: ο Doogie White στα φωνητικά, ο Greg
   Smith στο μπάσο, ο John O' Reilly στα τύμπανα και ο Paul Morris στα
   πλήκτρα. Μετά την κυκλοφορία του δίσκου ο John O' Reilly αντικαταστάθηκε
   από τον παλιό γνώριμο Chuck Burgi. Το 1997, ο Blackmore αποφάσισε να
   διαλύσει το συγκρότημα για να δημιουργήσει με τη σύζυγο του, Candice
   Night, τους Blackmore's Night.
   Το φθινόπωρο του 1998, ο Cozy Powell μίλησε με τον Blackmore για μία
   επανένωση της παλιάς σύνθεσης η οποία είχε κυκλοφορήσει το Rising. Η
   επανένωση της "κλασικής" σύνθεσης των Rainbow δεν πραγματοποιήθηκε λόγω
   του θανάτου του Cozy Powell τον Απρίλιο του 1998. Δώδεκα χρόνια αργότερα,
   την άνοιξη του 2010, ο θάνατος του Ronnie James Dio έδωσε τέλος στις
   ελπίδες των οπαδών του συγκροτήματος.

[Επεξεργασία] Δισκογραφία

       Έτος         Όνομα δίσκου          Βρετανικά Charts Charts Η.Π.Α.
       1975 Ritchie Blackmore's Rainbow   11               30
       1976 Rising                        11               48
       1977 On Stage (Live)               7                65
       1978 Long Live Rock 'n Roll        7                89
       1979 Down to Earth                 6                66
       1981 Difficult to Cure             3                50
       1981 The Best of Rainbow (συλλογή) 14               -
       1982 Straight Between the Eyes     5                30
       1983 Bent Out Of Shape             11               34
       1986 Finyl Vinyl                   31               87
       1995 Stranger In Us All            8                -

[Επεξεργασία] Πηγές

     • Rainbow Rising CD Booklet
     • Long Live Rock 'n Roll CD Booklet
     • Difficult to Cure CD Booklet
     • http://en.wikipedia.org/wiki/Rainbow_%28band%29
     • http://www.blackmoresnight.com

   Ανακτήθηκε από "http://el.wikipedia.org/wiki/Rainbow"
   Κατηγορίες: Ροκ συγκροτήματα | Βρετανικά μουσικά συγκροτήματα |
   Συγκροτήματα της χαρντ ροκ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская (тарашкевіца)
     • Български
     • Català
     • Česky
     • Dansk
     • Deutsch
     • English
     • Español
     • فارسی
     • Suomi
     • Français
     • עברית
     • Hrvatski
     • Magyar
     • Bahasa Indonesia
     • Italiano
     • 日本語
     • ქართული
     • 한국어
     • Lietuvių
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Srpskohrvatski / Српскохрватски
     • Slovenčina
     • Svenska
     • ไทย
     • Türkçe
     • Українська

     • Τελευταία τροποποίηση 06:08, 3 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
