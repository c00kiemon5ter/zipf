   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Ροβέρτος του Τάραντος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Οικόσημο του Ροβέρτου του Τάραντος. Είναι συνδυασμός του οικοσήμου των
   Ανδεγαυών και αυτού της Λατινικής Αυτοκρατορίας της Κωνσταντινούπολης.

   Ο Ροβέρτος του Τάραντος (1319-1364) ήταν Πρίγκιπας του Τάραντα (1332–1346)
   από τον οίκο των Ανδεγαυών, Κόμης παλατινός Κεφαλληνίας και Ζακύνθου (1336
   – 1357), Βασιλιάς της Αλβανίας (1332-1364), Πρίγκιπας της Αχαΐας
   (1333-1346) και έφερε τον τίτλο του αυτοκράτορα της Κωνσταντινούπολης ως
   Ροβέρτος Β' (1346-1364).

   Μεγαλύτερος γιος του Φιλίππου Α’ του Τάραντα και της τιτλούχου
   Αυτοκράτειρας Αικατερίνης ντε Βαλουά. Μετά το θάνατο του πατέρα του
   αναδείχθηκε νόμιμος κληρονόμος του Πριγκιπάτου της Αχαΐας, λόγω όμως
   αντιρρήσεων εκ μέρους του θείου του Ιωάννη της Γραβίνης προέκυψε διαφορά
   για τα κληρονομικά δικαιώματα, η οποία λύθηκε το 1336 με τη μεσολάβηση του
   πλούσιου Φλωρεντινού Νικολάου Ατζαϊόλι, επιτρόπου των παιδιών του
   Φιλίππου. Σύμφωνα με το συμβιβασμό που ακολούθησε, ο Ιωάννης της Γραβίνης
   έλαβε τις κτήσεις των Ανδεγαυών στην Ήπειρο, παραχωρώντας στον Ροβέρτο τα
   δικαιώματα του Πριγκιπάτου της Αχαΐας και της Παλατινής Κομητείας
   Κεφαλληνίας και Ζακύνθου. Από τότε ο Ροβέρτος ετιτλοφορείτο «Κύρης
   Ροβέρτος, χάριτι Θεού Αχαΐας και Τάραντος πρίγκηψ και Κεφαλληνίας Ζακύνθου
   κόμης Παλατινός». Λόγω του νεαρού της ηλικίας του, την εξουσία ασκούσε η
   μητέρα του Αικατερίνη μέχρι τον θάνατό της το 1346.

   Τον Οκτώβριο του 1347 ο Ροβέρτος παντρεύτηκε την Μαρία, θυγατέρα του
   Λουδοβίκου Α’ Δούκα των Βουρβόνων, αλλά δεν απέκτησαν παιδιά. Λίγο
   αργότερα ο Ροβέρτος έδωσε όρκο πίστεως στην Βασίλισσα της Νάπολης Ιωάννα
   και μετέβη μαζί με τον αδελφό του Φίλιππο για να την υπερασπισθεί
   ηγούμενος των Ναπολιτάνων στην μάχη του Βενεβέντου ενάντια στον
   επιτιθέμενο Λουδοβίκο της Ουγγαρίας. Η Νάπολη όμως κατελήφθη το 1348 και
   οι δύο αδελφοί αιχμαλωτίστηκαν.

   Για την απελευθέρωσή τους επενέβη η σύζυγος του Ροβέρτου Μαρία η οποία
   μετέβη στην Φλωρεντία και με την μεσιτεία του Πάπα Κλήμη Ζ' και των
   μεγιστάνων του Βενεβέντου, αδελφών Πέτρου, Λουδοβίκου και Λεονάρδου
   Τόκκων, κατόρθωσε ύστερα από τετράχρονη προσπάθεια να ελευθερώσει τους δύο
   αδελφούς.

   Κατά τη διάρκεια της αιχμαλωσίας των δύο αδελφών στα νησιά του Ιονίου
   επικρατούσε αναρχία και γίνονταν συνεχείς εχθρικές εισβολές. Με την
   επάνοδό του ο Ροβέρτος επανέφερε την τάξη και αφού συμμάχησε με τον
   Αυτοκράτορα Κωνσταντινουπόλεως καθάρισε το Ιόνιο από τους πειρατές το
   1356, συνοδευόμενος πάντοτε από τον Λεονάρδο Τόκκο. Στην συνέχεια
   επέστρεψε στην Νάπολη, όπου έδωσε σύζυγο στον Λεονάρδο την αδελφή του
   Φραγκίσκα σαν αμοιβή για τις υπηρεσίες του στην διάρκεια της αιχμαλωσίας
   και του παραχώρησε την Παλατινή Κομητεία Κεφαλληνίας Ζακύνθου Ιθάκης και
   Εχινάδων το 1357. Από τότε αρχίζει η εποχή της δυναστείας των Κομήτων
   Τόκκων.

   Ο Ροβέρτος πέθανε στις 10 Οκτωβρίου του 1364.

              Προηγούμενος      Παλατινός Κόμης        Επόμενος
               Ιωάννης της        Κεφαλληνίας        Λεονάρδος Α’
                Γραβίνας          1336 – 1357           Τόκκος

                                     Πρίγκηπας  Επόμενος
                        Προηγούμενος της Αχαΐας Φίλιππος
                        Ιωάννης της  Armoiries   Β' του
                          Γραβίνας   Achaïe.svg Τάραντος
                                     1333–1364

                            μαζί με τη μητέρα του,
                             Αικατερίνη του Βαλουά
                                  (1333–1346)

                                 Ανταπαιτητές:

                                Ιάκωβος Γ' της
                             Μαγιόρκας(1316–1349),
                                Ιάκωβος Δ' της
                             Μαγιόρκας(1349–1373)

   Ανακτήθηκε από
   "http://el.wikipedia.org/wiki/%CE%A1%CE%BF%CE%B2%CE%AD%CF%81%CF%84%CE%BF%CF%82_%CF%84%CE%BF%CF%85_%CE%A4%CE%AC%CF%81%CE%B1%CE%BD%CF%84%CE%BF%CF%82"
   Κατηγορίες: Οίκος των Ανζού - Τάραντα | Λατινική Αυτοκρατορία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Deutsch
     • English
     • Français
     • Italiano
     • Polski

     • Τελευταία τροποποίηση 10:25, 1 Δεκεμβρίου 2008.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
