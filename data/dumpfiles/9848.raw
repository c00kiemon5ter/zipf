   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Στρατιωτική υπηρεσία

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Στρατιωτική θητεία είναι η υπηρεσία που προσφέρεται από μεμονωμένα άτομα ή
   ομάδες στον στρατό ή σε άλλο στρατιωτικό οργανισμό είτε ως μισθωτή εργασία
   είτε ως υποχρεωτική στράτευση (θητεία). Ορισμένες χώρες (π.χ. το Ισραήλ)
   υποχρεώνουν σε στράτευση όλους τους πολίτες τους (εκτός από περιπτώσεις
   ψυχιατρικής ασθένειας και ιδιαίτερων θρησκευτικών πεποιθήσεων). Οι χώρες
   με εθελοντικό στρατό δεν υποχρεώνουν τους πολίτες τους σε στρατιωτική
   θητεία εκτός από την περίπτωση επιστράτευσης σε καιρό πολέμου.

   Πίνακας περιεχομένων

     • 1 Σύνοψη χωρών

          • 1.1 Χωρίς στρατιωτική δύναμη
          • 1.2 Χωρίς υποχρεωτική θητεία
          • 1.3 Θητεία μόνο σε εξαιρετικές περιπτώσεις
          • 1.4 Στρατιωτική υπηρεσία μέχρι ένα χρόνο
          • 1.5 Στρατιωτική υπηρεσία μέχρι 18 μήνες
          • 1.6 Επιλογή μη μάχιμης, άοπλης ή πολιτικής θητείας
          • 1.7 Επιλεκτική στρατολόγηση
          • 1.8 Συνδυασμός υποχρεωτικής και μισθοφορικής στρατιωτικής
            υπηρεσίας
          • 1.9 Ένοπλη θητεία μεγαλύτερη των 18 μηνών, χωρίς επιλογή άοπλης
            θητείας
          • 1.10 Χώρες με θητεία προς κατάργηση στο κοντινό μέλλον

     • 2 Χώρες χωρίς υποχρεωτική στρατιωτική υπηρεσία

          • 2.1 Αργεντινή
          • 2.2 Αυστραλία
          • 2.3 Βέλγιο
          • 2.4 Βοσνία και Ερζεγοβίνη
          • 2.5 Βουλγαρία
          • 2.6 Γαλλία
          • 2.7 Ηνωμένες Πολιτείες Αμερικής
          • 2.8 Ηνωμένο Βασίλειο
          • 2.9 Ιαπωνία
          • 2.10 Ινδία
          • 2.11 Ιράκ
          • 2.12 Ιρλανδία
          • 2.13 Ισπανία
          • 2.14 Ιταλία
          • 2.15 Καναδάς
          • 2.16 Κόστα Ρίκα
          • 2.17 Κροατία
          • 2.18 Λετονία
          • 2.19 Λίβανος
          • 2.20 Λουξεμβούργο
          • 2.21 Μαρόκο
          • 2.22 Μαυροβούνιο
          • 2.23 Μπελίζε
          • 2.24 Νέα Ζηλανδία
          • 2.25 Νότια Αφρική
          • 2.26 Ολλανδία
          • 2.27 Ουγγαρία
          • 2.28 Πακιστάν
          • 2.29 Περού
          • 2.30 Πορτογαλία
          • 2.31 Πρώην Γιουγκοσλαβική Δημοκρατία της Μακεδονίας
          • 2.32 Ρουμανία
          • 2.33 Σλοβακία
          • 2.34 Σλοβενία
          • 2.35 Σουηδία
          • 2.36 Τανζανία
          • 2.37 Τζαμάικα
          • 2.38 Τσεχία

     • 3 Χώρες με υποχρεωτική στρατιωτική θητεία

          • 3.1 Αλβανία
          • 3.2 Αρμενία
          • 3.3 Αυστρία
          • 3.4 Βερμούδες
          • 3.5 Βραζιλία
          • 3.6 Γερμανία
          • 3.7 Δανία
          • 3.8 Ελβετία
          • 3.9 Ελλάδα

     • 4 Βλέπε επίσης
     • 5 Πηγές

[Επεξεργασία] Σύνοψη χωρών

   Σε αυτή τη σύνοψη περιλαμβάνονται 195 χώρες.^[1]^[2]^[3]^[4]

  [Επεξεργασία] Χωρίς στρατιωτική δύναμη

     • Ανδόρρα
     • Βατικανό
     • Γρενάδα
     • Ισλανδία
     • Κιριμπάτι
     • Κόστα Ρίκα
     • Λιχτενστάιν
     • Μαυρίκιος
     • Μονακό
     • Ναουρού
     • Νήσοι Μάρσαλ
     • Νήσοι Σολομώντα
     • Ομόσπονδες Πολιτείες της Μικρονησίας
     • Παλάου
     • Παναμάς
     • Σαμόα
     • Σαν Μαρίνο
     • Τουβαλού

  [Επεξεργασία] Χωρίς υποχρεωτική θητεία

     • Άγιος              • Ινδία           • Μαυροβούνιο     • ΠΓΔΜ
       Χριστόφορος και    • Ιορδανία        • Μπαγκλαντές     • Περού
       Νέβις              • Ιράκ            • Μπαρμπέιντος    • Πορτογαλία
     • Αιθιοπία           • Ιρλανδία        • Μπαχάμες        • Ρουάντα
     • Αϊτή               • Ισπανία         • Μπαχρέιν        • Ρουμανία
     • Ανατολικό Τιμόρ    • Ιταλία          • Μποτσουάνα      • Σαουδική
     • Αντίγκουα και      • Καμερούν        • Μπουτάν           Αραβία
       Μπαρμπούντα        • Καναδάς         • Μπρουνέι        • Σεϋχέλλες
     • Αργεντινή          • Κατάρ           • Ναμίμπια        • Σιέρα Λεόνε
     • Αυστραλία          • Κένυα           • Νέα Ζηλανδία    • Σλοβακία
     • Αφγανιστάν         • Κονγκό          • Νεπάλ           • Σλοβενία
     • Βέλγιο             • Κροατία         • Νιγηρία         • Σουαζιλάνδη
     • Βιρμανία           • Λεσότο          • Νικαράγουα      • Σουρινάμ
     • Βοσνία και         • Λίβανος         • Νότια Αφρική    • Σρι Λάνκα
       Ερζεγοβίνη         • Λιβερία         • Ολλανδία        • Τανζανία
     • Βουλγαρία          • Λιθουανία       • Ολλανδικές      • Τόνγκα
     • Γαλλία             • Λουξεμβούργο      Αντίλλες        • Τρινιντάντ
     • Γκάμπια            • Μαλάουι         • Ομάν              και Τομπάγκο
     • Γκάνα              • Μαλδίβες        • Ονδούρα         • Τσεχία
     • Δομινικανή         • Μάλτα           • Ουγγαρία        • Τσιμπουτί
       Δημοκρατία         • Μαρόκο          • Πακιστάν        • Υεμένη
     • Ζάμπια                               • Παπούα Νέα      • Φίτζι
     • Ηνωμένα Αραβικά                        Γουινέα         • Χιλή
       Εμιράτα
     • Ηνωμένες
       Πολιτείες
       Αμερικής
     • Ηνωμένο Βασίλειο
     • Ιαπωνία

  [Επεξεργασία] Θητεία μόνο σε εξαιρετικές περιπτώσεις

     • Βολιβία - όταν ο ετήσιος αριθμός των εθελοντών δεν επαρκεί,
       επιβάλλεται υποχρεωτική επιστράτευση
     • Μπελίζε - θητεία μόνο όταν ο αριθμός των εθελοντών είναι ανεπαρκής,
       δεν έχει ποτέ επιβληθεί
     • Ουρουγουάη - η κατάταξη είναι εθελοντική σε καιρό ειρήνης, σε καιρό
       πολέμου επιβάλλεται επιστράτευση
     • Τζαμάικα - νεώτεροι νεοσύλλεκτοι μπορούν να στρατολογηθούν με γονική
       συναίνεση

  [Επεξεργασία] Στρατιωτική υπηρεσία μέχρι ένα χρόνο

     • Αυστρία (6 μήνες)           • Μεξικό (επιλεκτική στρατολόγηση)
     • Αλβανία (6-12 μήνες)        • Μολδαβία (12 μήνες)
     • Βολιβία (12 μήνες)          • Μονγκολία (12 μήνες)
     • Βραζιλία (9-12 μήνες)       • Νορβηγία
     • Γερμανία (6 μήνες)          • Ουζμπεκιστάν (12 μήνες)
     • Γουατεμάλα (12-24 μήνες)    • Ουκρανία (12 μήνες)
     • Δανία (4-12 μήνες)          • Παραγουάη (12 μήνες για το Πεζικό, 24
     • Εκουαδόρ (επιλεκτική          μήνες για το Ναυτικό)
       στρατολόγηση)               • Πολωνία (9-12 μήνες)
     • Ελβετία                     • Σερβία (6 μήνες)
     • Ελλάδα (9 μήνες)            • Ταϋβάν (επιλεκτική στρατολόγηση)
     • Eλ Σαλβαδόρ (επιλεκτική     • Τουρκία (12 μήνες)
       στρατολόγηση)               • Τυνησία (12 μήνες)
     • Εσθονία (8-11 μήνες)        • Φινλανδία (6-12 μήνες)
     • Λετονία

  [Επεξεργασία] Στρατιωτική υπηρεσία μέχρι 18 μήνες

     • Αζερμπαϊτζάν          • Κολομβία
     • Ακτή Ελεφαντοστού     • Λάος
     • Γεωργία               • Μαδαγασκάρη
     • Ερυθραία              • Ρωσία (12-18 μήνες)
     • Καμπότζη

  [Επεξεργασία] Επιλογή μη μάχιμης, άοπλης ή πολιτικής θητείας

     • Αγκόλα                        • Λευκορωσία
     • Αλγερία                       • Νορβηγία
     • Αυστρία (9 μήνες πολιτική     • Πολωνία
       θητεία, 6 μήνες ένοπλη)       • Σερβία (9 μήνες πολιτική θητεία)
     • Γερμανία (9 μήνες πολιτική,   • Φινλανδία (12 μήνες πολιτική, άοπλη
       το ίδιο με ένοπλη)              θητεία 9 με 12 μήνες, ένοπλη θητεία 6,
     • Δανία                           9 ή 12 μήνες)
     • Εσθονία
     • Κύπρος
     • Λετονία

  [Επεξεργασία] Επιλεκτική στρατολόγηση

     • Γουινέα-Μπισσάου                • Μπενίν
     • Εκουαδόρ                        • Νίγηρας
     • Ελ Σαλβαδόρ                     • Πράσινο Ακρωτήριο
     • Ινδονησία                       • Σενεγάλη
     • Κεντροαφρικανική Δημοκρατία     • Ταϋβάν
     • Κίνα                            • Τόγκο
     • Μαλαισία                        • Τσαντ
     • Μεξικό

  [Επεξεργασία] Συνδυασμός υποχρεωτικής και μισθοφορικής στρατιωτικής υπηρεσίας

     • Βενεζουέλα     • Νότια Κορέα
     • Βερμούδες      • Ουγκάντα
     • Γκαμπόν        • Πολωνία
     • Κουβέιτ        • Σινγκαπούρη
     • Μάλι           • Φιλιππίνες
     • Μαυριτανία
     • Μπουρούντι

  [Επεξεργασία] Ένοπλη θητεία μεγαλύτερη των 18 μηνών, χωρίς επιλογή άοπλης
  θητείας

     • Αίγυπτος              • Λιβύη
     • Αρμενία               • Μοζαμβίκη
     • Βιετνάμ               • Μπουρκίνα Φάσο
     • Βόρεια Κορέα          • Σάο Τόμε και Πρίνσιπε
     • Γουινέα               • Σομαλία
     • Ιράν                  • Σουδάν
     • Ισημερινή Γουινέα     • Συρία
     • Ισραήλ                • Τατζικιστάν
     • Καζακστάν             • Ταϋλάνδη
     • Κιργιζία              • Τουρκμενιστάν
     • Κονγκό
     • Κούβα

  [Επεξεργασία] Χώρες με θητεία προς κατάργηση στο κοντινό μέλλον

  • Αλβανία
  • Ουκρανία
  • Πολωνία
  • Σερβία

[Επεξεργασία] Χώρες χωρίς υποχρεωτική στρατιωτική υπηρεσία

  [Επεξεργασία] Αργεντινή

Η Αργεντινή κατέργησε την υποχρεωτική θητεία το 1994 και την αντικατέστησε με
μισθοφορικό στρατό.

Η κατάργηση της θητείας ήταν επακόλουθο της έλλειψης εμπιστοσύνης στο στρατό, της
μείωσης του προυπολογισμού που ανάγκασε τον στρατό να στρατολογεί λιγότερους
νεοσύλλεκτους, την εμπειρία του πολέμου στα νησία Φόκλαντ το 1982 που απέδειξε την
ανωτερότητα των επαγγελματιών στρατιωτών, και μία σειρά σκανδάλων σχετικά με την
βιαιότητα της εκπαίδευσης που κορυφώθηκαν με την δολοφονία του στρατιώτη Omar
Carrasco σε μία στρατιωτική βάση το 1994, ως αποτέλεσμα μίας βίαιης άσκησης
πειθαρχίας.

Πρέπει να αναφερθεί ότι η στρατολόγηση δεν έχει καταργηθεί πλήρως. Ο Στρατιωτικός
Νόμος ορίζει ότι μπορεί να επιβληθεί επιστράτευση σε περίπτωση πολέμου, εθνικής
κρίσης ή έκτακτης ανάγκης.

Η στρατολόγηση στην Αργεντινή είναι γνωστή ως la colimba, ενώ οι στρατιώτες ως
colimbas. Η λέξη colimba είναι σύνθετη, και παράγεται από τις αρχικές συλλαβές των
ρημάτων correr (τρέχω), limpiar (καθαρίζω) και barrer (σκουπίζω), επειδή θεωρούνταν
ότι το μόνο που έκαναν οι στρατιώτες ήταν να τρέχουν, να καθαρίζουν, και να
σκουπίζουν.

  [Επεξεργασία] Αυστραλία

Παρόλο που σε καιρό πολέμου (Α' Παγκόσμιος Πόλεμος, Β' Παγκόσμιος Πόλεμος, Πόλεμος
της Κορέας, Πόλεμος του Βιετνάμ) εφαρμόστηκαν διάφορα συστήματα στρατολόγησης, η
Αυστραλία σήμερα έχει καταργήσει την υποχρεωτική θητεία. Η κατάργηση έγινε το 1972
από την κυβέρνηση του Gough Whitlam.

  [Επεξεργασία] Βέλγιο

Το Βέλγιο ανέστειλε την υποχρεωτική θητεία το 1994.

  [Επεξεργασία] Βοσνία και Ερζεγοβίνη

Η Βοσνία και Ερζεγοβίνη κατήργησε την υποχρεωτική θητεία την 1 Ιανουαρίου 2006.^[5]

  [Επεξεργασία] Βουλγαρία

Η Βουλγαρία έχει καταργήσει την υποχρεωτική στρατιωτική θητεία. Οι τελευταίοι
κληρωτοί στρατιώτες απολύθηκαν στις 25 Νοεμβρίου 2007.^[6]^[7]^[8]

Προηγουμένως, η θητεία ήταν υποχρεωτική για άρρενες πολίτες από 18 εώς 27 ετών. Η
διάρκεια της θητείας υπολογίζονταν σε συνάρτηση με την εκπαίδευση του κληρωτού. Για
κατόχους πτυχίου και φοιτητές πανεπιστημίων η θητεία ήταν 6 μήνες, ενώ για πολίτες με
μικρότερη μόρφωση 9 μήνες.^[9] Το 1994 η θητεία διαρκούσε 2 χρόνια, αλλά σταδιακά
μειωνόταν, μέχρι την πλήρη κατάργηση.

  [Επεξεργασία] Γαλλία

Το σύγχρονο σύστημα στρατολόγησης επινοήθηκε κατά την διάρκεια της Γαλλικής
Επανάστασης. Νόμος του 1798 όρισε ότι "κάθε Γάλλος είναι στρατιώτης και αφιερώνει τον
εαυτό του στην άμυνα του έθνους". Έτσι, ο Ναπολέων Βοναπάρτης κατάφερε να
δημιουργήσει τον Μεγάλο Στρατό ο οποίος έλαβε μέρος στον πρώτο μεγάλο πόλεμο μέσα
στην ευρωπαϊκή ήπειρο.

Η Γαλλία κατήργησε την υποχρεωτική θητεία σε καιρό ειρήνης το 1996 ενώ όσοι είχαν
γεννηθεί πριν το 1979 έπρεπε να ολοκληρώσουν τη θητεία τους.^[10] Μέχρι τον πόλεμο
για την ανεξαρτησία της Αλγερίας (1954-62), οι νεοσύλλεκτοι δεν αναπτύσσονταν στο
εξωτερικό και σε εμπόλεμες ζώνες εκτός από τους εθελοντές.

  [Επεξεργασία] Ηνωμένες Πολιτείες Αμερικής

Οι Ηνωμένες Πολιτείες Αμερικής έχουν περιοδικά εφαρμόσει την υποχρεωτική
στρατολόγηση. Το 1863 η επιβολή θητείας κατά τη διάρκεια του Εμφυλίου Πολέμου οδήγησε
σε ταραχές στη Νέα Υόρκη. Η θητεία επιβλήθηκε ξανά το 1917 όταν οι Ηνωμένες Πολιτείες
ενεπλάκησαν στον Α΄ Παγκόσμιο Πόλεμο. Η πρώτη επιβολή θητείας σε καιρό ειρήνης έγινε
με το νόμο περί Επιλεκτικής Εκπαίδευσης και Υπηρεσίας του 1940 και καταργήθηκε το
1973. Σήμερα, οι άρρενες αμερικανοί πολίτες ηλικίας από 18 έως 25 οφείλουν να
εγγραφούν στο Σύστημα Επιλεκτικής Υπηρεσίας, με αποστολή "να παρέχουν υπηρεσία στις
ένοπλες δυνάμεις σε περίπτωση ανάγκης". Οι γυναίκες δεν εγγράφονται στο σύστημα αυτό
αλλά μπορούν να καταταγούν ως εθελόντριες.

  [Επεξεργασία] Ηνωμένο Βασίλειο

Το Ηνωμένο Βασίλειο εφάρμοσε τη στρατολόγηση κατά τη διάρκεια των δύο Παγκόσμιων
Πολέμων. Για το πρώτο από τα δύο χρόνια του Α΄ Παγκοσμίου Πολέμου ο στρατός βασίστηκε
σε εθελοντές. Το 1916 όμως, η ανάγκη για περισσότερους στρατιώτες που θα
αντικαθιστούσαν τις απώλειες στο μέτωπο, ανάγκασαν την κυβέρνηση να προχωρήσει, μετά
από ψήφιση νόμου, σε υποχρεωτική στρατολόγηση. Τους αντιρρησίες συνείδησης περίμενε
σκληρή αντιμετώπιση. Στους περισσότερους ανατίθονταν εργασίες σχετικές με τον πόλεμο,
όμως μη στρατιωτικού χαρακτήρα.

Η υποχρεωτική στρατολόγηση εφαρμόστηκε ξανά το 1939 με την έναρξη του Β΄ Παγκοσμίου
Πολέμου. Η στρατολόγηση δεν αφορούσε μόνο τα τρία σώματα του στρατού αλλά ακόμα και
εργασία στα ορυχεία γαιάνθρακα. Αργότερα, εφαρμόστηκε και στρατολόγηση των γυναικών,
οι οποίες βοηθούσαν με τη γεωργική παραγωγή. Οι αντιρρησίες συνείδησης
αντιμετωπίζονταν με περισσότερη ανοχή αν και ο κίνδυνος της φυλάκισης ήταν ακόμη
υπαρκτός σε περίπτωση που αρνούνταν την σχετική με τον πόλεμο εργασία που τους
επιβάλλονταν.

Μετά το τέλος του πολέμου, η κυβέρνηση εφάρμοσε την Εθνική Θητεία, διάρκειας 18
μηνών, η οποία καταργήθηκε το 1963.

Οι πολίτες της Βόρειας Ιρλανδίας εξαιρέθηκαν από τη στρατολόγηση κατά τη διάρκεια του
Δεύτερου Παγκοσμίου Πολέμου, καθώς και από την Εθνική Θητεία μετά από αυτόν.

  [Επεξεργασία] Ιαπωνία

Ο "Δυνάμεις Αυτοάμυνας", όπως ονομάζεται ο στρατός της Ιαπωνίας, ήταν εθελοντικές από
την ίδρυσή τους τη δεκαετία του 50, αμέσως μετά το τέλος της κατοχής από τις
Συμμαχικές Δυνάμεις. Το ιαπωνικό σύνταγμα απαγορεύει ρητώς τη διατήρηση επιθετικών
στρατιωτικών δυνάμεων, και έτσι προς το παρόν δεν τίθεται θέμα στρατιωτικής θητείας.

  [Επεξεργασία] Ινδία

Η Ινδία ποτέ στην ιστορία της δεν εφάρμοσε υποχρεωτική στρατιωτική θητεία. Κατά τον
Β΄ Παγκόσμιο Πόλεμο ο Ινδικός Στρατός ήταν ο μεγαλύτερος εθελοντικός στρατός στην
ιστορία, φτάνοντας σε δύναμη τους 2,5 εκατομμύρια άνδρες. Σήμερα είναι ο δεύτερος
μεγαλύτερος στρατός στον κόσμο και ο μεγαλύτερος εθελοντικός.

  [Επεξεργασία] Ιράκ

Ο ιρακινός στρατός την εποχή του Σαντάμ Χουσεΐν αποτελούνταν ως επί το πλείστον από
κληρωτούς, με εξαίρεση την ελίτ Προεδρική Φρουρά. Γύρω στους 100.000 στρατιώτες
πέθαναν κατά τον Πρώτο Πόλεμο του Περσικού Κόλπου, γνωστό και ως Επιχείρηση Καταιγίδα
της Ερήμου. Στα χρόνια που μεσολάβησαν, ο ιρακινός στρατός παρήκμασε εξαιτίας της
κακής ηγεσίας αλλά η θητεία παρέμεινε υποχρεωτική. Μετά τον δεύτερο Πόλεμο του
Κόλπου, ο στρατός διαλύθηκε και δημιουργήθηκε εθελοντική στρατιωτική δύναμη
εποπτευόμενη αρχικά από την Συμμαχική Αρχή και αργότερα από την Αμερικανική κατοχή.

  [Επεξεργασία] Ιρλανδία

Η Ιρλανδία είχε πάντοτε πλήρως εθελοντικό στρατό.

  [Επεξεργασία] Ισπανία

[IMG]
[IMG]
Στρατιωτική θητεία στην Ισπανία (1945)

Η Ισπανία κατήργησε την υποχρεωτική θητεία το 2001.^[11] Τόσο η στρατιωτική όσο και η
κοινωνική θητεία είχαν διάρκεια 9 μηνών. Τα τελευταία χρόνια οι περισσότεροι
νεοσύλλεκτοι επέλεγαν να υπηρετήσουν κοινωνική θητεία.

  [Επεξεργασία] Ιταλία

Στην Ιταλία η στρατιωτική θητεία ήταν υποχρεωτική για τους άνδρες μέχρι τις 31
Δεκεμβρίου 2004. Το δικαίωμα στην αντίρρηση συνείδησης είχε νομικά αναγνωριστεί το
1972 έτσι ώστε όσοι το επιθυμούσαν να μπορούν να υπηρετήσουν εναλλακτική θητεία.^[12]

Το Ιταλικό Κοινοβούλιο ενέκρινε το μέτρο της κατάργησης της υποχρεωτικής θητείας το
2004, και εφαρμόστηκε από την 1 Ιανουαρίου 2005. Ο ιταλικός στρατός αποτελείται πλέον
από επαγγελματίες στρατιώτες, άνδρες και γυναίκες.^[13]

  [Επεξεργασία] Καναδάς

Στον Καναδά ποτέ δεν εφαρμόστηκε υποχρεωτική θητεία σε καιρό ειρήνης. Η θητεία ήταν
εξαιρετικά αμφιλεγόμενο θέμα κατά τους δύο Παγκόσμιους Πολέμους, κυρίως στην επαρχία
του Κεμπέκ.

  [Επεξεργασία] Κόστα Ρίκα

Η Κόστα Ρίκα κατήργησε τον στρατό της το 1948. Το 1996 δημιουργήθηκε ένα σώμα Εθνικής
Φρουράς με κυρίως αστυνομικές δικαιοδοσίες.

  [Επεξεργασία] Κροατία

Στις 3 Οκτωβρίου 2007 η κυβέρνηση της Κροατίας πρότεινε στο κοινοβούλιο την κατάργηση
της υποχρεωτικής στρατιωτικής θητείας. Η πρόταση υποστηρίχθηκε από τον Πρόεδρο Στίπε
Μέσιτς και μετά από κοινοβουλευτική ψηφοφορία στις 5 Οκτωβρίου 2007 η απόφαση έγινε
επίσημη. Από την 1 Ιανουαρίου 2008 η υποχρεωτική στρατιωτική (ή εναλλακτική) θητεία
αντικαταστάθηκε με επαγγελματικό στρατό.^[14]

  [Επεξεργασία] Λετονία

Η Λετονία κατήργησε την υποχρεωτική στρατιωτική θητεία την 1 Ιανουαρίου 2007.^[15]

  [Επεξεργασία] Λίβανος

Μέχρι το 2005 η στρατιωτική θητεία στο Λίβανο ήταν διάρκειας ενός χρόνου για τους
άνδρες. Στις 4 Μαΐου 2007 υιοθετήθηκε ένα νέο σύστημα στρατολόγησης και η θητεία
μειώθηκε στους 6 μήνες. Από τις 7 Φεβρουαρίου 2007 η υποχρεωτική στρατιωτική θητεία
καταργήθηκε και ο στρατός έγινε μισθοφορικός. ^[16]

  [Επεξεργασία] Λουξεμβούργο

Το Λουξεμβούργο έχει εθελοντικό στρατό.

  [Επεξεργασία] Μαρόκο

Το Μαρόκο κατήργησε την υποχρεωτική θητεία στις 31 Αυγούστου 2006.^[17]

  [Επεξεργασία] Μαυροβούνιο

Ο Πρόεδρος του Μαυροβουνίου Φίλιπ Βουγιάνοβιτς κατήργησε την υποχρεωτική στρατιωτική
θητεία στις 30 Αυγούστου 2006.

  [Επεξεργασία] Μπελίζε

Η Μπελίζε έχει ορίσει ως κατώτατο ηλικιακό όριο για κατάταξη στις Ένοπλες Δυνάμεις τα
18 χρόνια. Ποτέ μέχρι τώρα δεν έχει επιβληθεί υποχρεωτική κατάταξη αλλά αυτό είναι
στην ευχέρεια του Γενικού Στρατηγού.

  [Επεξεργασία] Νέα Ζηλανδία

Στη Νέα Ζηλανδία η υποχρεωτική θητεία για τους άνδρες εφαρμόστηκε το 1940 και
καταργήθηκε το 1972.

  [Επεξεργασία] Νότια Αφρική

Στη Νότια Αφρική, κατά τη διάρκεια του απαρτχάιντ ίσχυε 2-ετής υποχρεωτική
στρατιωτική θητεία για τους λευκούς άνδρες. Η κατάργησή της έγινε το 1994.

  [Επεξεργασία] Ολλανδία

Η Ολλανδία εφάρμοσε για πρώτη φορά υποχρεωτική θητεία το 1814 με σκοπό την επάνδρωση
της εθνοφυλακής σε συνδυασμό με έναν μόνιμο στρατό ο οποίος θα στελεχώνονταν από
εθελοντές. Η έλλειψη εθελοντών όμως οδήγησε στη συγχώνευση των δύο σωμάτων σε ένα ο
κύριος όγκος του οποίου αποτελούνταν από κληρωτούς κάτω από τις διαταγές
επαγγελματιών αξιωματικών. Αυτό το σύστημα διατηρήθηκε μέχρι και το τέλος του Ψυχρού
Πολέμου. Από το 1991 μέχρι το 1996 οι ολλανδικές ένοπλες δυνάμεις μείωσαν το ποσοστό
των κληρωτών και ο στρατός μετετράπη σε εθελοντικό. Οι τελευταίοι νεοσύλλεκτοι
εισήχθησαν το 1995 και απολύθηκαν το 1996. Επισήμως, η Ολλανδία δεν έχει καταργήσει
την θητεία. Οι νόμοι και τα συστήματα της στρατολόγησης αν και ανενεργοί δεν έχουν
καταργηθεί και θεωρητικά όσοι ολοκλήρωσαν τη θητεία τους πριν το 1996 μπορούν να
χρησιμοποιηθούν σε περίπτωση έκτακτης ανάγκης.

  [Επεξεργασία] Ουγγαρία

Η Ουγγαρία κατήργησε την υποχρεωτική στρατιωτική θητεία το Νοέμβριο του 2004, μετά
την αναθεώρηση του Συντάγματος από το κοινοβούλιο της χώρας. Για να επανέλθει η
θητεία χρειάζεται πλειοψηφία δύο τρίτων από τη βουλή, πράγμα απίθανο για το κοντινό
μέλλον. Η Ουγγαρία από τοτε έχει δημιουργήσει επαγγελματικό στρατό με εθελοντές που
υπηρετούν, βάση συμβολαίου, 4+4 χρόνια.

  [Επεξεργασία] Πακιστάν

Το Πακιστάν, όπως και η Ινδία, διατηρούσε πάντα έναν πλήρως εθελοντικό στρατό.

  [Επεξεργασία] Περού

Το Περού κατήργησε την στρατιωτική θητεία το 1999.

  [Επεξεργασία] Πορτογαλία

Η Πορτογαλία κατήργησε την υποχρεωτική στρατιωτική θητεία στις 19 Νοεμβρίου 2004.

  [Επεξεργασία] Πρώην Γιουγκοσλαβική Δημοκρατία της Μακεδονίας

Η Πρώην Γιουγκοσλαβική Δημοκρατία της Μακεδονίας κατήργησε την στρατιωτική θητεία τον
Οκτώβριο του 2006.^[18]

  [Επεξεργασία] Ρουμανία

Η Ρουμανία κατήργησε την υποχρεωτική στρατιωτική θητεία στις 23 Οκτωβρίου 2006.^[19]
Η κατάργηση ήταν αποτέλεσμα της συνταγματικής αναθεώρησης του 2003 που επέτρεπε στη
Βουλή να κάνει τη στρατιωτική θητεία προαιρετική. Το Ρουμανικό Κοινοβούλιο ψήφισε την
κατάργηση της θητείας τον Οκτώβριο του 2005, με την Ρουμανία να πραγματοποιεί μία
μεταρρύθμιση για την οποία είχε δεσμευτεί κατά την εισχώρησή της στο ΝΑΤΟ.

  [Επεξεργασία] Σλοβακία

Η Σλοβακία κατήργησε την υποχρεωτική στρατιωτική θητεία την 1 Ιανουαρίου 2006.

  [Επεξεργασία] Σλοβενία

Ο πρωθυπουργός της Σλοβενίας Άντον Ροπ κατήργησε την υποχρεωτική στρατιωτική θητεία
στις 9 Σεπτεμβρίου 2003.

  [Επεξεργασία] Σουηδία

Η χώρα κατήργησε επίσημα τη στρατιωτική θητεία την 1η Ιουλίου 2010.

  [Επεξεργασία] Τανζανία

Η Τανζανία έχει καταργήσει την στρατιωτική θητεία.

  [Επεξεργασία] Τζαμάικα

Στην Τζαμάικα η στρατιωτική θητεία είναι προαιρετική για πολίτες άνω των 18 ετών.
Νεώτεροι νεοσύλλεκτοι μπορούν να καταταγούν με γονική συναίνεση.

  [Επεξεργασία] Τσεχία

Η Τσεχία κατήργησε την στρατιωτική θητεία στις 31 Δεκεμβρίου 2004.^[20]

[Επεξεργασία] Χώρες με υποχρεωτική στρατιωτική θητεία

  [Επεξεργασία] Αλβανία

Η Αλβανία έχει υποχρεωτική στρατιωτική θητεία η οποία αναμένεται να καταργηθεί μέχρι
τα τέλη του 2010, όταν όλος ο στρατός θα έχει μετατραπεί σε επαγγελματικό.

  [Επεξεργασία] Αρμενία

Η Αρμενία έχει δίχρονη υποχρεωτική στρατιωτική θητεία για άνδρες από 18 έως 27 ετών.

  [Επεξεργασία] Αυστρία

Η Αυστρία έχει υποχρεωτική στρατιωτική θητεία για άνδρες από 18 έως 35 ετών με καλή
φυσική κατάσταση. Από το 2006, η θητεία διαρκεί 6 μήνες. Οι αντιρρησίες συνείδησης
μπορούν να υπηρετήσουν εναλλακτική θητεία (Zivildienst) διάρκειας 9 μηνών.

Από την 1 Ιανουαρίου 1998 μπορούν να καταταγούν εθελοντικά και γυναίκες.

  [Επεξεργασία] Βερμούδες

Παρόλο που οι Βερμούδες νήσοι παραμένουν υπερπόντια κτήση του Ηνωμένου Βασιλείου,
εξακολουθούν να διατηρούν στρατιωτική θητεία. Οι στρατιώτες που θα υπηρετήσουν το
Σύνταγμα των Βερμούδων επιλέγονται μέσω κλήρου ανάμεσα στους άνδρες ηλικίας από 18
έως 32 ετών. Η στρατιωτική υπηρεσία είναι όμως ορισμένου χρόνου. Όποιος αντιτίθεται
έχει δικαίωμα να προσφίγει σε δικαστική επιτροπή.

  [Επεξεργασία] Βραζιλία

Οι άνδρες στη Βραζιλία οφείλουν να υπηρετήσουν 12μηνη θητεία όταν κλείσουν τα 18 τους
χρόνια. Ενώ σύμφωνα με το νόμο όλοι οι άρρενες πολίτες πρέπει να υπηρετήσουν, στην
πράξη ο στρατός επανδρώνεται από εθελοντές και μόνο ένα 5 με 10% των κληρωτών τελικά
υπηρετεί τη θητεία του.^[21] Τις περισσότερες φορές η κυβέρνηση δεν απαιτεί απο όσους
σπουδάζουν ή έχουν μόνιμη δουλειά να καταταγούν, ενώ και οι φοιτητές μπορούν να
παρακολουθήσουν ειδική στρατιωτική εκπαίδευση που αντικαθιστά την υποχρέωση
στράτευσης.

  [Επεξεργασία] Γερμανία

Η Γερμανία έχει εννιάμηνη υποχρεωτική στρατιωτική ή κοινωνική θητεία για τους άνδρες.
Οι γυναίκες μπορούν να καταγούν εθελοντικά και τους επιτρέπεται να αναλαμβάνουν
παρόμοια καθήκοντα με τους άνδρες. Οι αντιρρησίες συνείδησης μπορούν να ζητήσουν
άδεια για κοινωνική θητεία (Zivildienst) η οποία, σχεδόν πάντα, τους δίνεται. Η
συντριπτική πλειοψηφεία των νέων προτιμά την κοινωνική θητεία, κυρίως λόγω των
καλύτερων οικονομικών αποδοχών και την αναγνώριση της ως επαγγελματική εμπειρία.
Επίσης, στην περίπτωση της κοινωνικής θητείας, οι κληθέντες έχουν την δυνατότητα
μερικής απασχόλησης σε ιδιωτικούς τομείς.

Παρά τις πολλές εξαιρέσεις, η υπηρεσία είναι υποχρεωτική για όλους τους άνδρες
ηλικίας από 18 έως 23 ετών. Όσοι λαμβάνουν μέρος σε εκπαιδευτικά ή επαγγελματικά
προγράμματα εκπαίδευσης έχουν δικαίωμα να λάβουν αναβολή εώς ότου ολοκληρώσουν τα
προγράμματα αυτά και έπειτα, να εκπληρώσουν το εθνικό τους καθήκον. Αυτό όμως δεν
ισχύει για τους φοιτητές πανεπιστημίων, οι οποίοι οφείλουν να τελιώσουν την
εκπαίδευση τους χωρίς να χάσουν κανένα εξάμηνο για να μπορούν να κληθούν μετά.
Ειδάλλως, καλούνται πριν πάρουν το πτυχίο τους και, ως αποτέλεσμα, δεν έχουν δικαίωμα
συνέχειας σπουδών μετά την ολοκλήρωση της θητείας.

  [Επεξεργασία] Δανία

'Οπως περιγράφεται στο Σύνταγμα της Δανίας, §31,^[22] η στρατιωτική θητεία στη Δανία
είναι υποχρεωτική για όσους άνδρες μπορούν να υπηρετήσουν. Η διάρκειά της είναι 4
μήνες, και οι νεοσύλλεκτοι είναι ηλικίας από 18 έως 27 ετών. Οι Δανοί λαμβάνουν μία
επιστολή την περίοδο των 18^ων γενεθλίων τους η οποία ζητεί να διευκρινιστεί πότε θα
είναι διαθέσιμοι για να καταταγούν. Ανάλογα με το πότε, λαμβάνουν ειδοποίηση για να
πάνε στα στρατολογικά γραφεία όπου θα εξεταστούν φυσικά και ψυχολογικά. Ορισμένοι
όμως, ίσως να θεωρηθούν ακατάλληλοι οπότε δεν θα χρειαστεί να παρουσιαστούν.

Οι αντιρρησίες συνείδησης μπορούν να υπηρετήσουν 6 μήνες μη στρατιωτικής θητείας,
όπως για παράδειγμα στο Redningsberedskabet (ασχολούνται με την αντιμετώπιση φυσικών
καταστροφών όπως φωτιές, πλημμύρες, κλπ.) ή παρέχοντας βοήθεια σε χώρες του τρίτου
κόσμου.^[23]

  [Επεξεργασία] Ελβετία

Η Ελβετία έχει τη μεγαλύτερη πολιτοφυλακή στον κόσμο (220.000 άτομα, μαζί με τους
εφέδρους). Σύμφωνα με το Σύνταγμα, η στρατιωτική θητεία στην Ελβετία είναι
υποχρεωτική. Περιλαμβάνει 18 ή 21 εβδομάδες βασικής εκπαίδευσης καθώς και ετήσια
επανεκπαίδευση τριών εβδομάδων, μέχρι να καλυφθεί η περίοδος της θητείας (260 μέρες
για τους απλούς στρατιώτες). Η θητεία των γυναικών είναι προαιρετική αλλά ισότιμη. Οι
αντιρρησίες συνείδησης μπορούν να επιλέξουν την προσφορά κοινωνικής υπηρεσίας για 390
ημέρες. Οι απαλλαγές για λόγους υγείας έχουν αυξηθεί τα τελευταία χρόνια, και έτσι,
μόνο το 55% με 60% των Ελβετών ολοκληρώνει τη βασική εκπαίδευση.

  [Επεξεργασία] Ελλάδα

Κύριο άρθρο: Στρατιωτική θητεία στην Ελλάδα

Μέχρι το 2008, η Ελλάδα έχει θεσπίσει υποχρεωτική 12-μηνη στρατιωτική θητεία για τους
άνδρες. Παρόλο που η κυβέρνηση είχε αναγγείλει σταδιακή μείωση του χρόνου θητείας
στους 6 μήνες, και ανάπτυξη επαγγελματικού στρατού, η αρχικά 9-μηνη θητεία αυξήθηκε
σε 12-μηνη. Οι γυναίκες, μπορούν να υπηρετήσουν ως επαγγελματίες. Οι κληρωτοί
στρατιώτες λαμβάνουν μερική ασφαλιστική κάλυψη και συμβολικό μισθό 9 ευρώ το μήνα,
που σε αρκετές περιπτώσεις δεν επαρκούν για την μετακίνηση προς το στρατόπεδο. Παρ'
όλο που έχει θεσπιστεί εναλλακτική κοινωνική θητεία για τους αντιρρησίες συνείδησης,
η οποία και έχει σχεδόν διπλάσια διάρκεια απ' ότι η στρατιωτική, οι αντιρρησίες
έρχονται αντιμέτωποι με διώξεις και φυλάκιση, γεγονός για το οποίο η χώρα έχει
κατακριθεί έντονα από την οργάνωση Διεθνής Αμνηστία^[24].

[Επεξεργασία] Βλέπε επίσης

  • Πολιτοφυλακή
  • Αντιρρησίας συνείδησης
  • Στρατιωτική θητεία στην Ελλάδα
  • Εθελοντικός στρατός

[Επεξεργασία] Πηγές

 1. ↑ Office of the United Nations High Commissioner for Human Rights, Geneva,
    Switzerland, 1997, via Nationmaster:
    http://www.nationmaster.com/graph/mil_con-military-conscription
 2. ↑ The CIA World Fact book — Military service age and obligation.
    https://www.cia.gov/library/publications/the-world-factbook/fields/2024.html
 3. ↑ J. Jih. Dual Nationality, Conscription and Death Penalty.
    http://www.geocities.com/jusjih/dncdp.html
 4. ↑ سربازی داوطلبانه آري؛ اجباري نه
 5. ↑ NATO and the Defence Reform Commission: partners for progress 06/02/2006
    setimes.com
 6. ↑ [http://www.sofiaecho.com/article/bulgarias-last-conscripts/id_26420/catid_5
    Bulgaria's last conscripts 16:00 Fri 30 Nov 2007 - Petar Kostadinov The Sofia
    Echo]
 7. ↑ Bulgaria Scraps the Draft (New York Times)Jun 30, 2006 via YahooNews
 8. ↑ Bulgaria to abolish compulsory military service as of 2008 30/06/2006
    setimes.com
 9. ↑ "Bulgarian military service reduced", BBC News, May 17, 2000. Retrieved 31 May
    2006.
10. ↑ http://news.bbc.co.uk/2/hi/europe/1682777.stm France salutes end of military
    service, Thursday, 29 November, 2001, BBC News
11. ↑ EL GOBIERNO LO ADELANTA AL 31 DE DICIEMBRE elmundo.es
12. ↑ Law n. 772, 15 December 1972 [1]
13. ↑ Law nr. 226, 23 August 2004 [2]
14. ↑ Hrvatska uvodi profesionalnu od 1 sijecnja 2008
15. ↑ Latvia: Refusing to Bear Arms 2005 revision
16. ↑ [3], Lebanese Army (official website)
17. ↑ "The Islamization of Morocco", by Oliver Guitta, The Weekly Standard, October
    2, 2006
18. ↑ Macedonian Army phases out conscription 21/04/2006 setimes.com
19. ↑ Romania drops compulsory military service, United Press International, 23
    October 2006
20. ↑ [http://news.bbc.co.uk/2/hi/europe/4118461.stm Last conscripts leave Czech
    army, Rob Cameron, Wednesday, 22 December, 2004, BBC News]
21. ↑ Bernardes, Júlio. Military Service in Brazil declining. USP Notícias. July 24,
    2002. Retrieved September 11, 2007.
22. ↑ [http://www.folketinget.dk/pdf/constitution.pdf grundlov_eng.pmd
23. ↑ Borger.dk
24. ↑
    http://www.amnesty.org/en/library/asset/EUR25/009/2005/en/dom-EUR250092005en.html
    Greece has broken European consensus Amnesty International

Wiki letter w.svg Το άρθρο χρειάζεται επέκταση. Βοηθήστε τη Βικιπαίδεια επεκτείνοντάς
το!

   Ανακτήθηκε από
   "http://el.wikipedia.org/wiki/%CE%A3%CF%84%CF%81%CE%B1%CF%84%CE%B9%CF%89%CF%84%CE%B9%CE%BA%CE%AE_%CF%85%CF%80%CE%B7%CF%81%CE%B5%CF%83%CE%AF%CE%B1"
   Κρυμμένη κατηγορία: Επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Català
     • Česky
     • Deutsch
     • English
     • Español
     • فارسی
     • Suomi
     • Italiano
     • 한국어
     • Português
     • Русский
     • Sicilianu
     • Srpskohrvatski / Српскохрватски
     • Српски / Srpski
     • Svenska
     • Türkçe
     • Українська
     • 中文

     • Τελευταία τροποποίηση 12:59, 16 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
