   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Πάφος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 34°46′31″N 32°25′27″E﻿ /
   ﻿34.7753, 32.4242

                                   Πάφος
                      Sunset Paphos Castle by tomasNY.jpg
   Ηλιοβασίλεμα στο λιμανάκι
   Επαρχία:                        Επαρχία Πάφου
   Συντεταγμένες:            34°46′Β 32°25′Α
   Έκταση:                          400 χμ²
   Πληθυσμός:                    47.530 (απογραφή 2001)
   Δήμαρχος:                      Σάββας Βέργας
   Ιστοσελίδα:                  Δήμος Πάφου
   Υψόμετρο:                      30 μ.
   Ζώνη Ώρας                      EΕT (UTC+2)
   Τηλεφωνικός κωδικός: +357 26
   Aεροδρόμιο:                   Διεθνές Αεροδρόμιο
                                          Πάφου (κωδ. PFO)

   [IMG]
   [IMG]
   Συνοπτική παρουσίαση της Πάφου

   Η Πάφος είναι πόλη στο νοτιοδυτικό τμήμα
   της Κύπρου, πρωτεύουσα της ομώνυμης
   επαρχίας και ένα από τα πιο σημαντικά
   αρχαία βασίλεια της νήσου. Μεταξύ άλλων,
   ήταν διάσημο και ως κέντρο λατρείας της
   θεάς Αφροδίτης. Η πόλη χωρίζεται σε δύο
   επίπεδα: Στην Πάφο, γνωστή και ως Κτήμα
   που είναι το εμπορικό κέντρο της πόλης
   και την Κάτω Πάφο πού βρίσκεται
   χαμηλότερα και παραλιακά και είναι ο
   κατ' εξοχήν τουριστικός προορισμός του
   νησιού. Όλος ο αρχαιολογικός χώρος της
   Πάφου βρίσκεται υπό την προστασία της
   UNESCO από το 1980.

   Πίνακας περιεχομένων

     * 1 Ιστορία
     * 2 Πολιτισμός
     * 3 Οικονομία
     * 4 Κλίμα
     * 5 Εξωτερικές συνδέσεις
     * 6 Παραπομπές

[Επεξεργασία] Ιστορία

   Το όνομα της πόλης συνδέεται με τη θεά
   Αφροδίτη, δεδομένου ότι Πάφος ήταν το
   όνομα της μυθολογικής κόρης της
   Αφροδίτης και του Πυγμαλίωνα. Ο
   Απολλόδωρος ο Αθηναίος αναφέρει τον
   Κινύρα ως ιδρυτή της Πάφου «Κινύρας εν
   Κύπρω παραγενόμενος συν λαώ έκτισε
   Πάφον»^[1]. Ο δε Λουτάτιος, θεωρεί τον
   Πάφο, γιο του Κινύρα, ως θεμελιωτή της
   Πόλης, αν και κατά τον Ισίδωρο, την Πάφο
   έκτισε ο Πάφος, γιος του Τυφώνος. Επίσης
   ο Παυσανίας και ο Όμηρος αναφέρουν σαν
   ιδρυτή της Πάφου και της Παλαίπαφου τον
   Αγαπήνορα, Αρκάδα Βασιλιά της Τεγέας που
   μετά την επιστροφή του από τον Τρωικό
   πόλεμο ίδρυσε την Παλαίπαφο, τα σημερινά
   Κούκλια. Μεγάλο ενδιαφέρον δείχνει και ο
   οικισμός Μαα - Παλαιόκαστρο που φέρει
   πολλά κοινά με άλλα μυκηναϊκά κτίσματα -
   οχυρά. Τα κυπριακά βασίλεια είναι γνωστό
   ότι διαλύθηκαν κατά τα τέλη του 4ου π.Χ.
   αιώνα από τον Πτολεμαίο Α', έναν από τους
   διαδόχους του Μεγάλου Αλεξάνδρου. Λίγο
   πιο πριν ο τελευταίος βασιλιάς της
   Πάφου, ο Νικοκλής, είχε μεταφέρει την
   έδρα του βασιλείου του δυτικότερα, σε
   πιο κατάλληλη τοποθεσία, που ονομάσθηκε
   Νέα Πάφος (η σημερινή Κάτω Πάφος). Η Νέα
   Πάφος έμελλε να γνωρίσει λαμπρές ημέρες
   δόξας κατά τα ελληνιστικά χρόνια, ως
   έδρα των κυβερνητών της Κύπρου, η οποία
   και είχε ενταχθεί στο βασίλειο των
   Πτολεμαίων, των Ελλήνων βασιλέων της
   Αιγύπτου.

   Κατά τα ελληνιστικά χρόνια η Πάφος έγινε
   πρωτεύουσα της Κύπρου. Όταν η Κύπρος
   κατακτήθηκε από τους Ρωμαίους, το 58 π.Χ.,
   παρέμεινε πρωτεύουσα της Κύπρου και
   έδρα των Ρωμαίων κυβερνητών του νησιού.
   Ήταν τότε με ναούς, επαύλεις, ανάκτορα,
   θέατρο, ωδείο και πολλά άλλα εντυπωσιακά
   οικοδομήματα, καθώς και τειχισμένη με
   ισχυρά τείχη. Τα εξαίρετα και άφθονα
   ψηφιδωτά δάπεδα της Πάφου, που συνεχώς
   αποκαλύπτονται από την αρχαιολογική
   σκαπάνη, μαρτυρούν την ακμή της πόλης, η
   οποία όμως υπέφερε κατά καιρούς και από
   ισχυρούς σεισμούς.

   Πάφος (Κύπρος)
                                   Πάφος
   Πάφος
   Η θέση της Πάφου στον χάρτη

   Το 45 μ.Χ. έφθασαν στην Πάφο οι απόστολοι
   Βαρνάβας, Παύλος και Μάρκος, κατά τη
   διάρκεια της πρώτης αποστολικής
   περιοδείας στην Κύπρο. Παρά το ότι η
   παράδοση λέγει ότι στην Πάφο ο απόστολος
   Παύλος εισέπραξε "σαράντα παρά μίαν"
   (δηλαδή 39) μαστιγώσεις, ωστόσο
   μαρτυρείται, αντίθετα, ότι εκεί είχε
   κηρύξει το Χριστιανισμό και ενώπιον
   αυτού τούτου του Ρωμαίου κυβερνήτη, του
   Σεργίου Παύλου, ο οποίος και αποδέχθηκε
   τη νέα θρησκεία. Έτσι, η Κύπρος έγινε η
   πρώτη χώρα στον κόσμο που κυβερνήθηκε
   από έναν Χριστιανό.

   Κατά τα βυζαντινά χρόνια η Πάφος έχασε
   τα πρωτεία, επειδή πρωτεύουσα έγινε η
   Σαλαμίς. Οι σεισμοί αλλά και οι
   επανειλημμένες αραβικές επιδρομές,
   μεταξύ του 7ου και του 10ου μ.Χ. αιώνα,
   οδήγησαν την πόλη στην παρακμή. Από τα
   μεσαιωνικά χρόνια η πόλη άρχισε να
   γίνεται γνωστή και με την ονομασία
   Κτήμα, επειδή αποτέλεσε κτήμα βασιλικό
   (φέουδο). Ήταν τότε το δυτικό λιμάνι της
   Κύπρου, καθώς και επισκοπική έδρα. Η πόλη
   γνώρισε τη μεγαλύτερή της παρακμή κατά
   την περίοδο της Τουρκοκρατίας (1570-1878).
   Κατά την Αγγλοκρατία είχαν
   κατασκευαστεί αρκετά έργα, αλλά η πόλη
   μπορεί να θεωρηθεί πως γνωρίζει ακμή
   μετά το 1974, όπου αρκετοί πρόσφυγες είχαν
   μετακινηθεί εδώ λόγω της Τούρκικής
   εισβολής. Σήμερα είναι μια πόλη γραφική
   και συνάμα σύγχρονη, που δεν έχει να
   ζηλέψει τίποτα απ' τις υπόλοιπες πόλεις
   του νησιού.

[Επεξεργασία] Πολιτισμός

   Η πολύ μεγάλη πολιτιστική κληρονομιά
   που άφησαν στην πόλη και την περιοχή της
   Πάφου τα 4000 σχεδόν χρόνια ύπαρξής της,
   κατέστησαν την Πάφο ουσιαστικά ένα
   μεγάλο, ανοικτό μουσείο. Για αυτό τον
   λόγο η UNESCO πρόσθεσε απλά ολόκληρη την
   πόλη στον κατάλογο παγκόσμιας
   πολιτιστικής κληρονομιάς της.
   Πραγματικός θησαυρός θεωρούνται τα
   ψηφιδωτά που ανευρέθησαν μετά από
   ανασκαφές στην Κάτω Πάφο, στην Οικία του
   Διονύσου, την Οικία του Αιώνος και την
   Οικία του Θησέως, και τα οποία
   διατηρήθηκαν σε πάρα πολύ καλή
   κατάσταση κάτω από την γη για 16 αιώνες
   μέχρι την τυχαία ανακάλυψή τους στα
   τελευταία χρόνια και αποκάλυψή τους
   μετά από πολλών χρόνων ανασκαφές.

   Στην ίδια περιοχή βρίσκονται και οι
   Τάφοι των Βασιλέων, που πιστεύεται ότι
   αποτελούν νεκροταφείο πλούσιων κατά την
   Ρωμαϊκή εποχή. Οι τάφοι χρονολογούνται
   από τον 4ο αιώνα. Επίσης η στήλη του
   Αποστόλου Παύλου, οπού ο Απόστολος
   βασανίστηκε και μαστιγώθηκε με «σαράντα
   παρά μία» ως τιμωρία για την εισαγωγή
   «καινών δαιμονίων» στον τόπο κατά την
   Ιεραποστολική του δράση. Στην ίδια
   περιοχή βρίσκονται, κάτω από την
   επιφάνεια της γης οι κατακόμβες της
   Αγίας Σολομωνής και του Αγ. Λαμπριανού
   όπου γίνονταν οι πρώτες θρησκευτικές
   τελετές από τους Χριστιανούς όταν
   διώκονταν. Στην πρώτη μάλιστα, αυτή της
   Αγίας Σολομωνής σώζονται και
   τοιχογραφίες.

   Επίσης στην ευρύτερη περιοχή των
   ψηφιδωτών βρίσκονται και τρία αρχαία
   θέατρα από τα οποία διατηρούνται μόνο τα
   δύο, το γνωστότερο από τα οποία είναι το
   «Αρχαίο Ωδείο» της Πάφου. Πρόκειται για
   ρωμαϊκό ωδείο το οποίο χρησιμοποιείται
   και σήμερα για παραστάσεις. Σώζονται
   επίσης κοντά στο Αρχαίο Ωδείο μέρος των
   τειχών της Πάφου, χαλάσματα της Ρωμαϊκής
   Αγοράς όπως και του Ασκληπιείου.

   Πιο σύγχρονα μνημεία όπως το κάστρο
   «Σαράντα Κολώνες» απόμεινάρι της εποχής
   των Λουζινιανών, όπως και το σήμα
   κατατεθέν της Πάφου, το περίφημο κάστρο
   που βρίσκεται στο λιμανάκι της Πάφου και
   είχε κτιστεί για προστασία του λιμανιού
   από επιδρομείς αρχικά από τους
   Βυζαντινούς, και έπειτα από τους
   Λουζινιανούς τον 13ο αιώνα.

   Όλα τα πιο πάνω εντάχθηκαν σε ένα
   αρχαιολογικό πάρκο, που καλύπτει την
   περιοχή από το λιμάνι της πόλης μέχρι
   και τους τάφους των Βασιλέων, προσβάσιμο
   μόνο από πεζούς, ενώ ακόμα και σήμερα
   πολλές αποστολές από διάφορα
   πανεπιστήμια του εξωτερικού
   καταφθάνουν στην περιοχή για ανασκαφές
   αφού ένα πολύ μικρό ποσοστό της έχει
   ανασκαφεί πλήρως.

[Επεξεργασία] Οικονομία

   Η οικονομία της Πάφου στηρίζεται κατά
   μεγάλο μέρος στην ανεπτυγμένη
   τουριστική της βιομηχανία. Κάθε χρόνο
   εκατοντάδες χιλιάδες είναι οι τουρίστες
   που επισκέπτονται την πόλη.

[Επεξεργασία] Κλίμα

   Το κλίμα της Κύπρου κάνει τους θερινούς
   μήνες έναν δημοφιλή χρόνο για τον
   τουρισμό στην Πάφο, όταν η θερμοκρασία
   ανέρχεται σε περίπου 30-35 βαθμούς
   Κελσίου. Εντούτοις, λόγω του πολύ ήπιου
   χειμώνα, αρκετοί τουρίστες έρχονται
   τους χειμερινούς μήνες και ασχολούνται
   με δραστηριότητες όπως το περπάτημα και
   την ποδηλασία.

     Μήνας      Ιαν Φεβ Μαρ Απρ Μάιος Ιουν Ιούλ Αύγ Σεπ Οκτ Νοέ Δεκ Έτος
 Μέση Ψηλή   16.9   16.7   18.0   21.2   24.1       27.7     29.7     30.3   28.7   26.7   22.3   18.6   23.4
     °C (°F)       (62.4) (62.0) (64.4) (70.1) (75.3)     (81.8)   (85.4)   (86.5) (83.6) (80.0) (72.1) (65.4) (74.1)
      Μέση       7.5    7.0    8.0    10.7   14.0       17.5     20.0     20.6   18.4   16.2   12.2   9.3    13.5
  Χαμηλή °C   (45.5) (44.6) (46.4) (51.2) (57.2)     (63.5)   (68.0)   (69.0) (65.1) (61.1) (53.9) (48.7) (56.3)
       (°F)
Βροχόπτωση 67.7   55.9   40.3   15.8   6.8        0.9      0.4      0.0    5.2    22.0   74.1   86.8   375.7
        (mm)
Πηγή: Μετεωρολογική Υπηρεσία, [1] Σημείο Μετρήσεων Διεθνές
Αεροδρόμιο Πάφου

[Επεξεργασία] Εξωτερικές συνδέσεις

     * Δήμος Πάφου
     * Ένωση Δήμων Κύπρου

[Επεξεργασία] Παραπομπές

    1. ↑ [...]ἐγέννησε Κινύραν. οὗτος ἐν
       Κύπρῳ, παραγενόμενος σὺν λαῷ, ἔκτισε
       Πάφον [...],Απολλόδωρου Βιβλιοθήκη Γ΄

   π • σ • ε
                         Δήμοι της Κύπρου
                             Άγιος Δομέτιος •
                             Αγλαντζιά • Δάλι •
   Επαρχία            Έγκωμη • Κυθρέα •
   Λευκωσίας        Λακατάμια • Λατσιά •
                             Λεύκα • Λευκωσία •
                             Μόρφου • Στρόβολος
                             Άγιος Αθανάσιος •
   Επαρχία            Γερμασόγεια • Κάτω
   Λεμεσού            Πολεμίδια • Λεμεσός
                             • Μέσα Γειτονιά            Flag of
   Επαρχία            Αθηένου • Αραδίππου    Cyprus
   Λάρνακας          • Λάρνακα • Λεύκαρα
                             Αγία Νάπα • Ακανθού •
   Επαρχία            Αμμόχωστος •
   Αμμόχωστου      Δερύνεια •
                             Λευκόνοικο • Λύση •
                             Παραλίμνι
   Επαρχία Πάφου Γεροσκήπου • Πάφος •
                             Πέγεια • Πόλις
   Επαρχία            Καραβάς • Κερύνεια •
   Κερύνειας        Λάπηθος

   π • σ • ε
                           Επαρχία Πάφου
   Δήμοι           Γεροσκήπου • Πάφος • Πέγεια
                        • Πόλις
                        Αγία Βαρβάρα • Αγία Μαρίνα
                        Κελοκεδάρων • Αγία Μαρίνα
                        Χρυσοχούς • Αγία Μαρινούδα
                        • Άγιος Γεώργιος
                        Κελοκεδάρων • Άγιος
                        Δημητριανός • Άγιος
                        Ισίδωρος • Άγιος Ιωάννης
                        Σαλαμιού • Άγιος Νικόλαος
                        Σαλαμιού • Ακουρσός •
                        Αμαργέτη • Αναδιού •
                        Αναρίτα • Ανδρολύκου •
                        Αξύλου • Αργάκα • Αρμίνου •
                        Άρμου • Ασπρογιά • Αχέλεια
                        • Βρέτσια • Γαλαταριά •
                        Γιαλιά • Γιόλου • Γουδί •
                        Δρούσια • Δρύμου • Δρυνιά •
                        Ελεδιώ • Έμπα • Επισκοπή •
                        Ευρέτου • Ζαχαριά • Θελέτρα
                        • Ίνια • Ιστιντζιόν •
                        Κάθηκας • Καλλέπια •
                        Κανναβιού • Καραμούλληδες •
                        Κάτω Ακουρδάλια • Κάτω
                        Αρόδες • Κέδαρες •
                        Κελοκέδαρα • Κιδάσι •
                        Κινούσα • Κισσόνεργα •
                        Κοίλη • Κοιλίνια • Κονιά •
                        Κούκλια Πάφου • Κούρτακα •
                        Κρήτου Μαρόττου • Κρήτου
                        Τέρρα • Λαπηθιού • Λάσα •
                        Λειβάδι • Λέμπα • Λεμώνα •
   Κοινότητες Λετύμπου • Λουκρούνου •
                        Λυσός • Μακούντα •
                        Μαμούνταλι • Μαμώνια •
                        Μαντριά • Μαραθούντα •
                        Μάρωνας • Μελάδια •
                        Μελάνδρα • Μέσα Χωριό •
                        Μέσανα • Μεσόγη • Μηλιά
                        Πάφου • Μηλιού • Μούσερε •
                        Νατά • Νέα Δήμματα • Νέο
                        Χωριό Πάφου • Νικόκλεια •
                        Πάνω Ακουρδάλια • Πάνω
                        Αρόδες • Πάνω Αρχιμανδρίτα
                        • Πάνω Παναγιά • Πελαθούσα
                        • Πενταλιά • Περιστερώνα
                        Χρυσοχούς • Πιταρκού •
                        Πολέμι • Πραιτώρι •
                        Πραστειό Κελοκεδάρων •
                        Πωμός • Σαλαμιού • Σαραμά •
                        Σίμου • Σκούλλι • Σουσκιού
                        • Στατός-Άγιος Φώτιος •
                        Σταυροκόννου • Στενή •
                        Στρουμπί • Τάλα • Τέρρα •
                        Τίμη • Τραχυπέδουλα •
                        Τρεμιθούσα Πάφου •
                        Τριμιθούσα Χρυσοχούς •
                        Τσάδα • Φάλια • Φασλί •
                        Φασούλα Κελοκεδάρων •
                        Φιλούσα Κελοκεδάρων •
                        Φιλούσα Χρυσοχούς •
                        Φοίνικας • Φοίτη • Χλώρακα
                        • Χολέτρια • Χόλη • Χούλου
                        • Χρυσοχού • Ψάθι
                        Άγιος Γεώργιος Πέγειας •
                        Άγιος Μερκούριος • Άγιος
                        Φώτιος • Αγυιά Πάφου •
                        Αμπελίτης • Αναβαργός •
                        Κάτω Αργάκα • Κάτω
                        Αρχιμανδρίτα • Κάτω Γιαλιά
                        • Κάτω Παναγιά • Κάτω Πάφος
   Οικισμοί     • Κάτω Στρουμπί • Κολώνη •
                        Κτήμα • Λαγούδια • Λατσί •
                        Λιζάτα • Λίμνη • Μαλούντα
                        Πάφου • Μελαμιού •
                        Μυρμιγκώφ • Μωρό Νερο •
                        Παλιάμπελα • Πάνω Στρουμπί
                        • Πέραβασα • Πιττοκόπος •
                        Πότιμα • Προδρόμι • Στατός
                        • Σταυρός της Ψώκας

   Ανακτήθηκε από
   "http://el.wikipedia.org/wiki/%CE%A0%CE%AC%CF%86%CE%BF%CF%82"
   Κατηγορίες: Πόλεις της αρχαίας Κύπρου |
   Πάφος | Δήμοι της Κύπρου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Brezhoneg
     * Català
     * Česky
     * Dansk
     * Deutsch
     * English
     * Español
     * Eesti
     * Suomi
     * Français
     * עברית
     * Hrvatski
     * Magyar
     * Italiano
     * 日本語
     * 한국어
     * Lietuvių
     * Македонски
     * Монгол
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Sicilianu
     * Slovenčina
     * Српски / Srpski
     * Svenska
     * Türkçe
     * Українська
     * Tiếng Việt
     * Winaray
     * 中文

     * Τελευταία τροποποίηση 23:26, 4
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
