   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Γεγονότα Μαΐου 2007

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   31 Μαΐου 2007 (Πέμπτη)
     • Flag of Turkey.svg Τουρκία : Ψηφίζεται εκ νέου από την Εθνοσυνέλευση
       η αναθεώρηση του Συντάγματος, με την οποία θα αλλάξει και ο τρόπος
       εκλογής του Προέδρου της Δημοκρατίας (θα εκλέγεται απευθείας από το
       λαό).
     • Flag of Latvia 2-3.png Λεττονία : Νέος Πρόεδρος της χώρας εκλέγεται
       από το Κοινοβούλιο ο Βάλντις Ζάτλερς.

   in.gr

     • Λαϊκή Δημοκρατία της Κίνας Κίνα : Ανακοινώθηκε ότι το Φεβρουάριο
       απεβίωσε ο Ζιανγκ Ζιανγκ, το μοναδικό πάντα που γεννήθηκε σε
       αιχμαλωσία και απελευθερώθηκε στη φύση στην Κίνα. Το γιγάντιο πάντα
       σκοτώθηκε κυνηγημένο από άλλα αρσενικά.

   in.gr

     • Ελ Σαλβαδόρ Ελ Σαλβαδόρ : Από καταρρακτώδεις βροχοπτώσεις έπειτα απο
       την τροπική καταιγίδα «Μπάρμπαρα» βρήκαν το θάνατο τουλάχιστον 12
       άνθρωποι στη χώρα αυτή και στη Δομηνικανή Δημοκρατία.
     • Flag of Brazil.svg Βραζιλία : Ανακαλύφθηκε αυτόν το μήνα στον
       Αμαζόνιο μια νέα φυλή, η Metyktire, η οποία αποτελείται από περίπου
       87 ανθρώπους. Η εν λόγω φυλή αποτελεί υποομάδα των Καγιάπο.

   (The Star)

   30 Μαΐου 2007 (Τετάρτη)
     • Ανευρίσκεται νεκρή μία από τους δύο αγνοουμένους της σαββατιάτικης
       τραγωδίας στο Λούσιο ποταμό (πνιγμός εκδρομέων).
     • Flag of Bulgaria (WFB 2004).gif Βουλγαρία : Κυρώνεται από τη Βουλή η
       συμφωνία για την κατασκευή του πετρελαιαγωγού
       Μπουργκάς-Αλεξανδρούπολης.
     • Flag of the United States (3-2 aspect ratio).svg ΗΠΑ : Ο Αμερικανός
       πρόεδρος Τζορτζ Μπους επιλέγει τον Ρόμπερτ Ζέλικ ως το νέο αρχηγό της
       Παγκόσμιας Τράπεζας, στη θέση του Πολ Γούλφοβιτς.
     • Ταϊλάνδη Ταϊλάνδη :Το Συνταγματικό Δικαστήριο της Ταϊλάνδης διατάσσει
       τη διάλυση του κόμματος του έκπτωτου Πρωθυπουργού της χώρας Τακσίν
       Σιναγουάτρα, αποκλείοντάς τον από την πολιτική.
     • Σε 428 ακτές και 9 μαρίνες στην Ελλάδα θα κυματίζει φέτος η Γαλάζια
       Σημαία, όπως ανακοινώνεται από την Ελληνική Εταιρεία Προστασίας της
       Φύσης.

   29 Μαΐου 2007 (Τρίτη)
     • Η Ρωσία εκτοξεύει διηπειρωτικό βαλλιστικό πύραυλο, για τον οποίο
       ισχυρίζεται ότι δεν εντοπίζεται από τα συστήματα αντιπυραυλικής
       άμυνας.
     • Νιγηρία: Ο Ουμάρου Γιαρ Άντουα ορκίζεται Πρόεδρος.

   28 Μαΐου 2007 (Δευτέρα)
     • Τις πρώτες επίσημες συνομιλίες εδώ και 27 χρόνια είχαν ΗΠΑ και Ιράν
       στη Βαγδάτη, με θέμα το Ιράκ.
     • Η Ρίγιο Μόρι αναδεικνύεται στο Μεξικό νικήτρια του διαγωνισμού
       ομορφιάς Μις Υφήλιος.

   27 Μαΐου 2007 (Κυριακή)
     • Ουκρανία: Τερματίζεται η πολιτική κρίση στη χώρα έπειτα από τη
       συμφωνία για διεξαγωγή πρόωρων εκλογών στις 30 Σεπτεμβρίου.
     • Συρία: Με ειδικό δημοψήφισμα πίστης στον Πρόεδρο, εγκρίνεται με 97,6%
       υπέρ, μια ακόμα προεδρική θητεία του Μπασάρ αλ Άσαντ.
     • Ολοκληρώνεται το Κινηματογραφικό Φεστιβάλ Καννών. Η ρουμανική ταινία
       του Κρίστιαν Μουντζίου 4 μήνες, 3 εβδομάδες και 2 μέρες κερδίζει το
       Χρυσό Φοίνικα. Το Μέγα Βραβείο κερδίζει η ταινία Το δάσος του Μογκάρι
       της Γιαπωνέζας Ναόμι Καουάσε.
     • Βενεζουέλα: Χιλιάδες άτομα κατεβαίνουν στους δρόμους, προκειμένου να
       διαδηλώσουν για το κλείσιμο του Radio Caracas Television (RCTV).

   26 Μαΐου 2007 (Σάββατο)
     • Σε τραγωδία καταλήγει εκδρομή στον ποταμό Λούσιο. Παρασύρθηκαν από τα
       ορμητικά νερά του ποταμού. Ο θλιβερός απολογισμός είναι 6 νεκροί, 2
       αγνοούμενοι και 10 διασωθέντες.

   25 Μαΐου 2007 (Παρασκευή)
     • Ονομάζεται από τον Πρόεδρο της Δημοκρατίας Κάρολο Παπούλια η γέφυρα
       του Ρίου- Αντιρρίου. Παίρνει το όνομα του Χαρίλαου Τρικούπη.
     • Ο Βρετανός Τόνι Ράιτ κατέρριψε το παγκόσμιο ρεκόρ αγρύπνιας μένοντας
       άυπνος σε ένα μπαρ για 11 ολόκληρα ημερόνυχτα.

   24 Μαΐου 2007 (Πέμπτη)
     • Από έκρηξη σε ανθρακωρυχείο στη Σιβηρία σκοτώνονται 38 άτομα και
       άγνωστος αριθμός ατόμων τραυματίζεται.
     • Διεξάγονται γενικές εκλογές στην Ιρλανδία.

   23 Μαΐου 2007 (Τετάρτη)
     • Με αφορμή τη σημερινή παγκόσμια ημέρα κατά του καπνίσματος, η
       Ευρωπαϊκή Επιτροπή προειδοποιεί, ότι σε ετήσια βάση, περίπου 650
       χιλιάδες καπνιστές και 80 χιλιάδες παθητικοί καπνιστές στην Ευρώπη
       χάνουν τη ζωή τους. Μάλιστα, σύμφωνα με την κοινοτική δημοσκόπηση για
       το κάπνισμα, το 42% των Ελλήνων δηλώνουν καπνιστές, έναντι 32% του
       ευρωπαϊκού μέσου όρου. Εννέα στους δέκα Έλληνες καπνιστές, δηλώνουν
       ότι είναι τακτικοί και σε καθημερινή βάση καπνιστές, ενώ το 53% των
       Ελλήνων καπνιστών δηλώνουν πως καπνίζουν πάνω από 20 τσιγάρα
       ημερησίως. Πηγή: Ελεύθερος Τύπος
     • Τελούνται στην Κάρπαθο τα αποκαλυπτήρια του μνημείου του σμηναγού
       Κώστα Ηλιάκη, ο οποίος σκοτώθηκε πριν από ένα χρόνο νότια της
       Καρπάθου, επιχειρώντας αναχαίτιση τουρκικών πολεμικών αεροσκαφών.

   22 Μαΐου 2007 (Τρίτη)
     • Λίβανος: Καταρρέει, μέσα σε λιγότερο από μία ώρα από την ανακοίνωσή
       της, η εκεχειρία στην περιοχή. Είναι η τρίτη συνεχόμενη μέρα άγριων
       συγκρούσεων ισλαμιστών μαχητών με δυνάμεις του λιβανικού στρατού.
     • Τουρκία: Από έκρηξη βόμβας δίπλα σε στάση λεωφορείου βρίσκουν το
       θάνατο 5 άτομα και περισσότερα από 60 τραυματίζονται, σε πολυσύχναστο
       δρόμο της συνοικίας Ουλούς της Άγκυρας.

   21 Μαΐου 2007 (Δευτέρα)
     • Με ομογενείς στην Αυστραλία συναντάται ο Πρωθυπουργός Κώστας
       Καραμανλής, ο οποίος συνεχίζει την περιοδεία του στην Ωκεανία.
     • Υπογράφεται η σύμβαση για τη λειτουργία του Διεθνούς Πανεπιστημίου
       Ελλάδος, στη Θεσσαλονίκη.
     • Το ιστορικό ιστιοφόρο Cutty Sark, που είναι αγκυροβολημένο στο
       Γκρίνουιτς, ανατολικά του Λονδίνου, υφίσταται μεγάλες καταστροφές από
       πυρκαγιά.

   20 Μαΐου 2007 (Κυριακή)
     • Στην κοινότητα Κερί της Ζακύνθου κυματίζει η μεγαλύτερη ελληνική
       σημαία στον κόσμο, με εμβαδό 667,89 τετραγωνικά μέτρα . H σημαία
       πρόκειται να καταχωρηθεί στο βιβλίο των ρεκόρ Γκίνες, στην κατηγορία
       της και αναρτήθηκε σε μόνιμο ιστό ύψους 50 μέτρων.
     • Φθάνει στη Νέα Ζηλανδία για επίσημη επίσκεψη ο Πρωθυπουργός Κώστας
       Καραμανλής.
     • Βουλγαρία: Διεξάγονται οι πρώτες Ευρωεκλογές στη χώρα, με νικητές
       τους Σοσιαλιστές.
     • Τουρκία: Δεκάδες χιλιάδες κεμαλιστές διαδηλώνουν στη Σαμψούντα
       εναντίον της κυβέρνησης Ερντογάν.
     • Γιγάντια κύματα (ξυπνούν μνήμες από το τσουνάμι πλήττουν τη
       Νοτιανατολική Ασία (Ινδονησία, Μαλδίβες), με 1 νεκρό.
     • Πρόεδρος του Ανατολικού Τιμόρ ορκίζεται ο Ζοζέ Ράμος Ορτά.
     • Σε σφοδρή ανταλλαγή πυρών μεταξύ ανδρών του λιβανικού στρατού και
       ενόπλων που ανήκουν σε οργάνωση συνδεόμενη με την Αλ Κάιντα
       σκοτώνονται τουλάχιστον 20 άτομα σε στρατόπεδο Παλαιστινίων προσφύγων
       στην Τρίπολη του βόρειου Λιβάνου.
     • Έπειτα από πέντε χρόνια στη βάση του Γκουαντάναμο επιστρέφει στην
       πατρίδα του ο Αυστραλός Ντέιβιντ Χικς, καταδικασθείς από αμερικανικό
       στρατοδικείο για υποστήριξη της τρομοκρατίας. Ο 31χρονος εξασφάλισε
       τη μείωση της ποινής του σε επτά μήνες από επτά χρόνια, υπογράφοντας
       συμφωνία αποδοχής των κατηγοριών.
     • Ο Παγκόσμιος Οργανισμός Υγείας αποφασίζει ξανά να αναβάλει έως το
       2011 την απόφαση για το χρόνο που θα καταστραφούν τα τελευταία γνωστά
       δείγματα του ιού της ευλογιάς, ο οποίος εξαλείφθηκε από τον πλανήτη
       πριν από σχεδόν τρεις δεκαετίες.
     • Βιετνάμ: Στις βουλευτικές εκλογές, το κυβερνών Μέτωπο της
       Βιετναμέζικης Πατρίδας κερδίζει 492 από τις συνολικά 493 έδρες.

   19 Μαΐου 2007 (Σάββατο)
     • Χωρίς προβλήματα κυλάει η πρώτη ημέρα των Πανελλαδικών Εξετάσεων.
     • Σφοδρές συγκρούσεις ξεσπούν στο Αφγανιστάν με 67 Ταλιμπάν και τρεις
       Γερμανούς στρατιώτες νεκρούς.
     • Σε δημοψήφισμα στη Ρουμανία, οι ψηφοφόροι με 75% αποφασίζουν να μην
       καθαιρεθεί τελικά ο Πρόεδρος Τραϊάν Μπασέσκου και να επιστρέψει στην
       προεδρία.
     • Ανατολικό Τιμόρ: Ο Εστανισλάου ντα Σίλβα διορίζεται Πρωθυπουργός.

   18 Μαΐου 2007 (Παρασκευή)
     • Ανακοινώνεταιη σύνθεση της νέας γαλλικής κυβέρνησης, με επικεφαλής το
       Φρανσουά Φιγιόν. Υπουργός Εξωτερικών αναλαμβάνει ο Μπερνάρ Κουσνέρ.
     • Συνεχίζεται το συνέδριο του ΠΑΣΟΚ, με ομιλία του Προέδρου του, Γ.
       Παπανδρέου.
     • Ολοκληρώνονται οι συνομιλίες μεταξύ 166 κρατών, όπου υποτίθεται ότι
       θα κυριαρχούσε το θέμα του φαινομένου του θερμοκηπίου και θα
       αναζητούνταν τρόποι αποφυγής της καταστροφής του περιβάλλοντος.
     • Φιλιππίνες: Τρεις άνθρωποι σκοτώνονται και 35 τραυματίζονται σε
       βομβιστική επίθεση σε σταθμό λεωφορείων στην πόλη Κοταμπάτο.
     • Βενεζουέλα: Τουλάχιστον 29 άνθρωποι σκοτώνονται και πέντε
       τραυματίζονται σοβαρά από σύγκρουση δύο οχημάτων και πυρκαγιά που
       ξέσπασε στο ένα εξ αυτών κοντά στην πόλη Μπαρκισιμέτο.
     • Καζακστάν: Το Κοινοβούλιο ψηφίζει να επιτρέψει στον Πρόεδρο
       Νουρσουλτάν Ναζαρμπάγιεφ να διεκδικήσει απεριόριστο αριθμό από
       θητείες.

   17 Μαΐου 2007 (Πέμπτη)
     • Επανενώνεται η Ορθόδοξη Εκκλησία της Ρωσίας με την Ορθόδοξη Εκκλησία
       της Ρωσίας στο εξωτερικό, έπειτα από 80 χρόνια διχασμού. Το γεγονός
       ευλογούν ο Πατριάρχης Αλέξιος Β' και ο Μητροπολίτης της Ρωσικής
       Ορθόδοξης Εκκλησίας στο εξωτερικό στη διάρκεια τελετής στον Καθεδρικό
       Ναό του Σωτήρος στη Μόσχα.
     • ΗΠΑ: Παραιτείται ο Πρόεδρος της Παγκόσμιας Τράπεζας Πολ Γούλφοβιτς,
       κατηγορούμενος για νεποτισμό.
     • Αλγερία: Υπό δρακόντεια μέτρα ασφαλείας διεξάγονται βουλευτικές
       εκλογές, στις οποίες η συμμετοχή είναι πολύ χαμηλή. Η συμμαχία των
       τριών φίλα προσκείμενων στον Πρόεδρο Μπουτεφλίκα κομμάτων κατήγαγε
       νίκη. Το Εθνικό Απελευθερωτικό Μέτωπο, το Κόμμα της Δημοκρατικής
       Εθνικής Συσπείρωσης και το Κίνημα για την Κοινωνική Ειρήνη
       καταλαμβάνουν 249 εκ των 389 εδρών του Κοινοβουλίου.
     • Νέος Πρωθυπουργός στη Γαλλία διορίζεται ο μετριοπαθής Φρανσουά
       Φιγιόν.
     • Για πρώτη φορά μετά τη λήξη του πολέμου στην Κορέα δύο τρένα με 150
       επιβάτες το καθένα, το ένα προερχόμενο από το Βορρά και το άλλο από
       το Νότο, διασχίζουν την αποστρατιωτικοποιημένη ζώνη που χωρίζει τις
       δύο Κορέες.
     • Ο Χαβιέ Σολάνα τιμάται με το διεθνές Βραβείο Καρλομάγνος.

   16 Μαΐου 2007 (Τετάρτη)
     • Ο Νικήτας Κακλαμάνης εκλέγεται νέος πρόεδρος της ΚΕΔΚΕ.
     • Γαλλία: Ορκίζεται Πρόεδρος ο Νικολά Σαρκοζύ.
     • Σκωτία: Για πρώτη φορά στην ιστορία της η χώρα αποκτά Πρωθυπουργό
       (Πρώτο Υπουργό) μη προερχόμενο από το Εργατικό Κόμμα. Είναι ο Άλεξ
       Σάλμοντ.
     • Λάος: Σεισμική δόνηση μεγέθους 6,1 βαθμών της κλίμακας Ρίχτερ πλήττει
       τα βόρεια της χώρας και γίνεται αισθητή μέχρι την Ταϊλάνδη. Το
       επίκεντρο του σεισμού εντοπίστηκε 148 χιλιόμετρα από την παλιά
       πρωτεύουσα Λουάνγκ Πραμπάνγκ.

   15 Μαΐου 2007 (Τρίτη)
     • Ελλάδα: Παραλύει η χώρα από τη γενική απεργία της ΓΣΕΕ και της ΑΔΕΔΥ
       για το Ασφαλιστικό. Στην απεργία συμμετέχουν και οι δημοσιογράφοι και
       η χώρα μένει χωρίς ειδήσεις για μια ακόμη φορά.
     • Παραιτείται ο Πρωθυπουργός της Γαλλίας, Ντομινίκ ντε Βιλπέν.
     • Σερβία: Ψήφο εμπιστοσύνης, με 133 ψήφους -επί συνόλου 250- δίνει το
       Κοινοβούλιο στην κυβέρνηση του Βόισλαβ Κοστούνιτσα, ο οποίος
       συμφώνησε με τον Πρόεδρο Μπόρις Τάντιτς για τη δημιουργία
       συνασπισμού, στον οποίο συμμετέχουν το Δημοκρατικό Κόμμα (DS) ο
       συνασπισμός Δημοκρατικό Κόμμα Σερβίας (DSS) - Νέα Σερβία (NS) και το
       G-17 plus.
     • Ιράκ: Τουλάχιστον 45 άτομα σκοτώνονται και δεκάδες άλλα
       τραυματίζονται σε επίθεση με βόμβα χλωρίου στο Ιράκ, η οποία έγινε σε
       αγορά στο χωριό Αμπού Σαγίντα.
     • Στους 126 ανέρχεται ο αριθμός των νεκρών από τα βίαια επεισόδια στη
       διάρκεια των εκλογών στις Φιλιππίνες, οι οποίες σε πολλές περιοχές δε
       διεξήχθησαν.

   14 Μαΐου 2007 (Δευτέρα)
     • Ινδία: Τουλάχιστον 30 άτομα βρίσκουν το θάνατο στα δυτικά της χώρας,
       σε καραμπόλα ενός βυτιοφόρου, ενός φορτηγού και ενός λεωφορείου.
     • Στη Λωρίδα της Γάζας ξεσπούν ενδοπαλαιστινιακές συγκρούσεις, με δύο
       νεκρούς και 11 τραυματίες λίγες ώρες μετά την εφαρμογή της συμφωνίας
       ανάμεσα σε Χαμάς και Φατάχ για εκεχειρία. Παραιτείται ο Παλαιστίνιος
       Υπουργός Εσωτερικών.
     • Κύπρος: Ορκίζεται νέος Υπουργός Άμυνας ο Χριστόδουλος Πασιαρδής.
     • Φιλιππίνες: Διεξάγονται εκλογές για την ανανέωση του 50% της 24μελούς
       Γερουσίας.
     • Ρωσία: Τουλάχιστον 10 άνθρωποι σκοτώνονται από έκρηξη στην πόλη Ορσκ.
     • Ο Τσανγκ Τσουνγκ-χσιουνγκ διορίζεται νέος Πρωθυπουργός στην Ταϊβάν.
     • Η Κίνα ανακοινώνει ότι εκτόξευσε επικοινωνιακό δορυφόρο κινεζικής
       κατασκευής για λογαριασμό της Νιγηρίας.

   13 Μαΐου 2007 (Κυριακή)
     • Ιράκ: Τουλάχιστον 40 άνθρωποι σκοτώνονται από έκρηξη βόμβας στα
       γραφεία του Κουρδικού Δημοκρατικού Κόμματος.
     • Γερμανία: Το Σοσιαλδημοκρατικό Κόμμα (SPD) κερδίζει τις περιφερειακές
       εκλογές στο ομόσπονδο κρατίδιο της Βρέμης, με γύρω στο 37,5% των
       ψήφων (έναντι 42,3% το 2003).
     • Τουρκία: Τουλάχιστον 1 εκατομμύριο άνθρωποι διαδηλώνουν στη Σμύρνη
       κατά των ισλαμιστών, ζητώντας να διατηρηθεί η κοσμική κυβέρνηση (τον
       Ιούλιο θα διεξαχθούν οι εκλογές). Ένα άτομο υπέκυψε στα τραύματά του
       μετά τη χθεσινή βομβιστική επίθεση στη Σμύρνη.
     • Σερβία: Παραιτείται από τη θέση του Προέδρου της Βουλής ο
       υπερεθνικιστής Τόμισλαβ Νίκολιτς, ηγέτης του Ριζοσπαστικού Κόμματος
       της Σερβίας (SRS), πριν από τη διεξαγωγή της ψηφοφορίας για την
       αντικατάστασή του. Η εκλογή του, στις 8 Μαΐου, προκάλεσε ανησυχία
       στην Ευρωπαϊκή Ένωση.
     • Ο Πρόεδρος του Ιράν, Μαχμούτ Αχμαντινετζάντ, επισκέπτεται τα Ηνωμένα
       Αραβικά Εμιράτα, για πρώτη φορά από το 1979.

   12 Μαΐου 2007 (Σάββατο)
     • H Ιορδανία αίρει την αναγνώριση του Πατριάρχη των Ιεροσολύμων,
       Θεόφιλου Γ΄.
     • Ισλανδία: Διεξάγονται βουλευτικές εκλογές. Στις εκλογές αναδεικνύεται
       νικητής το κεντροδεξιό κυβερνών κόμμα του Γκέιρ Χάαρντε.
     • Αρμενία: Βουλευτικές εκλογές διεξάγονται στη χώρα. Πάνω από 20
       πολιτικά κόμματα διεκδικούν την ψήφο των 2,3 εκατομμυρίων ψηφοφόρων
       για τις 131 έδρες στην Εθνοσυνέλευση. Η συμμετοχή είναι μεγαλύτερη
       από 60% και το Δημοκρατικό Κόμμα ΗΚΚ προηγείται.
     • Πακιστάν: Στη διάρκεια διαδηλώσεων κατά του Προέδρου Περβέζ Μουσαράφ
       στο Καράτσι, σημειώνονται ανταλλαγές πυροβολισμών και επιθέσεις με
       αφορμή την αποπομπή του ανώτατου δικαστή της χώρας, με αποτέλεσμα να
       σκοτωθούν 36 άτομα.
     • Γουινέα: Εκδηλώνεται ανταρσία του στρατού στην πρωτεύουσα, Κόνακρυ
       έπειτα από τη μη προσέλευση του Προέδρου Λανσάνα Κοντέ σε συνάντηση
       με τους στρατιωτικούς με αντικείμενο συζήτησης τις διαμαρτυρίες τους
       για τις κακές συνθήκες και τις χαμηλές αποδοχές στις τάξεις τους.
     • Παραιτείται ο Πρωθυπουργός της Ταϊβάν Σου Τσενγκ-τσανγκ.
     • Σεϋχέλλες: Στις βουλευτικές εκλογές, που διεξήχθησαν την περίοδο από
       10-12 Μαΐου, το κυβερνών Προοδευτικό Μέτωπο του Λαού των Σεϋχελλών
       κερδίζει 56,2% των ψήφων (23 επί συνόλου 34 εδρών) έναντι 43,8% και
       11 εδρών για το Εθνικό Κόμμα των Σεϋχελλών. Η συμμετοχή στις εκλογές
       άγγιξε το 86%.
     • Το πρώτο Συμπόσιο των Επτά Σοφών ολοκληρώνεται στην Αθήνα, στο
       Ζάππειο Μέγαρο, και στους Δελφούς. Η εκδήλωση οργανώθηκε από τον
       Πρόεδρο της Δημοκρατίας, Κάρολο Παπούλια. Έλαβαν μέρος επτά διάσημοι
       καρδιοχειρουργοί, οι Dr. Alain Carpentier, Dr. Denton Cooley, Dr.
       Adib Jatene, Dr. Donald Ross, Dr. Albert Starr, Dr. Juro Wada, και
       Sir Magdhi Yacoob.
     • Διεξάγεται στο Ελσίνκι ο τελικός της Eurovision 2007. H Ελλάδα
       τραγουδάει δέκατη στη σειρά με το Σαρμπέλ και καταλαμβάνει την έβδομη
       θέση, έχοντας συνολικά 139 βαθμούς. Την πρώτη θέση κατέκτησε για
       πρώτη φορά στην ιστορία του διαγωνισμού η Σερβία με το τραγούδι
       "Προσευχή" ("Molitva") σε ερμηνεία της Μαρίγια Σερίφοβιτς.

   11 Μαΐου 2007 (Παρασκευή)
     • Σαμόα-Τέλος εποχής για τη χώρα, καθώς πέθανε ο Μαλιετόα Τανουμαφίλι
       Β΄, Βασιλιάς από το 1963 μέχρι το θάνατό του. Η χώρα θα μεταβληθεί σε
       δημοκρατία.
     • Σερβία: Σε συμφωνία για σχηματισμό κυβέρνησης καταλήγουν τα δύο
       μεταρρυθμιστικά κόμματα, το Δημοκρατικό Κόμμα και το Δημοκρατικό
       Κόμμα της Σερβίας.
     • Ινδία: Τουλάχιστον 20 άνθρωποι σκοτώνονται σε δυστύχημα με λεωφορείο
       στην πόλη Πάτνα.
     • O Πάπας Βενέδικτος ΙΣΤ' αγιοποιεί τον πρώτο αυτόχθονα άγιο της
       Βραζιλίας, το Frei Galvão, έναν μοναχό του 18ου αιώνα.
     • Ινδία:Το κόμμα των «ανέγγιχτων», της χαμηλότερης κάστας,
       αναδεικνύεται νικητής στις εκλογές για την κυβέρνηση του κρατιδίου
       Ουτάρ Πραντές.
     • Παρουσιάζεται σε ειδική τελετή της ΝΑΣΑ, το νέο τηλεσκόπιο JWST, το
       οποίο θα είναι ο διάδοχος του διαστημικού τηλεσκοπίου Χαμπλ (Hubble).
       Το μοντέλο του τηλεσκοπίου, θα ονομασθεί Τζέιμς Ουέμπ Σπέις
       Τελεσκόουπ και το τηλεσκόπιο αναμένεται να τεθεί σε τροχιά τον Ιούνιο
       του 2013. Το νέο διαστημικό τηλεσκόπιο θα έχει μήκος 24 μέτρα και θα
       διαθέτει εξάγωνο κάτοπτρο διαμέτρου 6,5 μέτρων, τρεις φορές
       μεγαλύτερη από εκείνη του Χαμπλ.
     • Επιστήμονες στο Πανεπιστήμιο του Σέφιλντ ανακοινώνουν την παρασκευή
       συνθετικού αίματος. Η ανακάλυψη φαίνεται ότι θα αξιοποιηθεί σε
       περιπτώσεις πολέμου.
     • Μικρονησία: Εκλέγεται νέος Πρόεδρος από το Κογκρέσο ο Μάνι Μόρι και
       αναλαμβάνει καθήκοντα αυθημερόν.

   10 Μαΐου 2007 (Πέμπτη)
     • Κατατίθεται στη Βουλή το νομοσχέδιο του υπουργείου Παιδείας που αφορά
       τη δημιουργία «Φορέα Ολοκληρωμένου Προγράμματος Διά Βίου Μάθησης».
     • Την επιστροφή του Κώστα Λαλιώτη στο ΠΑΣΟΚ ανακοινώνει ο Γιώργος
       Παπανδρέου.Ο Κώστας Λαλιώτης γίνεται πρόεδρος του Ιδρύματος Ανδρέας
       Παπανδρέου.
     • Την απόφασή του να αποχωρήσει από την πρωθυπουργία και την προεδρία
       των Εργατικών στις 27 Ιουνίου ανακοινώνει ο Βρετανός Πρωθυπουργός,
       Τόνι Μπλερ.
     • Στην Τουρκία με ενισχυμένη πλειοψηφία εγκρίνεται από το Κοινοβούλιο
       σειρά συνταγματικών μεταρρυθμίσεων, ανάμεσα στις οποίες
       περιλαμβάνεται και η εκλογή του προέδρου με άμεση ψηφοφορία από το
       λαό και όχι από τη Βουλή.
     • Γαλλία: Ανακοινώνεται η ίδρυση νέου κόμματος (Δημοκρατικό Κίνημα) από
       το Φρανσουά Μπαϊρού, το οποίο θα κατέλθει αυτόνομα στις βουλευτικές
       εκλογές του Ιουνίου.
     • Διεξάγεται ο ημιτελικός του Διαγωνισμού Τραγουδιού της Eurovision,
       στο Ελσίνκι.Η Κύπρος, που εκπροσωπήθηκε από την Ευρυδίκη, δεν
       κατάφερε να προκριθεί στον τελικό. Προκρίθηκαν οι εξής 10 χώρες:
       Βουλγαρία, Γεωργία, Λευκορωσία, Λετονία, Μολδαβία, Ουγγαρία, ΠΓΔΜ,
       Σερβία, Σλοβενία και Τουρκία.
     • Ισραήλ: Ομάδα Ισραηλινών αρχαιολόγων με επικεφαλής τον
       αρχαιολόγο-καθηγητή του Εβραϊκού Πανεπιστημίου, Εχούντ Νετζέρ,
       πιστεύει ότι ανακάλυψε τον τάφο του βασιλιά Ηρώδη σε ένα λόφο έξω από
       τη Βηθλεέμ, 15 χιλιόμετρα νότια της Ιερουσαλήμ. Πηγή: Ελευθεροτυπία,
       10/05/2007

   9 Μαΐου 2007 (Τετάρτη)
     • Η οργάνωση «Επαναστατικός Αγώνας» αναλαμβάνει με πολυσέλιδη προκήρυξη
       στην εφημερίδα "Το Ποντίκι" την ευθύνη για την επίθεση με υποπολυβόλο
       και χειροβομβίδα στο Β' Αστυνομικό Τμήμα της Νέας Ιωνίας.
     • Η ΔΑΠ-ΝΔΦΚ αναδεικνύεται για 21η συνεχή χρονιά νικήτρια των
       φοιτητικών εκλογών. Η ΕΦΕΕ για μια ακόμη φορά δεν εκδίδει κοινά
       αποτελέσματα, ενώ η ημέρα σημαδεύεται από τη μεγάλη αποχή.
     • Ανακοινώνονται οι ποινές για τους 12 καταδικασθέντες ως μέλη της 17Ν
       από το Πενταμελές Εφετείο Κακουργημάτων Πειραιά. Είναι 39 ισόβιες και
       6.796 χρόνια (συνολικής) κάθειρξης για τη δράση της οργάνωσης.
     • Ανατολικό Τιμόρ: Διεξάγεται ο δεύτερος και τελικός γύρος των
       προεδρικών εκλογών. Σαρωτική είναι η νίκη , με 73%, του Νομπελίστα
       Ζοζέ Ράμος Ορτά. Ο αντίπαλός του, υποψήφιος του κυβερνώντος κόμματος,
       Φρανσίσκο Γκουτιέρες, περιορίστηκε στο 27%. Η συμμετοχή είναι της
       τάξης του 82%, όπως ήταν και στον προβληματικό πρώτο γύρο.
     • Ύφασμα 2.700 ετών βρέθηκε σε ανασκαφή στο Άργος μέσα σε μια
       διαβρωμένη χάλκινη τεφροδόχο κατά την ανασκαφή ταφικών χώρων στην
       περιοχή. Το εύρημα χρονολογείται από τον 7ο αιώνα π.Χ. Βρέθηκαν
       επίσης αποξηραμένα ρόδια, ένας καρπός τον οποίο οι αρχαίοι Έλληνες
       συνέδεαν με τον Άδη.

   8 Μαΐου 2007 (Τρίτη)
     • Ελλάδα: Γενική απεργία των δημοσιογράφων της ΕΣΗΕΑ. Δε μεταδίδονται
       ειδήσεις από τα ηλεκτρονικά μέσα ενημέρωσης.
     • Ισραηλινοί αρχαιολόγοι ανακοίνωσαν την σημαντική ανακάλυψη του τάφου
       του Βασιλιά Ηρώδη.
     • Βόρεια Ιρλανδία: Ορκίζεται στο Μπέλφαστ η κυβέρνηση συνεργασίας
       καθολικών και προτεσταντών έπειτα από τις εκλογές του Μαρτίου. Στην
       κυβέρνηση μετέχουν τα δύο μεγαλύτερα κόμματα της περιοχής, το
       φιλοϊρλανδικό Σιν Φέιν, το οποίο εκπροσωπεί τους Καθολικούς και το
       Δημοκρατικό Ενωτικό Κόμμα (DUP) το οποίο εκπροσωπεί τους
       Προτεστάντες. Πρώτος Υπουργός γίνεται ο 81χρονος ηγέτης του DUP, Ίαν
       Πέισλι.
     • Αφγανιστάν: Τουλάχιστον 21 άμαχοι σκοτώνονται από στρατεύματα του
       ΝΑΤΟ, στη διάρκεια επιχείρησης κατά των Ταλιμπάν.

   7 Μαΐου 2007 (Δευτέρα)
     • Ζάκυνθος: Σεισμός 5,1 Ρίχτερ σημειώνεται τα ξημερώματα στο θαλάσσιο
       χώρο του νησιού, χωρίς να αναφερθούν θύματα ή ζημίες.
     • Παραιτείται ο στενός σύμβουλος του Πολ Γούλφοβιτς από την Παγκόσμια
       Τράπεζα, Κέβιν Κέλεμς. Ως αιτία της παραίτησής του είναι το σκάνδαλο
       που αφορά τον Γούλφοβιτς.
     • Πόλεμος στο Ιράκ: Είκοσι άνθρωποι βρίσκουν το θάνατο και περισσότεροι
       από 40 τραυματίζονται σε δύο επιθέσεις αυτοκτονίας με παγιδευμένα
       αυτοκίνητα. Η μία εκ των δύο επιθέσεων έλαβε χώρα σε αγορά.

   6 Μαΐου 2007 (Κυριακή)
     • Γαλλία: Ο δεξιός Νικολά Σαρκοζύ αναδεικνύεται νικητής του τελικού
       γύρου των προεδρικών εκλογών, με περίπου 53% των ψήφων έναντι περίπου
       47% για την αντίπαλό του, τη σοσιαλίστρια Σεγκολέν Ρουαγιάλ. Στις
       σημερινές εκλογές, η προσέλευση στις κάλπες ξεπέρασε το 85%,
       καταρρίπτοντας κάθε ρεκόρ.
     • Τουρκία: Επεισοδιακή είναι και η δεύτερη ψηφοφορία για την εκλογή του
       του Προέδρου, καθώς υπήρχε έλλειψη απαρτίας, πράγμα που οδήγησε στην
       ακύρωση της όλης διαδικασίας. Ο Αμπντουλάχ Γκιουλ αποσύρει την
       υποψηφιότητά του, ωστόσο ανακοινώνεται η διεξαγωγή νέας ψηφοφορίας
       στις 9 Μαΐου.
     • Μπουρκίνα Φάσο: Στις βουλευτικές εκλογές, το Κογκρέσο για τη
       Δημοκρατία και την Πρόοδο κερδίζει 73 επί συνόλου 111 εδρών.

   5 Μαΐου 2007 (Σάββατο)
     • Αεροσκάφος τύπου Boeing 737-800 της εταιρείας Kenya Airways , το
       οποίο μετέφερε 114 συνολικά άτομα, συντρίβεται, χωρίς να υπάρχουν
       διασωθέντες. Το αεροσκάφος είχε προορισμό το Ναϊρόμπι και αμέσως μετά
       την απογείωσή του από το αεροδρόμιο της Ντουάλα, στο Καμερούν ,χάθηκε
       από τα ραντάρ.

   4 Μαΐου 2007 (Παρασκευή)
     • Τουλάχιστον 20 λαθρομετανάστες από την Αϊτή βρίσκονται νεκροί κοντά
       στα νησιά Τερκς και Κέικος, έπειτα από ανατροπή σκάφους στο οποίο
       επέβαιναν. Περίπου 58 είναι οι αγνοούμενοι, ενώ 63 άτομα διασώζονται.
     • Νέος Πρωθυπουργός στις Μπαχάμες ορκίζεται ο νικητής των πρόσφατων
       εκλογών , Χιούμπερτ Ίνγκραχαμ.

   3 Μαΐου 2007 (Πέμπτη)
     • Διεξάγονται εκλογές για Βουλή στη Σκωτία και στην Ουαλία τοπικές
       εκλογές στη Βρετανία. Στη Βρετανία, το κόμμα του Τόνυ Μπλερ υφίσταται
       ήττα. Στη Σκωτία, κερδίζουν οι Εθνικιστές με 47 έδρες, ακολουθούμενοι
       από τους Εργατικούς με 46 έδρες. Στην Ουαλία, οι Εργατικοί απώλεσαν
       τρεις έδρες. Κέρδισαν 26 έδρες, ενώ το Plaid Cymru 15, οι
       Συντηρητικοί 12, οι Φιλελεύθεροι 6 και άλλα κόμματα 1.
     • Αρχίζει στην Αίγυπτο η διεθνής διάσκεψη για την ανοικοδόμηση του
       Ιράκ, που πραγματοποιείται με τη συμμετοχή των ΗΠΑ, της ΕΕ, της G8,
       του Ιράν και της Συρίας.
     • Κούβα: Σύλληψη δύο στρατιωτών έπειτα από αιματηρή απόπειρα
       αεροπειρατείας (οι επίδοξοι αεροπειρατές σκότωσαν έναν από τους
       ομήρους, ενώ οι ίδιοι ζητούσαν να φύγουν στις ΗΠΑ.
     • Διεξάγεται ο διαγωνισμός ομορφιάς για την ανάδειξη της Σταρ Ελλάς,
       της Μις Ελλάς και της Μις Γιανγκ για το 2007. Σταρ Ελλάς εκλέγεται η
       Δούκισσα Νομικού , Μις Ελλάς η Κατερίνα Ευαγγελινού και Μις Γιανγκ η
       Νταϊάνα Ιγροπούλου.

   2 Μαΐου 2007 (Τετάρτη)
     • Έκρηξη σημειώνεται στο φράγμα του Αλφειού.
     • Μπαχάμες: Στις γενικές εκλογές στη χώρα, η Αντιπολίτευση (το Κίνημα
       Εθνικής Απελευθέρωσης) κερδίζει μεγάλη νίκη, καταλαμβάνοντας τις 23
       επί συνόλου 41 εδρών στην Εθνοσυνέλευση. Ο Πρωθυπουργός Πέρι Κρίστι
       παραδέχεται την ήττα του .
     • Ινδία: Από πτώση λεωφορείου σε χαράδρα στα βόρεια της χώρας, βρίσκουν
       το θάνατο 22 άνθρωποι.

   1 Μαΐου 2007 (Τρίτη)
     • Εορτάζεται η Εργατική Πρωτομαγιά.Στη σύλληψη 68 νεαρών προχωρεί η
       αστυνομία στο Βερολίνο, ενώ βίαια διαλύθηκε με δακρυγόνα η διαδήλωση
       κατά τον εορτασμό της Εργατικής Πρωτομαγιάς και στην Τουρκία.
     • Ο Πολύκαρπος Σταυρόπουλος αναλαμβάνει νέος μητροπολίτης Ισπανίας και
       Πορτογαλίας, στη θέση του αποχωρήσαντος Επιφάνιου.
     • Τουρκία: Ακυρώνεται ο πρώτος γύρος της εκλογής Προέδρου, με απόφαση
       του Συνταγματικού Δικαστηρίου.

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%9C%CE%B1%CE%90%CE%BF%CF%85_2007"
   Κατηγορία: 2007

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Česky
     • Deutsch
     • English
     • Esperanto
     • Eesti
     • فارسی
     • Võro
     • Français
     • Bahasa Indonesia
     • 日本語
     • 한국어
     • Bahasa Melayu
     • Nāhuatl
     • Nederlands
     • Polski
     • Română
     • Русский
     • Sicilianu
     • Slovenčina
     • Slovenščina
     • Svenska
     • தமிழ்
     • ไทย
     • Tiếng Việt
     • ייִדיש
     • 中文
     • Bân-lâm-gú
     • 粵語

     • Τελευταία τροποποίηση 17:13, 3 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
