   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Πελίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Στην Ελληνική Μυθολογία ο Πελίας ήταν
   γιος της Τυρούς και του θεού Ποσειδώνα ή
   του βασιλιά της Ιωλκού Κρηθέα. Ο Πελίας
   ήταν δίδυμος αδελφός του Νηλέα και
   αδελφός του Αίσονα (γιού του Κρηθέα και
   της Τυρούς).

   [IMG]
   [IMG]
   Ο Πελίας στέλνει τον Ιάσονα να φέρει το
   χρυσόμαλλο δέρας. Εικόνα του 1879 από το
   Stories from the Greek Tragedians του Alfred Church.

   Ο Πελίας και ο Νηλέας εγκαταλείφθηκαν σε
   βρεφική ηλικία και ανατράφηκαν από μια
   φοράδα και αργότερα από ένα βοσκό.
   Αργότερα, όταν μεγάλωσαν,
   αναγνωρίσθηκαν από τη μητέρα τους και
   φιλονίκησαν για τη βασιλεία. Ο Πελίας
   έδιωξε τον Νηλέα, όπως και τον Αίσονα,
   και έγινε βασιλιάς στην Ιωλκό της
   Θεσσαλίας, όπου πήρε ως σύζυγό του την
   Αναξιβία και απέκτησαν 4 κόρες, τις
   Πεισιδίκη, Πελοπία, Ιπποθόη και Άλκηστη,
   (γνωστές συλλογικά ως Πελιάδες) και ένα
   γιο, τον Άκαστο.

   Μια μέρα, έφθασε στην πόλη ο Ιάσονας,
   γιος του Αίσονα, φορώντας μόνο ένα
   σανδάλι γιατί είχε χάσει το άλλο όταν
   πέρασε ένα ποτάμι. Ο Πελίας φοβήθηκε
   μήπως τον εκθρονίσει ο Ιάσονας γιατί,
   σύμφωνα με χρησμό, ο θρόνος του θα
   κινδύνευε από ένα «μονοσάνδαλο», οπότε
   ανέθεσε στον Ιάσονα να φέρει το
   «Χρυσόμαλλο δέρας», μια προσταγή που
   υπήρξε η αιτία για την περίφημη
   Αργοναυτική Εκστρατεία.

   Πολλά χρόνια αργότερα ο Ιάσονας
   επέστρεψε με το δέρας και τη Μήδεια,
   οπότε θέλησε να εκδικηθεί τον θείο του
   τον Πελία για τα όσα είχε κάνει στον
   πατέρα του. Τότε η Μήδεια,
   αναλαμβάνοντας να ικανοποιήσει την
   εκδικητική του μανία, συνέλαβε, ως
   μάγισσα, το εξής σατανικό σχέδιο:
   μπροστά στις κόρες του Πελία έσφαξε ένα
   κριάρι και αφού το έκοψε σε μικρά
   κομμάτια το μετέβαλε ύστερα με
   φάρμακα-μαγικά φίλτρα και μάγια σε
   ζωντανό αρνάκι, δείχνοντας έτσι ότι
   μπορεί να επαναφερθεί με τον ίδιο τρόπο
   σε νεανική ηλικία κάθε γεροντικός
   οργανισμός, ακόμα και άνθρωπος. Οι χαζές
   θυγατέρες τότε κατέσφαξαν τον γέροντα
   Πελία προσδοκώντας τη μετατροπή του σε
   νέο, αλλά ο Πελίας δεν ξαναγύρισε πια στη
   ζωή. Οι Πελιάδες καταλήφθηκαν τότε από
   φρίκη για το τερατώδες έγκλημα που είχαν
   διαπράξει και κατέφυγαν στην Αρκαδία.

   Μετά από αυτά ο Άκαστος έδρασε αμέσως,
   διαδεχόμενος τον Πελία στον θρόνο της
   Ιωλκού, και έδιωξε από την πόλη τη Μήδεια
   με τον Ιάσονα. Κατόπιν, μάζεψε τα λείψανα
   του πατέρα του και έκανε μια
   μεγαλοπρεπέστατη κηδεία του Πελία.
   Επίσης, διοργάνωσε πανελλήνιους
   αθλητικούς αγώνες προς τιμή του, στους
   οποίους έλαβαν μέρος οι άριστοι από τους
   Έλληνες ήρωες της εποχής, όπως οι
   Διόσκουροι, ο Άδμητος, ο Βελλεροφόντης,
   οι αδελφοί Βορεάδες, ο Γλαύκος, ο Κύκνος,
   ο Μελέαγρος, ο Ορφέας, ο Πηλέας κ.ά., ενώ
   υμνήθηκαν από τον ποιητή Στησίχορο στο
   ποίημά του «Άθλα επί Πελία». Παραστάσεις
   των αγώνων αυτών υπήρχαν στους γλυπτούς
   διακόσμους του θρόνου του Αμυκλαίου
   Απόλλωνα και της Λάρνακας του Κυψέλου
   στην Ολυμπία, όπου φαινόταν ο Άκαστος να
   στεφανώνει τον νικητή του αγώνα δρόμου
   Ίφικλο.

  [Επεξεργασία] Δείτε επίσης:

     * Ιάσονας
     * Αργοναυτική Εκστρατεία

   Commons logo
   Τα Κοινά έχουν πολυμέσα σχετικά με το
   θέμα
   Πελίας
   Ανακτήθηκε από
   "http://el.wikipedia.org/wiki/%CE%A0%CE%B5%CE%BB%CE%AF%CE%B1%CF%82"
   Κατηγορίες: Αργοναυτική εκστρατεία |
   Μυθικοί βασιλείς της Ιωλκού

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Català
     * Česky
     * Deutsch
     * English
     * Español
     * Eesti
     * Euskara
     * فارسی
     * Suomi
     * Français
     * Galego
     * Bahasa Indonesia
     * Italiano
     * 日本語
     * 한국어
     * Latina
     * Lietuvių
     * Nederlands
     * ‪Norsk (bokmål)‬
     * Polski
     * Português
     * Русский
     * Українська

     * Τελευταία τροποποίηση 02:44, 23 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
