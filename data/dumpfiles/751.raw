   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Λυσίμαχος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Νόμισμα που απεικονίζει το Λυσίμαχο ως
   Αλέξανδρο

   Ο Λυσίμαχος ήταν ένας από τους διαδόχους
   του Μεγάλου Αλεξάνδρου ο οποίος έγινε
   βασιλιάς της Θράκης, της Μακεδονίας και
   μέρους της Μικράς Ασίας μέχρι το θάνατο
   του στη μάχη του Μάχη του Κουροπεδίου.

   Πίνακας περιεχομένων

     * 1 Βιογραφία

          * 1.1 Βασιλιάς της Θράκης
          * 1.2 Πτώση και θάνατος

     * 2 Σημειώσεις
     * 3 Παραπομπές

[Επεξεργασία] Βιογραφία

   Γεννήθηκε γύρω στο 360 π.Χ.. Ο πατέρας του
   ήταν ο Αγαθοκλής, Θεσσαλός που είχε
   μεταναστεύσει στη Μακεδονία. Υπηρέτησε
   στο στρατό του Φιλίππου Β'. Χάρη στη
   σωματική του δύναμη έγινε σωματοφύλακας
   του Αλεξάνδρου.^[α] Μετά το θάνατό του,
   του δόθηκε σατραπεία που περιελάμβανε
   τη Θράκη και τη βορειοδυτική Μικρά Ασία.
   O Αντίγονος ο Μονόφθαλμος υποκίνησε σε
   εξέγερση ελληνικές πόλεις και Σκύθες
   νομάδες το 311 π.Χ. αλλά ο Λυσίμαχος τους
   νίκησε όπως και στρατό που έστειλε ο
   Αντίγονος υπό τον Παυσανία.^[1] Το 309 π.Χ.
   ίδρυσε την πρωτεύουσα του κράτους του,
   τη Λυσιμαχεία. Για να αποκτήσει πλυθησμο
   η νέα πόλη, κατέστρεψε την κοντινή πόλη
   Καρδία και μετοίκησε τους κατοίκους της.

  [Επεξεργασία] Βασιλιάς της Θράκης

   Πήρε μέρος στις συμμαχίες ενάντια στον
   Αντίγονο μαζί με το Σέλευκο, τον
   Κάσσανδρο και τον Πτολεμαίο. Το 306 π.Χ.
   αυτοανακηρύχτηκε βασιλιάς, όπως και οι
   άλλοι στρατηγοί. Ο Λυσίμαχος έπαιξε
   μεγάλο ρόλο στην τελική νίκη εναντίον
   του Αντίγονου κατά τη μάχη της Ιψού.
   Αυτός με το στρατό του αντιμετώπισε τις
   δυνάμεις του Αντιγόνου στη Μικρά Ασία
   μέχρι να έρθει η βοήθεια από τον Σέλευκο.
   Μετά την καταστροφή και το θάνατο του
   Αντιγόνου, ο Λυσίμαχος κατέλαβε το
   μεγαλύτερο μέρος από την επικράτεια του.
   Ανησυχώντας για τη δύναμη του Σέλευκου,
   ο Λυσίμαχος συμμάχησε με τον Πτολεμαίο
   και παντρεύτηκε την κόρη του Αρσινόη.

   Ο Λυσίμαχος διεξήγαγε πόλεμο εναντία
   στους Οδρύσες και τους Γέτες αλλά
   πιάστηκε αιχμάλωτος από τους
   τελευταίους.^[β] Ο βασιλιάς τους,
   Δρομυχαίτης, τον απελευθέρωσε και η
   συμμαχία τους ενισχύθηκε όταν
   παντρεύτηκε την κόρη του Λυσίμαχου.^[2]
   Όταν γύρισε πάντρεψε το γιο του, τον
   Αγαθοκλή, με τη Λυσάνδρα.

   Ο Λυσίμαχος είχε καλές σχέσεις με τη
   Μακεδονία. Όταν όμως κατέλαβε την
   εξουσία εκεί ο Δημήτριος ο Πολιορκητής,
   επιτέθηκε εναντίον του αλλά νικήθηκε
   έως ότου ο Πύρρος επιτέθηκε και αυτός
   στο Δημήτριο και κατάφεραν να τον
   νικήσουν.^[3] Η συμμαχία τους όμως δεν
   κράτησε πολύ. Όταν ο Δημήτριος νικήθηκε
   από τον Σέλευκο ο Λυσίμαχος κήρυξε
   πόλεμο στον Πύρρο. Πήρε πολλούς
   Μακεδόνες που είχαν πάει με το μέρος του
   Πύρρο υπενθυμίζοντας τους ότι ο Πύρρος
   δεν ήταν Μακεδόνας. Τελικά ο Πύρρος
   αναγκάστηκε να υποχωρήσει στην
   Ήπειρο.^[4] Ο Λυσίμαχος κατάφερε να φτάσει
   μέχρι και την Ήπειρο και να την
   λεηλατήσει.^[5]

  [Επεξεργασία] Πτώση και θάνατος

   O Λυσίμαχος ήταν σκληρός απέναντι στους
   υπηκόους του. Κατέστρεψε τις πόλεις
   Λέβεδο και Κολοφώντα για να μεταφέρει
   τους κατοίκους στην Έφεσο. Κατέστρεψε
   και την πόλη Αστακό.^[6]. Ο γιος του όμως
   και διάδοχος, ο Αγαθοκλής, ήταν πολύ
   αγαπητός στο λαό και στο στρατό.
   Δυστυχώς, η γυναίκα του Λυσίμαχου, η
   Αρσινόη, τον έπεισε να σκοτώσει τον
   Αγαθοκλή γιατί τον ζήλευε. Ο Λυσίμαχος
   πείστηκε ότι ο Αγαθοκλής συνωμοτούσε
   εναντίον και το 283 π.Χ. εκτέλεσε το γιο
   του. Αυτό προκάλεσε εξεγέρσεις σε πολλές
   πόλεις και σύντροφοι του Λυσίμαχου τον
   παράτησαν. Ο Φιλέταιρος που κατείχε την
   περιουσία του Λυσίμαχου επαναστάτησε
   και κατέλαβε την Πέργαμο και παραδόθηκε
   στον Σέλευκο.^[7] Η Λυσάνδρα φοβούμενη για
   τη ζωή της κατέφυγε στην αυλή του
   Σέλευκου μαζί με τον αδερφό της,
   Πτολεμαίο Κεραυνό και τα παιδιά της μαζί
   και με τον άλλο γιο του Λυσίμαχου, τον
   Αλέξανδρο.

   Ο Σέλευκος και ο Λυσίμαχος ήταν οι
   τελευταίοι εν ζωή από τους συντρόφους
   του Αλέξανδρου. Παρά τη μεγάλη ηλικία
   του, ο Σέλευκος δέχτηκε τη Λυσάνδρα και
   κύρηξε πόλεμο εναντίον του Λυσίμαχου.
   Στη μάχη του Κουροπεδίου το 281 π.Χ. ο
   Λυσίμαχος νικήθηκε από τον Σέλευκο και ο
   ίδιος σκοτώθηκε. Μετά το θάνατό του, όλο
   το βασίλειο του προσαρτήθηκε από τον
   Σέλευκο. Ο Σέλευκος όμως δεν πρόλαβε να
   χαρεί τη νίκη του, γιατί δολοφονήθηκε
   από τον Πτολεμαίο Κεραυνό ο οποίος
   ανακηρύχτηκε βασιλιάς της Μακεδονίας.

   Το σώμα του Λυσίμαχου το βρήκε ο γιος του
   ο Αλέξανδρος. Τον έθαψε στη Χερσόνησο
   της Θράκης.

[Επεξεργασία] Σημειώσεις

   α.^^  Ο Πλίνιος αναφέρει ότι ο Αλέξανδρος
   τον είχε φυλακίσει σε ένα μπουντρούμι
   μαζί με ένα λιοντάρι αλλά ο Λυσίμαχος
   κατάφερε να το στραγγαλίσει. Πλίνιος ο
   Πρεσβύτερος «Φυσική Ιστορία» 8.21
   β ^^  Σύμφωνα με μία άλλη εκδοχή δεν ήταν ο
   Λυσίμαχος αλλά ο γιος του ο Αγαθοκλής
   αυτός που είχε αιχμαλωτιστεί από τους
   Γέτες.

[Επεξεργασία] Παραπομπές

    1. ↑ Διόδωρος Σικελιώτης«Ιστορική
       Βιβλιοθήκη» 19.73
    2. ↑ Διόδωρος Σικελιώτης«Ιστορική
       Βιβλιοθήκη» 21.11
    3. ↑ Παυσανίας«Ελλάδος περιήγησις» 1.10
    4. ↑ Πλούταρχος «Βίοι
       Παράλληλοι:Πύρρος» 23
    5. ↑ Παυσανίας«Ελλάδος περιήγησις» 1.9
    6. ↑ Στράβων Γεωγραφικά 12.4
    7. ↑ Στράβων Γεωγραφικά 13.4

   π • σ • ε
                  Βασιλείς της Μακεδονίας
                            Κάρανος · Κοινός ·
                            Τυρίμας ·
                            Περδίκκας Α' ·
                            Αργαίος Α' ·
                            Φίλιππος Α' ·
                            Αεροπός Α' ·
                            Αλκέτας Α' ·
                            Αμύντας Α' ·
                            Αλέξανδρος Α' ·
                            Αλκέτας Β' ·
                            Περδίκκας Β' ·
                            Αρχέλαος Α' ·
       Αργεάδες     Κρατερός ·
                            Ορέστης · Αεροπός
                            Β' · Αρχέλαος Β' ·
                            Αμύντας Β' ·
                            Παυσανίας ·
                            Αργαίος Β' ·
                            Αμύντας Γ' ·
                            Αλέξανδρος Β' ·
                            Περδίκκας Γ' ·
                            Αμύντας Δ'  ·
                            Φίλιππος Β' ·
                            Αλέξανδρος ο
                            Μέγας · Φίλιππος      Vergiasun.svg
                            Γ' · Αλέξανδρος Δ'
                            Πτολεμαίος Α' ·
   Αντιβασιλείς Αντίπατρος ·
                            Πολυπέρχων
                            Κάσσανδρος ·
                            Φίλιππος Δ' ·
   Αντιπατρίδες Αλέξανδρος Ε' ·
                            Αντίπατρος Β' ·
                            Αντίπατρος
                            Ετησίας · Σωσθένης
                            Λυσίμαχος ·
          Εκτός        Πύρρος ·
     δυναστειών   Πτολεμαίος
                            Κεραυνός ·
                            Μελέαγρος
                            Δημήτριος Α'
                            Πολιορκητής ·
                            Αντίγονος Β'
                            Γονατάς ·
    Αντιγονίδες  Δημήτριος Β'
                            Αιτωλικός ·
                            Αντίγονος Γ'
                            Δώσων · Φίλιππος
                            Ε' · Περσέας

   Ανακτήθηκε από
   "http://el.wikipedia.org/wiki/%CE%9B%CF%85%CF%83%CE%AF%CE%BC%CE%B1%CF%87%CE%BF%CF%82"
   Κατηγορίες: Μακεδόνες μονάρχες | Αρχαίοι
   Έλληνες στρατηγοί | Ελληνιστική
   περίοδος | Πελλιώτες | Βασιλείς της
   αρχαίας Θράκης

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Bosanski
     * Català
     * Česky
     * Deutsch
     * English
     * Español
     * Euskara
     * Suomi
     * Français
     * Hrvatski
     * Italiano
     * 日本語
     * 한국어
     * Latina
     * Македонски
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Srpskohrvatski / Српскохрватски
     * Slovenščina
     * Српски / Srpski
     * Svenska
     * Türkçe
     * Українська
     * Tiếng Việt
     * 中文

     * Τελευταία τροποποίηση 22:08, 19 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
