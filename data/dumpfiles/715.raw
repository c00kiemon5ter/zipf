   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Αρχαία Μεσσήνη

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°10′32″N 21°55′14″E﻿ /
   ﻿37.175500, 21.920500

   Η Μεσσήνη ήταν μια αρχαία πόλη της
   Μεσσηνίας, στο νοτιοδυτικό τμήμα της
   Πελοποννήσου. Βρίσκεται δίπλα στο
   σημερινό χωριό Μαυρομάτι.

   Πίνακας περιεχομένων

     * 1 Ιστορία
     * 2 Αρχαιολογικός χώρος
     * 3 Αναφορές
     * 4 Εξωτερικοί σύνδεσμοι

[Επεξεργασία] Ιστορία

   Η πόλη ιδρύθηκε το χειμώνα του 370 π.Χ.-369
   π.Χ. από το Θηβαίο στρατηγό Επαμεινώνδα,
   μετά τη νίκη του επί των Σπαρτιατών στη
   μάχη των Λεύκτρων και την εισβολή του
   στη Λακωνία. Ο Επαμεινώνδας
   απελευθέρωσε τη Μεσσηνία από τη
   σπαρτιατική επιρροή και επέλεξε τους
   πρόποδες του όρους Ιθώμη για να χτίσει
   την πρωτεύουσα των ελεύθερων Μεσσηνίων.
   Χτίστηκε σχεδόν ταυτόχρονα με την
   αρκαδική Μεγαλόπολη, ώστε να
   αποκλειστεί η Σπάρτη από εχθρικά κράτη
   και να εκλείψει η επιροή της έξω από τη
   Λακωνική.^[1]

   Ο περιηγητής Παυσανίας έχει διασώσει
   τις περισσότερες πληροφορίες για την
   ίδρυση της πόλης. Κήρυκες σταλμένοι από
   τους Θηβαίους έφτασαν στην Ιταλία, τη
   Σικελία, τη Λιβυκή πόλη Ευεσπερίδες και
   όπου αλλού ζούσαν φυγάδες Μεσσήνιοι, και
   τους κάλεσαν να γυρίσουν στην πατρίδα
   τους. Είναι προφανές οτι οι
   απελευθερωμένοι είλωτες και περίοικοι
   της Μεσσηνίας θα συμμετείχαν κι αυτοί
   αλλά το ζωτικότερο στοιχείο της
   ξενητειάς θεωρήθηκε απαραίτητο και,
   ευτυχώς για τα σχέδια του Επαμεινώνδα,
   ανταποκρίθηκε στον κάλεσμα. Η επιλογή
   της θέσης της πόλης έγινε μετά από
   υποτιθέμενη θαυματουργή αποκάλυψη της
   θέσης της διαθήκης του Μεσσήνιου ήρωα
   Αριστομένη και με τη βοήθεια ιερέων και
   μάντεων. Η πόλη ονομάστηκε από τη μυθική
   βασίλισσα Μεσσήνη, κόρη του βασιλιά του
   Άργους Τριόπα. Έτσι ξεκίνησε το χτίσιμο
   του τείχους, μετά από θυσίες των
   συμμάχων προς τους τοπικούς θεούς και
   ήρωες, και υπό τη συνοδεία βοιωτικών και
   αργείτικων αυλών (αν και ο Παυσανίας δεν
   θεωρεί πως εκείνο το τείχος ήταν αυτό
   που είδε ο ίδιος).^[2]

   Η πόλη παρέμεινε το πολιτιστικό κέντρο
   της Μεσσηνίας μέχρι το 395, όταν η
   επιδρομή των Γότθων του Αλάριχου
   υποτίθεται πως έδωσε το αποφασιστικό
   πλήγμα στην πόλη. Τότε οι λιγοστοί πια
   κάτοικοί της θα άρχισαν να
   εγκαθίστανται σε ασφαλέστερους
   οικισμούς και η θέση να ερημώνεται.^[2]

[Επεξεργασία] Αρχαιολογικός χώρος

   Το τείχος που περιέβαλλε τη Μεσσήνη
   είναι εξαιρετικά μεγάλου μήκους
   (περίμετρος 9 χλμ.) και στην εποχή του
   Παυσανία ήταν ήδη εξ' ολοκλήρου λίθινο,
   πράγμα που του προκάλεσε μεγάλη έκπληξη
   καθώς συνηθιζόταν η πλίθινη ανωδομή.
   Είχε δύο μνημειακές πύλες, την Αρκαδική
   (ή πύλη της Μεγαλόπολης) και τη Λακωνική.
   Σε τακτά διαστήματα ήταν ενισχυμένο με
   διώροφους λίθινους τετράγωνους και
   στρογγυλούς πύργους. Σήμερα διατηρείται
   καλύτερα στη βόρεια πλευρά του,
   εκατέρωθεν της Αρκαδικής πύλης. Από τα
   διατηρημένα μέρη και τα θεμέλια μπορεί
   κανείς να προσδιορίσει όλη σχεδόν τη
   γραμμή που ακολουθά το τείχος^[3]

   Όλα τα οικοδομήματα της Μεσσήνης έχουν
   τον ίδιο προσανατολισμό και εντάσσονται
   στον πολεοδομικό κάνναβο που
   δημιουργείται από οριζόντιους (με
   κατεύθυνση Ανατολή-Δύση) και κάθετους
   (με κατεύθυνση Βορρά-Νότο) δρόμους. Το
   πολεοδομικό αυτό σύστημα είναι γνωστό
   ως ιπποδάμειο, από τον αρχικό εμπνευστή
   και δημιουργό του αρχιτέκτονα,
   πολεοδόμο, γεωμέτρη και αστρονόμο του
   5ου αιώνα π.Χ., τον Ιππόδαμο από τη
   Μίλητο.^[4]

   Οι πρώτες περιορισμένες ανασκαφικές
   έρευνες ξεκίνησαν το 1831 από γαλλική
   αποστολή. Η Ελληνική Αρχαιολογική
   Εταιρεία άρχισε την ανασκαφή των
   κυριώτερων δημόσιων οικοδομημάτων της
   αγοράς το 1895 με τον Θεμιστοκλή Σοφούλη.
   Oι ανασκαφές συνεχίστηκαν το 1909 και το 1925
   από τον Γεώργιο Oικονόμο. Από το 1957 κ.ε., η
   ανασκαφή γινόταν τακτικά κάθε καλοκαίρι
   από τον ακαδημαϊκό Αναστάσιο Ορλάνδο. Mε
   τις ανασκαφές του ίδιου και των
   προκατόχων του ήλθε στο φώς το
   μεγαλύτερο μέρος του οικοδομικού
   συγκροτήματος του Aσκληπιείου. Tο 1986 η
   Aρχαιολογική Eταιρεία ανέθεσε στον
   καθηγητή Πέτρο Θέμελη τη διεύθυνση των
   ανασκαφών της αρχαίας Mεσσήνης. Oι
   ανασκαφικές έρευνες με παράλληλες
   εργασίες στερέωσης και αναστήλωσης των
   μνημείων συνεχίζονται από το 1987 ως
   σήμερα με ταχύτερους προοδευτικά
   ρυθμούς. Έχουν φέρει στο φως όλα τα
   δημόσια και ιερά οικοδομήματα της πόλης
   που είδε και περιέγραψε ο Παυσανίας στη
   Mεσσήνη, όταν την επισκέφθηκε στα χρόνια
   του αυτοκράτορα Aντωνίνου Πίου (155-160
   μ.X).^[5]^[6]

   Ένα μικρό διώροφο μουσείο στις δυτικές
   παρυφές του χωριού Mαυρομάτι, σε
   οικόπεδο που δώρησε στην Aρχαιολογική
   Eταιρεία ο ομογενής Δ. Λατζούνης,
   στεγάζει τα ευρήματα. Στον όροφο
   περιλαμβάνει τρεις αίθουσες έκθεσης και
   εξώστη, ενώ στο ισόγειο βρίσκονται οι
   αποθηκευτικοί χώροι. Aρχιτεκτονικά μέλη
   και ενεπίγραφα βάθρα έχουν εκτεθεί στο
   αίθριο του μουσείου και στα υπόστεγα.^[7]

[Επεξεργασία] Αναφορές

    1. ↑ Ν. Παπαχατζής 2002, σελ. 112
    2. ↑ ^2,0 ^2,1 Ν. Παπαχατζής 2002, σελ. 114
    3. ↑ Ν. Παπαχατζής 2002, σελ. 118-119
    4. ↑ Αρχαιολογική Εταιρεία, Αρχαία
       Μεσσήνη - Ιστορία
    5. ↑ Ν. Παπαχατζής 2002, σελ. 115-116
    6. ↑ Αρχαιολογική Εταιρεία, Αρχαία
       Μεσσήνη - Ιστορικό Ανασκαφής
    7. ↑ Αρχαιολογική Εταιρεία, Αρχαία
       Μεσσήνη - Το Μουσείο

[Επεξεργασία] Εξωτερικοί σύνδεσμοι

     * Αρχαία Μεσσήνη. Ο ιστότοπος της
       Αρχαιολογικής Εταιρείας για τις
       ανασκαφές στην Αρχαία Μεσσήνη.
       Ανακτήθηκε 6/01/2009
     * Νίκος Παπαχατζής. Παυσανίου Ελλάδος
       Περιήγησις, Μεσσηνιακά - Ηλιακά,
       Εκδοτική Αθηνών, 2002. ISBN 960-213-092-X

   Ανακτήθηκε από
   "http://el.wikipedia.org/wiki/%CE%91%CF%81%CF%87%CE%B1%CE%AF%CE%B1_%CE%9C%CE%B5%CF%83%CF%83%CE%AE%CE%BD%CE%B7"
   Κατηγορίες: Αρχαιολογικοί τόποι στην
   Ελλάδα | Πόλεις της αρχαίας Μεσσηνίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 00:07, 29 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
