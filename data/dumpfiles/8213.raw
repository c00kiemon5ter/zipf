   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Γεγονότα Μαρτίου 2010

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Παρατίθενται σημαντικά γεγονότα σε όλο τον κόσμο που συνέβησαν το μήνα
   Μάρτιο του 2010, συνοδευόμενα από τις πηγές μέσω των οποίων μεταδόθηκαν.

   Πίνακας περιεχομένων

     • 1 1η Μαρτίου
     • 2 2 Μαρτίου
     • 3 3 Μαρτίου
     • 4 4 Μαρτίου
     • 5 5 Μαρτίου
     • 6 6 Μαρτίου
     • 7 7 Μαρτίου
     • 8 8 Μαρτίου
     • 9 9 Μαρτίου
     • 10 10 Μαρτίου
     • 11 11 Μαρτίου
     • 12 12 Μαρτίου
     • 13 13 Μαρτίου
     • 14 14 Μαρτίου
     • 15 15 Μαρτίου
     • 16 16 Μαρτίου
     • 17 17 Μαρτίου
     • 18 18 Μαρτίου
     • 19 19 Μαρτίου
     • 20 20 Μαρτίου
     • 21 21 Μαρτίου
     • 22 22 Μαρτίου
     • 23 23 Μαρτίου
     • 24 24 Μαρτίου
     • 25 25 Μαρτίου
     • 26 26 Μαρτίου
     • 27 27 Μαρτίου
     • 28 28 Μαρτίου
     • 29 29 Μαρτίου
     • 30 30 Μαρτίου
     • 31 31 Μαρτίου

[Επεξεργασία] 1η Μαρτίου

     • Συλλαμβάνεται ο 63χρονος πρώην πρόεδρος της Βοσνίας και Ερζεγοβίνης
       και κατηγορούμενος για εγκλήματα πολέμου, Έγιουπ Γκάνιτς και τίθεται
       υπό κράτηση στο αεροδρόμιο του Χίθροου. (BBC) (RTÉ) (Radio Srbija) (Al
       Jazeera)
     • Κατολισθήσεις πλήττουν την επαρχία Μπουντούντα στην Ουγκάντα, με
       απολογισμό τουλάχιστον 300 νεκρούς. (New Vision)
     • Σε ανακοίνωση της Νάβι Πιλάι, (Ύπατη Αρμοστής του ΟΗΕ για τα Ανθρώπινα
       Δικαιώματα) αναφέρεται ότι τουλάχιστον 30.000 παιδιά στην Αφρική
       έχασαν τη ζωή τους λόγω της παγκόσμιας οικονομικής κρίσης.
       (Καθημερινή)
     • Εγκαινιάζεται στην Πολωνία ένα νέο υπερσύγχρονο μουσείο, αφιερωμένο
       στον Σοπέν. (Εξπρές)

[Επεξεργασία] 2 Μαρτίου

     • Εκδίδεται από την αστυνομία στο Ντουμπάι ένταλμα σύλληψης του
       πρωθυπουργού του Ισραήλ, Μπενιαμίν Νετανιάχου και εναντίον του αρχηγού
       της Μοσάντ, για τη δολοφονία του Μαχμούντ αλ-Μαμπχούχ. (The Sydney
       Morning Herald)
     • Συλλαμβάνεται στη Γαλλία η Αγκάθε Χαμπιαριμάνα, χήρα του πρώην
       προέδρου Ζουβενάλ Χαμπιαριμάνα, ως κατηγορούμενη ότι υποβοήθησε τη
       γενοκτονία του 1994. (France 24)

[Επεξεργασία] 3 Μαρτίου

     • Τουλάχιστον 33 άνθρωποι σκοτώνονται και 50 τραυματίζονται σε πολλαπλές
       βομβιστικές επιθέσεις στην Μπακούμπα του Ιράκ. (CNN) (The Hindu) (Al
       Jazeera)
     • Διεξάγονται εκλογές για την ανάδειξη νέων δημοτικών συμβουλίων σε 394
       δήμους στην Ολλανδία. (Nederland Kiest) (NOS)
     • Μήνυση εναντίον των παραγωγών της ταινίας The Hurt Locker κατέθεσε
       Αμερικανός στρατιωτικός ισχυριζόμενος πως ο βασικός χαρακτήρας στην
       ταινία είναι βασισμένος σε εκείνον. Η εξέλιξη αυτή σημειώνεται πέντε
       ημέρες πριν την απονομή των Όσκαρ. (ABC News) (Antenna)

[Επεξεργασία] 4 Μαρτίου

     • Σε επιστημονικό κείμενο που δημοσιεύεται στο περιοδικό Science από 41
       ερευνητές, επιβεβαιώνεται ότι η μαζική εξαφάνιση των δεινόσαυρων που
       έγινε πριν 65 εκατ. χρόνια περίπου, οφείλεται σε αστεροειδή.(Science),
       (Reuters)
     • Τίθεται σε ισχύ στην Πόλη του Μεξικού ο νόμος που νομιμοποιεί τις
       ενώσεις μεταξύ ατόμων του ιδίου φύλου. (CNN)
     • Η επιτροπή εξωτερικών θεμάτων της αμερικανικής Βουλής των Αντιπροσώπων
       εγκρίνει ψήφισμα, με το οποίο αναγνωρίζεται η αρμενική γενοκτονία του
       1919. Η Τουρκία ανακαλεί τον πρεσβευτή της από τις ΗΠΑ. (Alpha TV)
     • Στη φυλακή οδηγούνται τέσσερις Γερμανοί ισλαμιστές μετά την καταδίκη
       τους για το σχεδιασμό βομβιστικής επίθεσης στη Γερμανία παρόμοιας με
       αυτής της 11ης Σεπτεμβρίου 2001. (Έθνος)
     • Από πανικό σε ινδουιστικό ναό στην επαρχία Πραταπγκάρ του ινδικού
       κρατιδίου Ουτάρ Πραντές. σκοτώνονται 63 άνθρωποι και περισσότεροι από
       100 τραυματίζονται. (Xinhua) (Hurriyet)
     • Την πρώτη ημέρα της ψηφοφορίας στις ιρακινές βουλευτικές εκλογές,
       σκοτώνονται 14 άτομα στη Βαγδάτη. (BBC)
     • Νικητής των προεδρικών εκλογών, που διεξάγονται στο Τόγκο είναι ο
       σημερινός πρόεδρος, Φόρε Γκνασίνγκμπε, με ποσοστό σχεδόν 61% των ψήφων
       έναντι 33,94% για τον αντίπαλό του, Ζαν Πιερ Φαμπρ από την Ένωση των
       Δυνάμεων για την Αλλαγή (UFC). Ο πρώην πρωθυπουργός, Γιαγοβί
       Αγκμπογιμπό , ήρθε τρίτος με 2,96%. (Afrol)

[Επεξεργασία] 5 Μαρτίου

     • Στην ειδική επιτροπή που διερευνά τον Πόλεμο του Ιράκ καταθέτει ο
       Βρετανός πρωθυπουργός, Γκόρντον Μπράουν.(The Guardian) (The Daily
       Telegraph)
     • Οκτώ άτομα καταδικάζονται σε φυλάκιση στα Φίτζι για την απόπειρα
       δολοφονίας του αρχιπλοίαρχου Φρανκ Μπαϊνιμαράμα το 2007. (Bangkok
       Post) (The Sydney Morning Herald)
     • Τουλάχιστον 16 άνθρωποι τραυματίζονται σε δύο επιθέσεις με
       χειροβομβίδα στο Κιγκαλί. Από μία τρίτη έκρηξη στην πρωτεύουσα της
       Ρουάντα σκοτώνεται ένα άτομο.(Reuters)
     • Σκοτώνονται 30 μαχητές Ταλιμπάν από τον στρατό του Πακιστάν κοντά στο
       Πεσαγουάρ, πρωτεύουσας της επαρχίας των Βορειοδυτικών Συνόρων. (Global
       Security)

[Επεξεργασία] 6 Μαρτίου

     • Ψηφίζουν στις βουλευτικές εκλογές του Ιράκ οι Ιρακινοί που βρίσκονται
       στο Ιράν. (Al Jazeera)
     • Απομακρύνεται από το Ναυτικό της Χιλής ο Μαριάνο Ρόχας, επικεφαλής της
       ωκεανογραφικής υπηρεσίας, επειδή απέτυχε να προβλέψει το τσουνάμι που
       ακολούθησε τον πρόσφατο ισχυρότατο σεισμό. (The New Zealand Herald)
       (RTÉ)
     • Παραδίδει προσωρινά την προεδρία στον πρωθυπουργό Αχμέτ Ναζίφ, ο Χόσνι
       Μουμπάρακ, για λόγους υγείας. Ο Αιγύπτιος πρόεδρος υποβάλλεται με
       επιτυχία σε χειρουργική επέμβαση στη Χαϊδελβέργη της Γερμανίας.
       (Καθημερινή)
     • Στην Ισλανδία διεξάγεται δημοψήφισμα για την πληρωμή από το Ρέικιαβικ
       3,9 δισεκατομμυρίων ευρώ, τα οποία καταβλήθηκαν από τη Βρετανία και
       την Ολλανδία για αποζημιώσεις πολιτών τους που ζημιώθηκαν από την
       πτώχευση της διαδικτυακής ισλανδικής τράπεζας Icesave τον Οκτώβριο του
       2008. Οι Ισλανδοί ψηφίζουν αρνητικά με ποσοστό 93,2%. (Έθνος)
       (IceNews)

[Επεξεργασία] 7 Μαρτίου

     • Περισσότεροι από 35 άνθρωποι βρίσκουν το θάνατο σε επιθέσεις στη
       Βαγδάτη, καθώς διεξάγονται ιστορικές βουλευτικές εκλογές για την
       πλήρωση 325 εδρών στο κοινοβούλιο. (Σημερινή)
     • Δεκάδες είναι οι νεκροί από τις θρησκευτικές συγκρούσεις που
       αναζωπυρώθηκαν στην πόλη Τζος της Νιγηρίας. (Πρώτο Θέμα)
     • Σε δημοψήφισμα που πραγματοποιείται στην Ελβετία, το 70% των ψηφοφόρων
       καταψηφίζει την πρόταση φιλοζωικής οργάνωσης για τον διορισμό
       χρηματοδοτούμενων από το κράτος δικηγόρων ζώων, η οποία θα εξασφάλιζε
       την εφαρμογή των νόμων που έχουν ήδη θεσμοθετηθεί γι’ αυτά. (Έθνος)
     • Πραγματοποιείται η 82η απονομή των Όσκαρ. Η ταινία The Hurt Locker
       κερδίζει το Όσκαρ καλύτερης ταινίας και η σκηνοθέτιδά της, Κάθριν
       Μπίγκελοου , γίνεται η πρώτη γυναίκα που αποσπά βραβείο σκηνοθεσίας
       στην ιστορία του θεσμού. Η ταινία αυτή απέσπασε συνολικά έξι βραβεία
       (ταινίας, σκηνοθεσίας, πρωτότυπου σεναρίου, μοντάζ, ήχου και ηχητικών
       εφφέ), σε αντίθεση με το Avatar του πρώην συζύγου της Τζέιμς Κάμερον,
       το οποίο κέρδισε μόλις τρία βραβεία σε τεχνικές κατηγορίες. (Τα Νέα)

          • Η Σάντρα Μπούλοκ γίνεται η πρώτη ηθοποιός που απέσπασε Χρυσό
            Βατόμουρο και Όσκαρ εντός 48 ωρών. Η Μπούλοκ κέρδισε το Όσκαρ α΄
            γυναικείου ρόλου για την ερμηνεία της στην ταινία Τhe Blind Side.
            Η ηθοποιός εμφανίστηκε μια μέρα πριν και παρέλαβε το βραβείο της
            χειρότερης ηθοποιού για την ερμηνεία της στην ταινία All about
            Steve. (Πρώτο Θέμα)
          • Περισσότεροι από 41 εκατομμύρια τηλεθεατών παρακολούθησαν από
            τους τηλεοπτικούς δέκτες την τελετή απονομής, δεδομένο που
            αποτελεί ρεκόρ πενταετίας. (Καθημερινή)

[Επεξεργασία] 8 Μαρτίου

     • Από σεισμό μεγέθους 6,2 βαθμών της κλίμακας Ρίχτερ κοντά στην
       ανατολική πολίχνη Οκτζουλάρ στην τουρκική επαρχία Ελαζίγκ, σκοτώνονται
       τουλάχιστον 50 άνθρωποι. (Εξπρές)
     • Μεταδίδεται από τη Λευκωσία ότι βρέθηκε από την κυπριακή αστυνομία η
       σορός άνδρα, που πιθανόν ανήκει στον πρώην πρόεδρο, Τάσσο Παπαδόπουλο.
       (Καθημερινή)
     • Τα πρώτα αποτελέσματα από τς χθεσινές βουλευτικές εκλογές στο Ιράκ
       δίνουν προβάδισμα στον συνασπισμό του πρωθυπουργού Νουρί αλ Μαλίκι, με
       τη συμμετοχή στις εκλογές να διαμορφώνεται στο 62%. (in.gr)
     • Τα θεατρικά βραβεία "Χορν" και "Μελίνα Μερκούρη" απονέμονται
       αντίστοιχα στους ηθοποιούς Μιχάλη Οικονόμου και Μαρίνα Ασλάνογλου. (Το
       Βήμα)

[Επεξεργασία] 9 Μαρτίου

     • Την έντονη αντίθεσή τους στα κυβερνητικά μέτρα λιτότητας που
       ανακοινώθηκαν χθες στην Πορτογαλία εκφράζουν τα συνδικάτα στη χώρα. Τα
       μέτρα περιλαμβάνουν πάγωμα μισθών για τους δημόσιους υπαλλήλους επί 4
       χρόνια. (ΕΡΤ)
     • Νέο Σύνταγμα τίθεται προς ψήφιση από τον Κυβερνήτη Τζορτζ Φέργκιουσον
       στις Νήσους Πίτκερν. (Radio Australia News)
     • Ο Πρωθυπουργός της Ελλάδας Γ. Παπανδρέου ανακοινώνει την κατάργηση της
       βίζας για τους Έλληνες πολίτες που επισκέπτονται τις ΗΠΑ, έπειτα από
       την συνάντησή του με τον Μπαράκ Ομπάμα στον Λευκό Οίκο. (Capital.gr)
     • H στρατιωτική χούντα στη Μιανμάρ ανακοινώνει τον πρώτο της νόμο που
       αφορά τις επικείμενες γενικές εκλογές.(Al Jazeera)
     • Ο πρόεδρος της Ινδονησίας, Σουσίλο Μπάμπανγκ Γουντχογιόνο
       πραγματοποιεί τριήμερη επίσκεψη στην Αυστραλία, η οποία χαρακτηρίζεται
       "συμβολική". (ABC News) (The Age)
     • Εγκρίνεται συμφωνία από τη συνέλευση της Βόρειας Ιρλανδίας για τη
       μεταβίβαση των εξουσιών της αστυνόμευσης και της Δικαιοσύνης από το
       Λονδίνο στο Μπέλφαστ, με 88 υπέρ και 17 κατά. (Τα Νέα)

[Επεξεργασία] 10 Μαρτίου

     • Ανακοινώνεται και δεύτερος εκλογικός νόμος στη Βιρμανία ενόψει των
       γενικών εκλογών, με βάση τον οποίο εμποδίζονται από το να μετέχουν σε
       οποιοδήποτε πολιτικά κόμματα όσα άτομα έχουν καταδικαστεί για
       αδικήματα. Ο νόμος απαγορεύει στην ηγέτιδα της αντιπολίτευσης, Αούνγκ
       Σαν Σου Κίι να λάβει μέρος στις εκλογές. (Al Jazeera) (Straits Times)
     • Τρία άτομα συλλαμβάνονται για την αρπαγή της σορού του πρώην προέδρου
       της Κυπριακής Δημοκρατίας, Τάσσου Παπαδόπουλου. (BBC)
     • Υπογράφεται συμφωνία για την παράνομη διακίνηση ανθρώπων ανάμεσα στην
       Αυστραλία και στην Ινδονησία.(news.com.au)
     • Επιβεβαιώνεται ο θάνατος του Ντουλματίν, φερόμενου ως εγκέφαλου των
       τρομοκρατικών επιθέσεων του 2002 στο Μπαλί . (ANTARA News) (CNN)

[Επεξεργασία] 11 Μαρτίου

     • Το Κοινοβούλιο στη Σουηδία τάσσεται με ψήφισμά του (με 131 ψήφους υπέρ
       έναντι 130 κατά και 88 αποχές) υπέρ της αναγνώρισης της Γενοκτονίας
       των Ποντίων, των Αρμενίων και άλλων μη μουσουλμανικών μειονοτήτων από
       την Οθωμανική Αυτοκρατορία. (in.gr)
     • Νέος πρωθυπουργός στην Ουκρανία εκλέγεται από τη Βουλή ο Μίκολα
       Αζάροβ. (UNIAN)
     • Απελευθερώνεται με εγγύηση ο πρώην πρόεδρος της Βοσνίας και
       Ερζεγοβίνης Έγιουπ Γκάνιτς με απόφαση του Ανωτάτου Βρετανικού
       Δικαστηρίου και υπό πολύ αυστηρούς όρους. (Al Jazeera)
     • Ορκίζεται ο νέος πρόεδρος της Χιλής, Σεμπαστιάν Πινιέρα, ενώ
       μετασεισμοί 6,9 και 6,7 Ρίχτερ πλήττουν περιοχή νότια του Βαλπαράισο.
       (BBC)
     • Σύμφωνα με την φετινή κατάταξη του περιοδικού Forbes με τους
       πλουσιότερους ανθρώπους στον κόσμο, στην κορυφή της λίστας βρίσκεται
       ένα νέο πρόσωπο. Πρόκειται για τον Κάρλος Σλιμ Ελού, μεγιστάνα της
       κινητής τηλεφωνίας από το Μεξικό και πρόεδρο της America Movil , με
       περιουσία 53,5 δισ. δολαρίων, η οποία αυξήθηκε κατά 18,5 δισ. δολάρια
       το 2009.(Ημερησία)

[Επεξεργασία] 12 Μαρτίου

     • Ενταφιάζεται ξανά σε κλίμα συγκίνησης στο Κοιμητήριο της Δευτεράς η
       σορός του πρώην προέδρου της Κυπριακής Δημοκρατίας, Τάσσου
       Παπαδόπουλου. (Ναυτεμπορική)
     • Πρόεδρος της Ελληνικής Δημοκρατίας ορκίζεται για δεύτερη συνεχή θητεία
       ο Κάρολος Παπούλιας. (Καθημερινή)
     • Το Ευρωπαϊκό Κοινοβούλιο καταδικάζει την Κούβα έπειτα από το θάνατο
       ενός απεργού πείνας. (The New York Times)
     • Το Ισραήλ επιβάλλει τον πλήρη αποκλεισμό της Δυτικής Όχθης από σήμερα
       έως τα μεσάνυχτα της 13ης Μαρτίου, για "λόγους ασφαλείας".
       (Ελευθεροτυπία)
     • Σε διπλή επίθεση αυτοκτονίας στη Λαχόρη του Πακιστάν, σκοτώνονται
       τουλάχιστον 39 άνθρωποι και δεκάδες ακόμα τραυματίζονται. (Nooz.gr)
     • H τροπική καταιγίδα Χούμπερτ ενσκήπτει στις ανατολικές ακτές της
       Μαδαγασκάρης με συνέπεια να χάσουν τη ζωή τους 14 άνθρωποι και
       χιλιάδες άλλοι να μείνουν άστεγοι. (Ελευθεροτυπία)

[Επεξεργασία] 13 Μαρτίου

     • Τον πανικό διασπείρει το κρατικό τηλεοπτικό κανάλι Imedi στη Γεωργία,
       όταν μεταδίδει την ψεύτικη είδηση για υποτιθέμενη εισβολή ρωσικών
       στρατευμάτων και τη δολοφονία του προέδρου Μιχαήλ Σαακασβίλι. (RIA
       Novosti)
     • Ο πρόεδρος του Περού, Άλαν Γκαρσία με διάταγμά του χρηματοδοτεί ένα
       προειδοποιητικό σύστημα για τσουνάμι. (The New Zealand Herald)
     • Ο Αμερικανός πρόεδρος Μπαράκ Ομπάμα προτείνει σαρωτικές αλλαγές στον
       νόμο για την εκπαίδευση που μπορεί να επαναλειτουργήσει το πρόγραμμα
       No Child Left Behind (Ούτε Ένα Παιδί Πίσω). (New York Times)

[Επεξεργασία] 14 Μαρτίου

     • Μαζική διακοπή ρεύματος λαμβάνει χώρα σε μέρη της Χιλής, ανάμεσα στα
       οποία και στο Σαντιάγο. (The Sydney Morning Herald) (Santiago Times)
     • Πραγματοποιείται κόκκινη πορεία από αντικυβερνητικούς διαδηλωτές του
       Εθνικού Ενωτικού Μετώπου της Δημοκρατίας εναντίον της Δικτατορίας σε
       όλη την Μπανγκόκ. (The Times) (CBC) (Xinhua)
     • Συλλαμβάνεται από ισραηλινές στρατιωτικές δυνάμεις ένα ανώτατο
       στέλεχος της Χαμάς έπειτα από επιδρομή στη Ραμάλα. (Hindustan Times)
       (ABC News)
     • Διεξάγονται βουλευτικές εκλογές στην Κολομβία. Περισσότεροι από 2.500
       υποψήφιοι διεκδικούν 102 έδρες στη Γερουσία και 166 στη Βουλή των
       Αντιπροσώπων. Εκλέγονται επίσης 5 Κολομβιανοί αντιπρόσωποι στο
       Κοινοβούλιο των Άνδεων (όργανο της Κοινότητας των Εθνών των Άνδεων)
       και ένας βουλευτής από το λαό στην περιοχή της Καραϊβικής. (Reuters)

[Επεξεργασία] 15 Μαρτίου

     • Ο Αμερικανός πρεσβευτής στο Ισραήλ, Μάικλ Όρεν, σε δήλωσή του αναφέρει
       ότι οι σχέσεις ανάμεσα στις δύο χώρες βρίσκονται στο χειρότερο σημείο
       τους τα τελευταία 35 χρόνια. (BBC News)

          • Έπειτα από τον αποχαρακτηρισμό εκατοντάδων φωτογραφιών και
            ταινιών από τις ισραηλινές δυνάμεις ασφαλείας δημοσιεύεται έκθεση
            στην οποία γίνεται χαρακτηρισμός φωτογραφιών που απεικονίζουν
            τους μαχητές της Χαμάς να χρησιμοποιούν παιδιά ως ανθρώπινες
            ασπίδες κατά τη διάρκεια του Πολέμου στη Λωρίδα της Γάζας το
            2009. (The Jerusalem Post)

     • Παρουσιάζεται από τον Αμερικανό γερουσιαστή Κρίστοφερ Ντοντ ένα
       νομοσχέδιο για τη μεταρρύθμιση των οικονομικών κανονισμών, στο
       μεγαλύτερο μέρος του σύμφωνα με τις προτάσεις της κυβέρνησης Ομπάμα.
       (Reuters)

[Επεξεργασία] 16 Μαρτίου

     • Καταστρέφονται από πυρκαγιά οι οι αρχαίοι τάφοι των βασιλέων της
       Μπουγκάντα από άγνωστα αίτια. Πρόκειται για ένα Μνημείο Παγκόσμιας
       Πολιτιστικής Κληρονομιάς στην Ουγκάντα. (New Vision) (Xinhua)
     • Ο πρόεδρος του Ναουρού Μάρκους Στίβεν διαλύει το κοινοβούλιο,
       ανοίγοντας το δρόμο για τη διεξαγωγή πρόωρων γενικών εκλογών, οι
       οποίες είχαν προγραμματιστεί αρχικά για το 2011. (Radio New Zealand
       International)
     • Την τρίτη ημέρα των αντικυβερνητικών διαδηλώσεων στην Ταϊλάνδη ,
       άνθρωποι ντυμένοι με κόκκινα πουκάμισα ρίχνουν αίμα στις πύλες
       κυβερνητικών κτηρίων. (The Guardian)
     • Η Γαλλία αποστέλλει στρατιωτική βοήθεια στα νησιά Ουόλις και Φουτούνα,
       τα οποία υπέστησαν εκτεταμένες καταστροφές από τον κυκλώνα Τόμας.
       (Ocean Flash)

          • Τρεις νεκροί είναι ο απολογισμός στα νησιά Φίτζι από το πέρασμα
            του ίδιου κυκλώνα. (Καθημερινή)

     • Ερευνητές της NASA ανακαλύπτουν στην Ανταρκτική το αμφίποδο
       Lysianassidae που μοιάζει με γαρίδα.(The Christian Science Monitor)
     • Υπογράφεται το ακριβότερο δισκογραφικό συμβόλαιο με την εταιρεία Sony
       Music για τον Μάικλ Τζάκσον (μετά θάνατον). (The Times)
     • Για πρώτη φορά σκοτώνεται από την βασκική αυτονομιστική οργάνση ΕΤΑ
       ένας Γάλλος αστυνομικός, μέλος της χωροφυλακής.(BBC)

[Επεξεργασία] 17 Μαρτίου

     • Συλλαμβάνονται 30 μέλη των "Κυριών στα Λευκά" στην Αβάνα. Πρόκειται
       για μέλη της αντιπολίτευσης, που τάσσονται υπέρ του Φιντέλ Κάστρο.(Al
       Jazeera)
     • Στη Νιγηρία ο υπηρεσιακός πρόεδρος Γκούντλακ Τζόναθαν διαλύει το
       κοινοβούλιο της χώρας του. (The Punch) (BBC) (Xinhua)
     • Εορτάζεται η Ημέρα του Αγίου Πατρικίου. Στην Ιρλανδία, μισό
       εκατομμύριο άνθρωποι κατακλύζουν τους δρόμους του Δουβλίνου. (The
       Sydney Morning Herald) (RTÉ)
     • Οι αξιωματούχοι της αμερικανικής τηλεόρασης απολογούνται για την κατά
       λάθος μετάδοση δύο ωρών πορνό από δύο τηλεοπτικά κανάλια για παιδιά.
       (Radio Netherlands Worldwide) (The Times of India)

[Επεξεργασία] 18 Μαρτίου

     • Υπογράφεται συμφωνία για κατάπαυση του πυρός ανάμεσα στην κυβέρνηση
       του Σουδάν και στην αντάρτικη οργάνωση του Νταρφούρ, το Κίνημα για την
       Απελευθέρωση και τη Δικαιοσύνη. (Al Jazeera)
     • Η Νιγηρία ανακαλεί τον πρεσβευτή της στη Λιβύη, έπειτα από την πρόταση
       του Λίβυου ηγέτη Μοαμάρ Καντάφι , ο οποίος πρότεινε τη διχοτόμηση της
       Νιγηρίας σε δύο κράτη, ένα χριστιανικό και ένα μουσουλμανικό. (Modern
       Ghana)
     • Απορρίπτονται ο προτάσεις για απαγόρευση στο εμπόριο πολικών αρκούδων
       και τόνου με μπλε πτερύγια, κατά τη διάσκεψη της CITES για τα
       απειλούμενα με εξαφάνιση είδη χλωρίδας και πανίδας. (Global Times)
     • Έπειτα από έρευνες πέντε ετών, σε έκθεση αναφέρεται ότι ως και 25.000
       άνθρωποι σκοτώθηκαν κατά τον βομβαρδισμό της Δρέσδης το 1945, αριθμός
       μικρότερος από τις γνωστές ως σήμερα εκτιμήσεις (USA Today) (The
       Sydney Morning Herald)
     • Συλλαμβάνονται είκοσι άτομα στην Τουρκία, καθώς συνεχίζονται οι
       έρευνες για το φερόμενο σχέδιο ανατροπής της κυβέρνησης. (The
       Guardian)
     • Στοιχειοθετούνται κατηγορίες για απόπειρα ανατροπής της κυβέρνησης του
       προέδρου Γιαγιά Τζαμέ της Γκάμπια σε πραξικόπημα. (BBC)

[Επεξεργασία] 19 Μαρτίου

     • Φάρσα αποδεικνύεται η "είδηση" ότι 200 άνθρωποι σκοτώθηκαν σε
       δυστύχημα σε ορυχείο στην Μπο της Σιέρα Λεόνε.(The Washington Post)
       (Reuters)
     • Ο πρόεδρος της Υεμένης Αλί Αμπντουλάχ Σαλέχ κηρύσσει τον τερματισμό
       του εξάχρονου πολέμου εναντίον των ανταρτών Χούθι στη χώρα του. (Al
       Jazeera)
     • Το "κουαρτέτο των αξιωματούχων για την Μέση Ανατολή" σε συνεδρίασή του
       καταδικάζει στη Μόσχα τον συνεχή ισραηλινό εποικισμό στην Παλαιστίνη.
       (The Hindu)
     • Ο Μεγάλος Επιταχυντής Αδρονίων καταρρίπτει το δικό του ρεκόρ. (BBC)

[Επεξεργασία] 20 Μαρτίου

     • Δημοσιεύεται από το Βατικανό η ειδική επιστολή του Πάπα προς τους
       Ιρλανδούς Καθολικούς αναφορικά με την σεξουαλική κακοποίηση παιδιών
       εντός της Εκκλησίας. (RTÉ)
     • Άγνωστοι ένοπλοι δολοφονούν τον Σεΐχ Νταούντ Αλί Χασάν, διοικητή της
       στρατιωτικής οργάνωσης Αλ-Σαμπάμπ στην πόλη της νότιας Σομαλίας,
       Κισμάγιο. (Reuters) (African Press Agency)
     • Χιλιάδες Ρώσων διαδηλώνουν σε ολόκληρη τη χώρα, εναντίον της πολιτικής
       του προέδρου Ντμίτρι Μεντβέντεφ. (Al Jazeera) (RIA Novosti) (BBC)
     • Αρχίζει η τριήμερη απεργία στα πληρώματα της British Airways. (The
       Times)

[Επεξεργασία] 21 Μαρτίου

     • Βαριά ήττα υφίσταται το κόμμα Ένωση για Λαϊκό Κίνημα (UMP) του Νικολά
       Σαρκοζί, στις περιφερειακές εκλογές στη Γαλλία. (BBC)
     • Σε νέα σεισμική δόνηση στην Αϊτή, σκοτώνονται 2 άτομα στο Καπ Αϊσιέν.
       (Ynet)
     • Μέση Ανατολή:

          • Στη Γάζα φθάνει ο ΓΓ του ΟΗΕ, Μπαν Κι-μουν τασσόμενος στο πλευρό
            των Παλαιστινίων και ασκώντας κριτική εναντίον του Ισραήλ.(The
            Times) (UN)
          • Τέσσερις Παλαιστίνιοι σκοτώνονται από ισραηλινές δυνάμεις σε δύο
            ξεχωριστά επεισόδια στην πόλη Ναμπλούς. (Reuters) (CNN)
          • Η Μαυριτανία διακόπτει επίσημα τις διπλωματικές της σχέσεις με το
            Ισραήλ, εξαιτίας της κατάστασης στη Λωρίδα της Γάζας. (Ha'aretz)

     • Εκλάπησαν από νεκροταφείο στη Λευκωσία οι σοροί δύο αρχιεπισκόπων.
       (Philippine Daily Inquirer) (ABC News)
     • Εκρήγνυται το ηφαίστειο Eyjafjallajökull στην Ισλανδία. (RUV, Iceland)
       (Herald Sun) (RTÉ)

[Επεξεργασία] 22 Μαρτίου

     • Ένας Χριστιανός του Πακιστάν πεθαίνει από εγκαύματα, που του
       προκλήθηκαν 3 μέρες νωρίτερα, καθώς αρνήθηκε να ασπαστεί το Ισλάμ .
       (Asia News)
     • Η Αμερικανική Βουλή των Αντιπροσώπων εγκρίνει την μεταρρύθμιση του
       συστήματος υγείας που πρότεινε η κυβέρνηση του Μπαράκ Ομπάμα.
       (Καθημερινή)
     • Διαδηλώσεις με ρατσιστικά συνθήματα κατά των Τζον Λιούις και Μπάρνεϋ
       Φρανκ λαμβάνουν χώρα έξω από το Καπιτώλιο στις ΗΠΑ. (The Sydney
       Morning Herald)
     • Η Google σταματά να λογοκρίνει τα αποτελέσματα αναζητήσεών της στην
       Κίνα (Το Βήμα)
     • Ξεκινά η δίκη των 4 διευθυντικών στελεχών της Αυστραλιανής
       Μεταλλευτικής Εταιρίας Rio Tinto στην Κίνα. (BBC)
     • Δημοσκοπήσεις στην Γερμανία (Βαυαρία) δείχνουν πτώση της δημοτικότητας
       της Καθολικής Εκκλησίας, μετά τα σκάνδαλα για την σεξουαλική
       παρενόχληση παιδιών στους κόλπους της στην Ιρλανδία. (The Wall Street
       Journal)
     • Με σκεπτικισμό ανταποκρίνεται η κοινή γνώμη της Ιρλανδίας στην
       απολογητική επιστολή του Πάπα Βενέδικτου στου Καθολικούς της χώρας,
       ζητώντας την τιμωρία των υπευθύνων της εκεί εκκλησίας. (The New York
       Times)
     • Πολεμικά αεροπλάνα του Ισραήλ βομβαρδίζουν σήραγγα κοντά στη Ράφα, στη
       Γάζα, στα σύνορα με την Αίγυπτο. (Xinhua)
     • Η σύζυγος του πρωθυπουργού του Ανατολικού Τιμόρ, Κρίστι Σορντ
       Γκουσμάο, ζητά την επιστροφή 15 εφήβων που είχαν τεθεί υπό από την
       προστασία μιας γυναίκας στην Μαλαισία, της Λάλα Νορόνχα από την
       Αυστραλία, από ορφανοτροφείο στο Ντίλι. (The Sydney Morning Herald)

[Επεξεργασία] 23 Μαρτίου

     • 24 άτομα έχασαν τη ζωή τους σε πυρκαγιά στην Καλκούτα της Ινδίας, σε
       επταόροφο κτήριο. (Τα Νέα)
     • Οι ΗΠΑ προειδοποιούν για επιθέσεις της αλ Κάιντα στα ανοιχτά της
       Υεμένης. (Yahoo News)
     • Η εκτός νόμου οργάνωση του Πακιστάν Λασκάρ ε Τάιμπα (Lashkar-e-Taiba)
       καλεί σε ιερό πόλεμο για το Κασμίρ. (Reuters India)
     • Μέση Ανατολή:

          • Πέντε άτομα τραυματίζονται σε βομβαρδισμό κτηρίου από το Ισραήλ,
            στη Λωρίδα της Γάζας. (Al Jazeera)
          • Ένας Ισραηλινός στρατιώτης, μέλος πληρώματος τανκ, σκοτώνεται
            κατά λάθος από πυρά μιας δεύτερης ισραηλινής μονάδας, σε
            επεισόδιο στη Λωρίδα της Γάζας. (BBC)
          • Ο πρωθυπουργός του Ισραήλ, Μπενιαμίν Νετανιάχου δηλώνει στην
            Ουάσιγκτον ότι «η Ιερουσαλήμ δεν είναι εποικισμός». (Έθνος)
          • Ισραηλινό διπλωμάτη στο Λονδίνο απέλασε η Βρετανία αντιδρώντας
            στη χρήση πλαστών βρετανικών διαβατηρίων στην υπόθεση δολοφονίας
            ηγετικού στελέχους της Χαμάς στο Ντουμπάι, τον Ιανουάριο. (Τα
            Νέα)

     • Ο εκτελών χρέη προέδρου της Νιγηρίας Γκούντλακ Τζόναθαν ανακοινώνει
       τον ανασχηματισμό του υπουργικού συμβουλίου του, αφού απέλυσε όλους
       τους πρώην υπουργούς του τις προηγούμενες μέρες. (Next)
     • Με απέλαση προειδοποίησε τους διεθνείς εκλογικούς παρατηρητές ο
       Σουδανός πρόεδρος Ομάρ αλ-Μπασίρ, από τις εκλογές της 11ης Απριλίου.
       (Ριζοσπάστης)
     • Απελευθερώνονται 214 ισλαμιστές κρατούμενοι στις λιβυκές φυλακές, μέλη
       διαφορετικών οργανώσεων. (Ελευθεροτυπία)
     • Γερμανικό δικαστήριο καταδικάζει το πρώην μέλος των SS, 88χρονο
       Heinrich Boere, σε ισόβια, για την δολοφονία 3 Ολλανδών, το 1944.
       (Times)
     • Ο Μπαράκ Ομπάμα, υπογράφει το ιστορικό νομοσχέδιο για τη μεταρρύθμιση
       του συστήματος Υγείας των ΗΠΑ. (Τα Νέα)
     • Άνδρας στην Κίνα σκοτώνει 8 παιδιά και τραυματίζει άλλα 5, σε δημοτικό
       σχολείο στην πόλη Νανπίνγκ. (Ημερησία)
     • «Απολύτως εσφαλμένη» χαρακτήρισε την απόφαση της Google να σταματήσει
       την λογοκρισία της μηχανής της αναζήτησης στην Κίνα, η κυβέρνηση της
       χώρας. (Έθνος)
     • Στα χέρια Σομαλών πειρατών βρίσκεται τουρκικό πλοίο. (Πρώτο Θέμα)
     • Πραγματοποιείται η πρώτη δοκιμαστική πτήση για το τουριστικό
       διαστημόπλοιο της Virgin Galactic (in.gr)
     • Το ανώτατο δικαστήριο της Μιανμάρ αρνείται να εξετάσει τις
       διαμαρτυρίες του κύριου κόμματος της αντιπολίτευσης σχετικά με τις
       πρόσφατες αλλαγές του εκλογικού νόμου στη χώρα. (Al Jazeera)

[Επεξεργασία] 24 Μαρτίου

     • Το νησί Νιου Μουρ, ή αλλιώς Νότιο Ταλπάτι, στον κόλπο της Βεγγάλης, το
       οποίο αποτελούσε διεκδικούμενο έδαφος από την Ινδία και το Μπαγκλαντές
       για περίπου 30 χρόνια, εξαφανίζεται μέσα στα νερά του κόλπου, εξαιτίας
       της κλιματικής αλλαγής. (Το Βήμα)
     • Η Ευρωπαϊκή Ένωση καλεί το Ιράν να σταματήσει την λογοκρισία και τις
       παρεμβολές στο σήμα ραδιοφωνικών εκπομπών. (Voice of America)
     • Περισσότερα από 100 άτομα, τα οποία είχαν σχέση με την Αλ Κάιντα και
       σχεδίαζαν επιθέσεις σε διάφορους στόχους συλλαμβάνονται στη Σαουδική
       Αραβία. (Al Jazeera)
     • Αυτοκίνητο παγιδευμένο με εκρηκτικά εξερράγη στην πόλη-λιμάνι
       Μπουεναβεντούρα, 550 χλμ. από την Μπογκοτά στην Κολομβία. (Καθημερινή)
     • Υποβάθμισε την Πορτογαλία, ο οίκος Fitch, από ΑΑ σε ΑΑ-. (Ημερησία)
     • Ισλαμικό δικαστήριο στη Νιγηρία απαγόρευσε σε οργάνωση ανθρωπίνων
       δικαιωμάτων να δημοσιεύει θέματα στο Twitter και το Facebook που
       αφορούν στους ακρωτηριασμούς ως μέθοδο τιμωρίας του ισλαμικού νόμου.
       (Ελευθεροτυπία)
     • Τρένο το οποίο βρέθηκε εκτός ελέγχου σκοτώνει 3 άτομα στη Νορβηγία.
       (BBC)
     • Οστό που βρέθηκε στη Σιβηρία «ανήκε σε άγνωστο είδος ανθρώπου», το
       οποίο ονομάστηκε Denisova hominin. (in.gr)
     • Την πρόθεσή της να αποσυρθεί από την Κίνα και να μην διαθέτει
       διαδικτυακά ονόματα με κατάληξη .cn σκέφτεται η GoDaddy, μία από τις
       μεγαλύτερες εταιρείες κατοχύρωσης domain name στις ΗΠΑ. (Έθνος)
     • Οι αρχές της Ινδονησίας ακυρώνουν συνέδριο ακτιβιστών για την
       ομοφυλοφιλία από την Ασία, ώστε να αποφευχθούν αντιδράσεις από
       συντηρητικούς Μουσουλμάνους. (The New York Times)
     • Την παραίτηση του Ιρλανδού επισκόπου Τζον Μαγκί αποδέχθηκε ο Πάπας
       Βενέδικτος ΙΣΤ', ανακοίνωσε το Βατικανό. (Σημερινή)
     • Το Βραβείο Άμπελ (μαθηματικά) απονέμεται στον Αμερικανό μαθηματικό
       Τζον Τέιτ. (AP)

[Επεξεργασία] 25 Μαρτίου

     • Ορκίζεται δεύτερος πρόεδρος του Ταταρστάν ο Ρουστάμ Μινιχάνοφ. (Radio
       Free Europe)
     • Τη δημιουργία ενός νέου κεντροδεξιού κόμματος προκειμένου να
       αναμετρηθεί με τον πρόεδρο Νικολά Σαρκοζί στις εκλογές που θα
       διεξαχθούν σε δύο χρόνια ανακοινώνει ο πρώην πρωθυπουργός της Γαλλίας,
       Ντομινίκ ντε Βιλπέν. (Ελευθεροτυπία)
     • Ο ηθοποιός Ντένις Χόπερ, ο οποίος πάσχει από καρκίνο του προστάτη,
       τιμάται με ένα αστέρι στο Hollywood Walk of Fame. (USA Today)

[Επεξεργασία] 26 Μαρτίου

     • H Κίνα ξεπέρασε τις ΗΠΑ στον τομέα των επενδύσεων στην καθαρή ενέργεια
       τον περασμένο χρόνο. Οι κινεζικές επενδύσεις ήταν αξίας 34,6 δισ. $
       έναντι 18,6 δισ. για τις ΗΠΑ.(The China Post) (Business Times) (China
       Daily) (L.A. Times)
     • Οι πρόεδροι Μπαράκ Ομπάμα και Ντμίτρι Μεντβέντεφ ολοκληρώνουν τη
       συμφωνία START για τον έλεγχο των εξοπλισμών της κάθε χώρας, με σκοπό
       τη μείωση των πυρηνικών τους οπλοστασίων από την εποχή του Ψυχρού
       Πολέμου. (The Jerusalem Post)
     • Βυθίζεται ένα νοτιοκορεατικό πλοίο με 100 άτομα κοντά στη Βόρεια
       Κορέα, κοντά στη βόρεια ζώνη των συνόρων με την Νότιο Κορέα.(Yonhap)
       (RTÉ) (The Times of India)
     • Απαγορεύεται στη Ρωσία το βιβλίο Ο Αγώνας μου εξαιτίας του
       "εξτρεμιστικού του" περιεχομένου. (RIA Novosti) (Radio Netherlands
       Worldwide) (The Hindu) (The New York Times)

[Επεξεργασία] 27 Μαρτίου

     • Ο πρόεδρος της Αιγύπτου, Χόσνι Μουμπάρακ επέστρεψε στην οικία του
       έπειτα από την επέμβαση χοληδόχου κύστης στην οποία υποβλήθηκε στην
       Χαϊδελβέργη. (Al Jazeera)
     • Η ΕΕ και η Λιβύη αίρουν τους μεταξύ τους ταξιδιωτικούς περιορισμούς
       (απαγόρευση για έκδοση βίζας). (BBC)
     • Περισσότεροι από 100 άνθρωποι τραυματίζονται και ένας πεθαίνει κατά
       την επίσκεψη του βασιλιά της Μπουγκάντα στους βασιλικούς τάφους, οι
       οποίοι πρόσφατα καταστράφηκαν από πυρκαγιά. (Arab News)
     • Στην Επαρχία Ντιγιάλα του Ιράκ, από δύο εκρήξεις βομβών σκοτώνονται 42
       άνθρωποι και άλλοι 65 τραυματίζονται. Το συμβάν έλαβε χώρα λίγο πριν
       ανακοινωθούν τα πρώτα επίσημα αποτελέσματα από τις βουλευτικές
       εκλογές, οι οποίες διεξήχθησαν στις 7 Μαρτίου. (China Daily)
     • Η Ώρα της Γης εφαρμόζεται σε όλο τον κόσμο. Γύρω στις 4.000 πόλεις
       σβήνουν τα φώτα τους.
       ([http://www.msnbc.msn.com/id/36064095/ns/world_news-world_environment/
       MSNBC)

[Επεξεργασία] 28 Μαρτίου

     • Μεταδίδεται από το BBC ότι βρέθηκαν μαρτυρίες για μεγάλη σφαγή 321
       ατόμων, μεταξύ των οποίων και παιδιών, στην Λαϊκή Δημοκρατία του
       Κονγκό τον περασμένο Δεκέμβριο. Η οργάνωση Human Rights Watch κάνει
       λόγο για "μία από τις χειρότερες σφαγές που διεπράχθησαν από τον
       Στρατό Αντίστασης του Κυρίου (LRA) της Ουγκάντα. (BBC)
     • Ολοκληρώνεται η 22η σύνοδος κορυφής του Αραβικού Συνδέσμου (AL) με
       τους Άραβες ηγέτες να συμφωνούν ότι οι προσπάθειες του Ισραήλ να
       αλλάξει την κατεχόμενη Ιερουσαλήμ και την "δημογραφική, ανθρωπιστική
       και ιστορική της κατάσταση" είναι άκυρες και απαράδεκτες, ενώ
       παράλληλα ζητούν από την διεθνή κοινότητα να σώσουν την Ιερουσαλήμ.
       (Xinhua)
     • Ο Πρόεδρος των ΗΠΑ Μπαράκ Ομπάμα επισκέπεται το Αφγανιστάν κια
       συνομιλεί με Αμερικανούς στρατιώτες που σταθμεύουν εκεί. (Washington
       Post)
     • Ένας 15χρονος Αφγανός σκοτώνεται και δύο ακόμα άτομα τραυματίζονται
       στα Πατήσια από έκρηξη βόμβας έξω από δημόσιο κτήριο. Πρόκειται για
       την πρώτη θανατηφόρα βομβιστική επίθεση στην Ελλάδα εδώ και πολλά
       χρόνια. (Reuters) (RTÉ)
     • Στην Ονδούρα δολοφονούνται με όπλο δύο δημοσιογράφοι στην
       βορειοανατολική περιοχή Ολάντσο. (Xinhua) (People)
     • Αρχίζει να εφαρμόζεται η αλλαγή στις ζώνες της ώρας στη Ρωσία. Ο
       αριθμός των ζωνών ώρας μειώνεται από 11 σε 9, καθώς καταργούνται ηΏρα
       Σαμάρας και η Ώρα Καμτσάτκας. (RT) (The Moscow Times)

[Επεξεργασία] 29 Μαρτίου

     • Στην Μιανμάρ, το κόμμα της Αούνγκ Σαν Σου Κίι, ο Εθνικός Σύνδεσμος για
       τη Δημοκρατία, ανακοινώνει ότι δεν θα λάβει μέρος στις επερχόμενες
       γενικές εκλογές.(BBC)
     • Σε βομβιστικές επιθέσεις καμικάζι στους σταθμούς Λουμπιάνκα και Παρκ
       Κουλτούρι του μετρό της Μόσχας σκοτώνονται τουλάχιστον 36 άνθρωποι.
       (RIA) (Russia Today) (RIAN)
     • Νέος σεισμός 6,1 Ρίχτερ πλήττει τη Χιλή. (The Sydney Morning Herald)
     • Στην αρχιτεκτονική οι Ιάπωνες Κασούγιο Σετζίμα και Ριούγιε Νισιζάουα,
       βραβεύονται με το Βραβείο Πρίτσκερ για το 2010. (Καθημερινή)

[Επεξεργασία] 30 Μαρτίου

     • Η Ρωσία πενθεί για μία ημέρα τα θύματα των βομβιστικών επιθέσεων στο
       Μετρό της Μόσχας. (CBC)
     • Έπειτα από 12 χρόνια ομηρίας στα χέρια των ανταρτών του FARC,
       απελευθερώνεται ο Κολομβιανός στρατιώτης Πάμπλο Εμίλιο Μονκάγιο. (BBC)
     • Θανατική ποινή στον κόσμο: Τουλάχιστον 714 άνθρωποι εκτελέστηκαν το
       2009 σε όλο τον κόσμο, σύμφωνα με την ετήσια έκθεση της Διεθνούς
       Αμνηστίας, η οποία δεν συμπεριλαμβάνει στον απολογισμό της τις
       πολυάριθμες εκτελέσεις στην Κίνα. (Το Βήμα)

[Επεξεργασία] 31 Μαρτίου

     • Το Κοινοβούλιο στη Σερβία υιοθετεί διακήρυξη στην οποία καταδικάζεται
       η σφαγή της Σρμπρένιτσα και ζητείται συγγνώμη από τις οικογένειες των
       θυμάτων «γιατί δεν έγιναν όλα όσα έπρεπε για να αποφευχθεί αυτή η
       τραγωδία». (Τα Νέα) (B92)
     • Ο επικεφαλής των Τσετσένων αυτονομιστών, Ντόκου Ουμάροφ, αναλαμβάνει
       σε βίντεο την ευθύνη για τις πρόσφατες επιθέσεις αυτοκτονίας στο μετρό
       της Μόσχας, που είχαν ως αποτέλεσμα το θάνατο τουλάχιστον 39 ανθρώπων.
       (Έθνος)
     • Με κοινή διακήρυξη των 10 κρατών-μελών της και σύμφωνα με δηλώσεις του
       Βέλγου υπουργού Εξωτερικών, Στίβεν Βανάκερε, ανακοινώνεται η διάλυση
       της Δυτικοευρωπαϊκής Ένωσης. Η ΕΕ αναλαμβάνει στο μέλλον όλες τις
       αποστολές και τις λειτουργίες της ΔΕΕ (στρατιωτική συμμαχία που
       ιδρύθηκε το 1948) χάρη στη Συνθήκη της Λισαβόνας, η οποία είναι σε
       ισχύ από την 1η Δεκεμβρίου 2009. (Ελευθεροτυπία)
     • Υπερψηφίζεται από την επιτροπή του βελγικού Κοινοβουλίου η πλήρης
       απαγόρευση της μπούρκας (δημόσια ισλαμική μαντίλα). (Best News)

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%9C%CE%B1%CF%81%CF%84%CE%AF%CE%BF%CF%85_2010"
   Κατηγορία: 2010

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Català
     • Česky
     • Deutsch
     • English
     • Esperanto
     • Eesti
     • فارسی
     • Français
     • Bahasa Indonesia
     • 日本語
     • Basa Jawa
     • ქართული
     • 한국어
     • Bahasa Melayu
     • नेपाली
     • Nederlands
     • Polski
     • Русский
     • Sicilianu
     • Svenska
     • தமிழ்
     • ไทย
     • Tagalog
     • Українська
     • 中文
     • Bân-lâm-gú

     • Τελευταία τροποποίηση 12:36, 5 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
