   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Σωκράτης Χριστός

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Σωκράτης ήταν ένας πρίγκιπας του βασιλικού οίκου της Βιθυνίας, κατά την
   ελληνιστική εποχή, ο οποίος κυβέρνησε για μία σύντομη χρονική περίοδο τον
   1ο αιώνα π.Χ. Πατέρας του ήταν ο Νικομήδης Γ' ο Ευεργέτης.

                    Σωκράτης Χριστός
                    Δυναστεία:  Ηγεμόνες της Βιθυνίας      
                     Πατέρας:   Νικομήδης Γ' Ευεργέτης
                     Μητέρα:    Αγνή

   Πίνακας περιεχομένων

     • 1 Βιογραφικά στοιχεία
     • 2 Χρονολόγιο
     • 3 Πηγές
     • 4 Παραπομπές
     • 5 Δείτε επίσης

[Επεξεργασία] Βιογραφικά στοιχεία

   Ο Νικομήδης Γ' είχε ήδη έναν νόμιμο γιο από τη σύζυγό του, την Αριστονίκη,
   ο οποίος βασίλεψε αργότερα με το όνομα Νικομήδης ο Φιλοπάτωρ. Ωστόσο
   απέκτησε κι έναν γιο ακόμη, το Σωκράτη, από την παλλακίδα του, την Αγνή.
   Γύρω στο 94 π.Χ. ο Νικομήδης έστειλε την Αγνή και το γιο της στην Κύζικο,
   την ιδιαίτερή της πατρίδα, μαζί με 500 τάλαντα για την ανατροφή του.^[1]

   Αργότερα ο Σωκράτης έγινε δεκτός με τιμές από το βασιλιά του Πόντου,
   Μιθριδάτη τον Ευπάτορα, ο οποίος επωφθαλμιούσε τα εδάφη της Βιθυνίας. Ο
   Μιθριδάτης του έδωσε το τιμητικό όνομα «ο Χριστός». Ο Σωκράτης μετέβη
   κατόπιν στη Ρώμη προκειμένου να διεκδικήσει το θρόνο της Βιθυνίας. Όταν οι
   προσπάθειές του αποδείχτηκαν άκαρπες, ντροπιασμένος δεν επέστρεψε στο
   Μιθριδάτη, αλλά κατέφυγε στην Εύβοια, στο σπίτι κάποιου Κορνηλίου, Ρωμαίου
   από την τάξη των ιππέων. ^[1]

   Όταν οι Ρωμαίοι διέταξαν το Μιθριδάτη να επιστρέψει την Καππαδοκία στον
   Αριοβαρζάνη Α' το Φιλορωμαίο, ο οποίος είχε κάνει προσφυγή σε εκείνους, ο
   βασιλιάς υπάκουσε τη διαταγή, ωστόσο διέθεσε στο Σωκράτη ένα στρατό, με
   τον οποίο ο τελευταίος πήρε στα χέρια του την εξουσία της Βιθυνίας από το
   Νικομήδη το Φιλοπάτορα, που ήταν ο εκλεκτός των Ρωμαίων.^[2]^[3] Τα
   γεγονότα αυτά έλαβαν χώρα γύρω στο 92 με 90 π.Χ.

   Ωστόσο, η Ρώμη αντέδρασε και αρνήθηκε να δεχτεί την παρουσία του Σωκράτη
   στο θρόνο. Την περίοδο που βρισκόταν σε διαπραγματεύσεις με το Μιθριδάτη,
   εξέφρασε τη δυσαρέσκειά της για το θέμα, με αποτέλεσμα ο Μιθριδάτης να
   φροντίσει ο ίδιος για την εξόντωση του πρώην ευνοουμένου του, προκειμένου
   να τους εξευμενίσει.^[4]

[Επεξεργασία] Χρονολόγιο

     Ηγεμόνες της Βιθυνίας
           Βασιλείς
     Βοτείρας
     Βας
     Ζιποίτης Α'
     Νικομήδης Α' Φιλέλληνας
     Ζιποίτης Β'
     Ζιαήλας
     Προυσίας Α' Χωλός
     Προυσίας Β' Κυνηγός
     Νικομήδης Β' Επιφανής
     Νικομήδης Γ' Ευεργέτης
     Νικομήδης Δ' Φιλοπάτωρ
     Σωκράτης Χριστός

     Άλλα πρόσωπα...

   Έτος (π.Χ.)                            Γεγονός
                Γέννηση του Σωκράτη, γιου του Νικομήδη Γ' του Ευεργέτη και
                της παλλακίδας του, Αγνής.
   περ. 94 π.Χ. Η Αγνή αναχωρεί με το γιο της για την πατρίδα της, την
                Κύζικο.
     94 π.Χ.    Ο Νικομήδης Δ' διαδέχεται τον πατέρα του, Νικομήδη Γ', στο
                θρόνο της Βιθυνίας.
                Ο Σωκράτης γίνεται δεκτός με τιμές από το βασιλιά του
                Πόντου, Μιθριδάτη Στ'.
                Μετάβαση του Σωκράτη στη Ρώμη, όπου μάταια προσπαθεί να
                διεκδικήσει το θρόνο της Βιθυνίας.
                Ο Σωκράτης διαμένει για μια περίοδο στην Εύβοια.
   περ. 92 π.Χ. Ο Σωκράτης λαμβάνει από το Μιθριδάτη στρατό, τον οποίο
                χρησιμοποιεί για να ανέλθει στο θρόνο της Βιθυνίας.
                Ο ίδιος ο Μιθριδάτης Στ' θανατώνει το Σωκράτη για να
                εξευμενήσει τη Ρώμη.

[Επεξεργασία] Πηγές

     • Justinus, «Επιτομή της Ιστορίας του Πομπήιου Τρώγου»
     • Granius Licinianus, «Ιστορία»
     • Αππιανός, «Ρωμαϊκή Ιστορία: Μιθριδατικοί Πόλεμοι»
     • Μέμνων, «Ιστορία της Ηράκλειας»

[Επεξεργασία] Παραπομπές

    1. ↑ ^1,0 ^1,1 Granius Licinianus , Βιβλίο 35
    2. ↑ Αππιανός, 10
    3. ↑ Μέμνων, 22
    4. ↑ Justinus, 38.5

[Επεξεργασία] Δείτε επίσης

     • Βιθυνία
     • Ελληνιστική περίοδος

   Ανακτήθηκε από
   "http://el.wikipedia.org/wiki/%CE%A3%CF%89%CE%BA%CF%81%CE%AC%CF%84%CE%B7%CF%82_%CE%A7%CF%81%CE%B9%CF%83%CF%84%CF%8C%CF%82"
   Κατηγορία: Ηγεμόνες της Βιθυνίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 04:25, 14 Ιουνίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
