   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Όραση

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       13/05/2010.

   View Albardeiros.JPG
   [IMG]

                           Οι 5 αισθήσεις
                           Όραση
                           Ακοή
                           Αφή
                           Όσφρηση
                           Γεύση

   Η όραση είναι μία από τις πέντε
   αισθήσεις. Όργανο αντίληψης είναι τα
   μάτια, ενώ το αντικείμενο της αντίληψης
   είναι το φως. Θεωρείται η πιο σημαντική
   από τις υπόλοιπες αισθήσεις, γιατί με
   αυτήν γίνεται άμεσα αντιληπτός ο
   εξωτερικός χώρος. Περίπου το 30% του
   ανθρώπινου εγκεφάλου ασχολείται με την
   επεξεργασία και ερμηνεία των
   ερεθισμάτων της όρασης. Όπως και οι
   υπόλοιπες αισθήσεις αναπτύσσεται και η
   μηχανική όραση.

   Πίνακας περιεχομένων

     * 1 Λειτουργία της όρασης
     * 2 Όραση και χρώμα
     * 3 Όραση στους διάφορους ζωντανούς
       οργανισμούς
     * 4 Αντίληψη του χώρου
     * 5 Προσαρμογή των ματιών
     * 6 Οφθαλμαπάτες
     * 7 Συνδυασμός με άλλες αισθήσεις
     * 8 Παραπομπές
     * 9 Δείτε επίσης

[Επεξεργασία] Λειτουργία της όρασης

   Constudeyepath el.png

   Η όραση είναι δυνατή μόνο όταν υπάρχει
   φως. Το φως παράγεται συνήθως από τον
   ήλιο, ή φυσικά από μερικούς οργανισμούς
   με ειδικές διαδικασίες, από αστραπές και
   πυρκαγιές. Τεχνητά παράγεται από τον
   άνθρωπο με τη φωτιά και τα τελευτάια
   χρόνια με τον ηλεκτρισμό.

   Το φως του περιβάλλοντος προσπίπτει σε
   διάφορα αντικείμενα και έπειτα ένα
   μέρος του φτάνει στα μάτια. Εκεί, οι
   ακτίνες προσανατολίζονται κατάλληλα,
   ώστε να προβληθεί στον αμφιβληστροειδή
   η εικόνα του περιβάλλοντος. Στον
   αμφιβληστροειδή χιτώνα υπάρχουν πάρα
   πολλοί κατάλληλοι υποδοχείς φωτός, τα
   κωνία και τα ραβδία, βοηθώντας στην
   αντίληψη του χρώματος και του σχήματος
   αντίστοιχα.

   Αυτοί οι υποδοχείς ενεργοποιούνται
   ανάλογα με το χρώμα και την ένταση του
   φωτός και στέλνουν ηλεκτρικά ερεθίσματα
   στον εγκέφαλο. Όλα αυτά τα ερεθίσματα
   διαμορφώνουν μια εικόνα, η οποία όμως
   είναι ανάποδα, γιατί ανάποδα
   αποτυπώνεται η εικόνα στον
   αμφιβληστροειδή, όπως στο φιλμ στις
   φωτογραφικές μηχανές. Ο εγκέφαλος
   αναλαμβάνει να τη γυρίσει κανονικά. Οι
   εικόνα που στέλνει το κάθε μάτι είναι
   ελαφρώς διαφορετική, και βοηθάει, ώστε
   να γίνει αντιληπτή η απόσταση με τη
   μέθοδο του τριγωνισμού, και γενικά να
   υπάρξει τρισδιάστατη όραση. Τέλος,
   ανάλογα με τη συχνότητα εναλλαγής
   εικόνων γίνεται αντιληπτή η κίνηση, όπως
   και στον κινηματογράφο.

[Επεξεργασία] Όραση και χρώμα

   [IMG]
   [IMG]
   Μερικά παραδείγματα φυσιολογικής και μη
   φυσιολογικής όρασης με τα αντίστοιχα
   ποσοστά στον πληθυσμό.

   Βασικά το ανθρώπινο μάτι αντιλαμβάνεται
   τρία χρώματα το κόκκινο, το πράσινο, το
   μπλε και την ένταση του φωτός στο ορατό
   φάσμα της ηλεκτρομαγνητικής
   ακτινοβολίας. Με βάση αυτά
   επεξεργάζεται την εικόνα που λαμβάνει
   και αντιλαμβάνεται και τα υπόλοιπα
   χρώματα σύμφωνα με το προσθετικό
   μοντέλο σύνθεσης χρωμάτων που
   χρησιμοποιείται και στις οθόνες.

   Άλλοι οργανισμοί μπορούν να δουν και
   άλλες συχνότητες εκτός από το ορατό φως,
   όπως οι σκύλοι που βλέπουν ένα μέρος από
   τις υπέρυθρες. Άλλοι πάλι, δεν
   αντιλαμβάνονται συχνότητες που μπορεί
   να δει ο άνθρωπος, όπως ορισμένα ψάρια
   στα βάθη των ωκεανών δε μπορούν να δουν
   το κόκκινο χρώμα. Ορισμένοι οργανισμοί
   βλέπουν τον κόσμο με περισσότερα ή
   λιγότερα χρώματα από τον άνθρωπο, για
   παράδειγμα τα μάτια του χαμαιλέοντα
   διακρίνουν δεκαπέντε χρώματα.

   Ανθρώπινες παθήσεις που σχετίζονται με
   την αντίληψη των χρωμάτων είναι η
   δυσχρωματοψία, η μερική αχρωματοψία και
   η ολική αχρωματοψία. Στην περίπτωση της
   δυσχρωματοψίας γίνεται σύγχυση μεταξύ
   των χρωμάτων βασικών και παράγωγων,
   ονομάζεται και Δαλτονισμός, από το
   διάσημο χημικό Dalton, που έπασχε από την
   ασθένεια. Η αχρωματοψία σημαίνει τη μη
   αντίληψη κάποιων από τα τρία βασικά
   χρώματα (άρα και τη διαφορετική αντίληψη
   των παραγώγων τους). Όταν περιλαμβάνει
   και τα τρία ονομάζεται ολική, οπότε ο
   άνθρωπος αυτός βλέπει σε κλίμακα του
   γκρι όπως στις παλιές τηλεοράσεις, ενώ
   στις άλλες περιπτώσεις ονομάζεται
   μερική.

[Επεξεργασία] Όραση στους διάφορους
ζωντανούς οργανισμούς

   [IMG]
   [IMG]
   Σπονδυλωτό που κοιτάει.

   Στα μάτια, εκτός από τα κωνία και τα
   ραβδία υπάρχει και άλλος ειδικός
   υποδοχέας για την αντίληψη της ημέρας ή
   της νύχτας. Αυτή η πληροφορία είναι
   θεμελιώδης για όλους τους οργανισμούς,
   γιατί επηρεάζει τους βιολογικούς
   κύκλους τους κυρίως τον ύπνο, ενώ
   μερικοί διαθέτουν υποτυπώδη μάτια που
   μπορούν να αντιληφθούν μόνο αυτήν. Ο
   αριθμός των ματιών και η θέση τους δεν
   είναι συγκεκριμένα σε όλους τους
   οργανισμούς. Τα σπονδυλωτά έχουν ένα
   ζευγάρι μάτια κάτω από το μέτωπό τους,
   μπροστά στο κεφάλι τους, στη μέση
   περίπου του προσώπου τους σε οριζόντια
   διάταξη. Αυτό επιτρέπει την εποπτεία
   κατά μήκος του ορίζοντα, όπου συνήθως
   βρίσκονται όλες οι μορφές που
   χρειάζεται να αντιληφθεί ένας
   σπονδυλωτός οργανισμός. Ακόμα και τα
   μάτια των ψαριών είναι σε οριζόντια
   διάταξη. Τα οπτικά πεδία των ματιών
   μπορούν να επικαλύπτονται αρκετά, λίγο ή
   και καθόλου. Όσο περισσότερο
   επικαλύπτονται, όπως στον άνθρωπο
   επιτρέπουν πιο εύκολη τρισδιάστατη
   αντίληψη και υπολογισμό του βάθους. Όσο
   λιγότερο επικαλύπτονται, τόσο
   περισσότερο επιτρέπουν την αντίληψη
   γύρω-γύρω από τον οργανισμό, όπως στο
   άλογο. Συνήθως με τα μάτια τα σπονδυλωτά
   μπορούν να δουν τόσο πάνω όσο και κάτω,
   εκτός από το σαλάχι που, λόγω του
   σωματοτύπου του, μπορεί να δει μόνο προς
   τα επάνω.

   Άλλοι οργανισμοί έχουν περισσότερα
   μάτια στο κεφάλι τους:

   Mosca2.jpg
   [IMG]

     * Η μύγα έχει όπως φαίνεται δύο ομάδες
       από πάρα πολλά μάτια, το κάθε μάτι όμως
       βλέπει μόνο ένα κομμάτι της εικόνας.
       Σε συνδυασμό με το σχήμα των ομάδων η
       μύγα διαθέτει στερεοσκοπική όραση. Η
       αντίληψη της είναι γρηγορότερη από
       αυτήν του ανθρώπου, ώστε να μπορεί να
       αντιληφθεί την ανανέωση των
       διαδοχικών στιγμιοτύπων στην οθόνη
       της τηλεόρασης.

   Chiracanthium eye pattern.jpg
   [IMG]

     * Μερικές αράχνες έχουν τέσσερα
       ζευγάρια μάτια στο κεφάλι της, ένα για
       κάθε κατεύθυνση. Ένα ζευγάρι για πάνω,
       ένα για κάτω, ένα για αριστερά και ένα
       για δεξιά. Έτσι, και αυτή έχει
       στερεοσκοπική όραση.

     * Μερικοί οργανισμοί που δεν έχουν
       κεφαλή διαθέτουν υποτυπώδη μάτια, για
       την ακρίβεια απλούς φωτοϋποδοχείς σε
       άλλα μέρη του σώματος. Για παράδειγμα
       ο αστερίας έχει από ένα φωτοϋποδοχέα
       σε κάθε πλοκάμι.

   Υπάρχουν και οργανισμοί με διαφορετικό
   επίπεδο εστίασης και οξύτητας όρασης.
   Για παράδειγμα ο άνθρωπος δε μπορεί να
   διακρίνει αντικείμενα μικρότερα από ένα
   χιλιοστό, ενώ ο αετός μπορεί να
   διακρίνει ένα ποντίκι από πολύ μεγάλο
   υψόμετρο.

   Φυσικά, υπάρχουν και οργανισμοί που λόγω
   ασθενειών, γενετικά ή επίκτητα,
   προσωρινά ή μόνιμα, δεν διαθέτουν όραση,
   είναι τυφλοί.

[Επεξεργασία] Αντίληψη του χώρου

   [IMG]
   [IMG]
   Η μέθοδος του τριγωνισμού. Γνωρίζοντας
   την απόστασητ ων δύο σημείων και τις
   γωνίες, υπολογίζεται η απόσταση του
   αντικειμένου.

   Η όραση έχει άμεση σχέση με την αντίληψη
   του εξωσωματικού χώρου και κυρίως την
   τρισδιάστατη αντίληψή του. Η επικάλυψη
   των οπτικών πεδίων βοηθάει στον
   υπολογισμό της τρισδιάστατης υφής τους
   και τον υπολογισμό της απόστασής του
   μέσω του τριγωνισμού. Σύμφωνα με αυτήν
   τη μέθοδο, που χρησιμοποιείται και σε
   επιστήμες όπως η τοπογραφία, υπάρχει ένα
   νοητό τρίγωνο που ορίζεται από τα δύο
   μάτια και το αντικείμενο. Γνωρίζοντας
   την απόσταση των ματιών και τις γωνίες
   στις οποίες τα μάτια βλέπουν το
   αντικείμενο, μπορούμε να υπολογίσουμε
   την απόσταση του αντικειμένου από το
   πρόσωπο. Σημαντικό είναι ότι η αντίληψη
   του χώρου δε γίνεται μόνο με την όραση,
   αλλά και με άλλες αισθήσεις, όπως η ακοή,
   ή ακόμη και την αφή. Εξάλλου η μέθοδος
   του τριγωνισμού μπορεί να εφαρμοστεί
   και για τους ήχους, αλλά ακόμη και για
   την αντιληπτή από απόσταση θερμότητα. Οι
   τυφλοί άνθρωποι και οργανισμοί, όπως η
   νυχτερίδα, μπορούν να συνδυάσουν
   ερεθίσματα από άλλες αισθήσεις για να
   έχουν μία τρισδιάστατη αντίληψη του
   περιβάλλοντός τους, όπως και οι
   υπόλοιποι οργανισμοί. Οι επιστήμονες
   έχουν ανακαλύψει ότι στους τυφλούς
   σημαντικά μέρη του εγκεφάλου που
   ασχολούνται με την επεξεργασία της
   όρασης λειτουργούν κανονικά, δηλαδή
   "βλέπουν" όπως και οι υπόλοιποι άνθρωποι,
   αλλά με διαφορετικό τρόπο. Επιπλέον,
   όλοι οι τυφλοί έχουν ένα ελάχιστο
   ερέθισμα όρασης (συνήθως περιφερειακή
   όραση ή υποδοχείς φωτός που καθορίζουν
   τη λειτουργία του ύπνου), ή μπορούν να
   αισθανθούν τη θερμότητα, δηλαδή τις
   υπέρυθρες η οποία είναι
   ηλεκτρομαγνητική ακτινοβολία σε άλλο
   μήκος κύματος. Μερικοί επιστήμονες
   υποστηρίζουν ότι δεν υπάρχουν "τυφλοί"
   άνθρωποι, αλλά άνθρωποι "που δεν βλέπουν
   καλά".

[Επεξεργασία] Προσαρμογή των ματιών

   Για την καλύτερη αντίληψη των
   αντικειμένων, τα μάτια προσαρμόζονται
   ανάλογα με την απόσταση του
   αντικειμένου και την ένταση του φωτός.

   Στην πρώτη διαδικασία η εικόνα
   προσαρμόζεται στον αμφιβληστροειδή
   χιτώνα όσο δυνατόν πιο καθαρά και
   λεπτομερώς, η διαδικασία ονομάζεται
   εστίαση ελέγχεται από το φακό. Η
   διαδικασία μοιάζει με αυτήν που γίνεται
   στις φωτογραφικές μηχανές (το
   επονομαζόμενο ζουμ).

   Η άλλη διαδικασία προστατεύει το μάτι
   από την υπερβολική ένταση του φωτός. Το
   φως μεταφέρει ενέργεια. Όταν εστιάζεται
   φως σε μία συγκεκριμένη κατεύθυνση (όπως
   στο μάτι), υπάρχει κίνδυνος η ένταση του
   φωτός τοπικά να γίνει πολύ μεγάλη, άρα
   και καταστροφική. Η κόρη προσαρμόζεται,
   ώστε να περάσει αρκετό φως για να
   λειτουργήσει η όραση, αλλά και να μην
   καεί ο αμφιβληστροειδής. Φυσικά, η κόρη
   δε μπορεί να κλείσει εντελώς το μάτι, αν
   για παράδειγμα κοιτάξει κάποιο τον ήλιο
   κατάματα, αλλά υπάρχει το βλέφαρο για
   αυτήν την προστασία. Τα αδιαφανή βλέφαρα
   χρησιμοποιούνται από τους οργανισμούς
   που τα διαθέτουν για να μην έχουν οπτικά
   ερεθίσματα όταν κοιμούνται.

   Υπάρχουν τρεις ασθένειες που συνδέονται
   με την εστίαση στο μάτι:

     * Μυωπία: Το μάτι έχει μεγαλύτερο βάθος
       από το κανονικό και πιο ωοειδές σχήμα.
     * Υπερμετρωπία: Το μάτι έχει μικρότερο
       βάθος από το κανονικό και πιο
       δισκοειδές σχήμα.
     * Πρεσβυωπία: Δεν έχει σχέση με το σχήμα
       του ματιού αλλά με το φακό. Μετά από
       κάποια χρόνια χάνει την ελαστικότητά
       του και δε γίνεται να εστιάσει.

   Το ιδανικό μάτι είναι σφαιρικό. Στην
   πραγματικότητα όλοι μας έχουμε κάποιον
   ελάχιστο βαθμό μυωπίας ή υπερμετρωπίας.

[Επεξεργασία] Οφθαλμαπάτες

   Optical illusion vase.png
   [IMG]
   Optical illusion vase 2.png
   [IMG]
   Optical illusion vase 3.png
   [IMG]

   Η όραση και η επεξεργασία της στον
   εγκέφαλο στηρίζεται στην αποτύπωση του
   ειδώλου στον αμφιβληστροειδή χιτώνα και
   την ευθύγραμμη πορεία του φωτός.
   Αξιοσημείωτο είναι ότι δε βλέπουμε τις
   ίδιες τις ακτίνες φωτός και τη διαδρομή
   τους, αλλά το είδωλο που σχηματίζουν
   στον αμφιβληστροειδή χιτώνα^[1].
   Υπάρχουν, όμως, μερικά φαινόμενα
   οπτικής, στα οποία δεν ισχύει η
   ευθύγραμμη πορεία του φωτός, ή το είδωλο
   στον αμφιβληστροειδή είναι
   παραπλανητικό. Τότε η όραση ξεγελιέται
   και βλέπονται αντικείμενα ή φαινόμενα
   που στην πραγματικότητα δεν υπάρχουν, τα
   οποία ονομάζονταιοφθαλμαπάτες.
   Υπάρχουν πολλές οφθαλμαπάτες, οι οποίες
   αφορούν όμοια σχήματα, αδυναμίες του
   προοπτικού σχεδίου, υιοθέτηση των
   χρωμάτων του περιβάλλοντος, μοτίβα,
   γρήγορη εναλλαγή σχεδίων, αλλαγή μέσου
   διάδοσης του φωτός και άλλα. Τέτοιες
   τεχνικές εφαρμόζονται στη φύση από τα
   θυράματα για να παραπλανήσουν την όραση
   των θυτών τους. Συνήθως, χρωματίζουν το
   δέρμα τους με χρώματα και σχέδια που
   μοιάζουν στο περιβάλλον τους, ώστε να
   συγχέονται με αυτό. Χαρακτηριστικό
   παράδειγμα είναι ο χαμαιλέοντας. Δύο
   χαρακτηριστικές ανθρώπινες
   οφθαλμαπάτες είναι η οφθαλμαπάτη με το
   αγγείο και η οφθαλμαπάτη της ερήμου.
   Στην πρώτη απεικονίζεται ένα ακαθόριστο
   σχήμα που μπορεί να είναι αγγείο ή δύο
   άνθρωποι. Η άλλη συμβαίνει στην έρημο.
   Λόγω υπερβολικής ακτινοβολίας ο αέρας
   δεν έχει παντού την ίδια θερμοκρασία,
   ώστε οι ακτίνες φωτός να κάμπτονται.
   Έτσι, μερικές γαλάζιες ακτίνες από τον
   ουρανό φτάνουν στα μάτια του παρατηρητή
   από κάτω. Ο τελευταίος νομίζοντας πως το
   φως έρχεται ευθύγραμμα βλέπει λίμνες
   και οάσεις στη μέση της ερήμου.

[Επεξεργασία] Συνδυασμός με άλλες αισθήσεις

   Οι αισθήσεις λειτουργούν ταυτόχρονα και
   συμπληρωματικά, για να αποδώσουν την
   πραγματικότητα. Η όραση όπως και η ακοή
   επιτρέπουν καλύτερη αντίληψη του
   εξωσωματικού χώρου, κυρίως όταν
   πρόκειται για μακρινά αντικείμενα.

   Επίσης, η όραση επιτρέπει άμεση εποπτεία
   των ερεθισμάτων των άλλων αισθήσεων. Για
   παράδειγμα, εάν μυρίσουμε κάτι με άσχημη
   μυρωδιά μπορούμε να το δούμε και να
   διαπιστώσουμε αν έχει μουχλιάσει, αν
   ακούσουμε έναν αετό, μπορούμε να
   γυρίσουμε και να τον δούμε, και αν
   νιώσουμε κάπου άσχημα, μπορούμε να
   στρίψουμε και να δούμε τί μας ενόχλησε.

   Σπανίως, ο εγκέφαλος ερμηνεύει τα
   διάφορα ερεθίσματα με διαδικασίες που
   κανονικά εφαρμόζονται σε άλλα όργανα,
   αυτό το φαινόμενο ονομάζεται
   συναισθησία. Λόγου χάρη, τα ακουστικά
   ερεθίσματα επεξεργάζονται σαν οπτικά
   και το αντίστροφο, δηλαδή αυτός ο
   άνθρωπος βλέπει τους ήχους και ακούει τα
   χρώματα. Μέχρι σήμερα έχουν αναφερθεί
   περιπτώσεις για διασταύρωση ακοής και
   όρασης, γεύσης και όρασης, όσφρησης και
   όρασης, και μία περίπτωση διαταύρωσης
   όρασης, ακοής, γεύσης και όσφρησης.
   Παρόμοια φαινόμενα παρατηρούνται και σε
   χρήστες ουσιών, όπως σε χρήστες LSD.

[Επεξεργασία] Παραπομπές

    1. ↑ 'Φυσική έκτης δημοτικού', εκδόσεις
       ΟΕΔΒ 1999

[Επεξεργασία] Δείτε επίσης

     * Εξέλιξη του ματιού
     * Μηχανική όραση
     * τυφλό σημείο

   Ανακτήθηκε από
   "http://el.wikipedia.org/wiki/%CE%8C%CF%81%CE%B1%CF%83%CE%B7"
   Κατηγορίες: Αντίληψη | Φυσιολογία |
   Νευρικό σύστημα
   Κρυμμένες κατηγορίες: Άρθρα που
   χρειάζονται παραπομπές από 05/2010 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Bosanski
     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Võro
     * Français
     * Hrvatski
     * Interlingua
     * Íslenska
     * Italiano
     * 日本語
     * 한국어
     * Latina
     * Lietuvių
     * മലയാളം
     * Bahasa Melayu
     * Nederlands
     * Polski
     * Português
     * Runa Simi
     * Русский
     * Slovenčina
     * Slovenščina
     * Українська
     * Tiếng Việt
     * ייִדיש
     * 中文

     * Τελευταία τροποποίηση 02:39, 1
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
