   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                      Άρτα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 39°09′00″N 20°58′60″E﻿ / ﻿39.15, 20.9833

                  Άρτα
   Άρτα (Ελλάδα)
                  Άρτα
   Άρτα

   ═══════════════════════════════════
   Γεωγραφικό Διαμέρισμα Ήπειρος
   Περιφέρεια            Ηπείρου
   Νομός                 Άρτας
   Επίσημος πληθυσμός    19.435 (2001)
   Έκταση                48,29 km²
   Ταχυδρομικός κώδικας  47100
   Τηλεφωνικός κωδικός   26810

   Η Άρτα είναι η πρωτεύουσα του νομού Άρτας και του δήμου Αρταίων, καθώς και
   η δεύτερη μεγαλύτερη πόλη της Ηπείρου μετά τα Γιάννενα με πληθυσμό 19.435
   κατοίκους (απογραφή 2001).

   Στην είσοδο της πόλης βρίσκεται το φημισμένο γεφύρι της Άρτας, γνωστό από
   το ομώνυμο δημοτικό ποίημα. Η Άρτα έχει σημαντική βυζαντινή παράδοση από
   την εποχή του Δεσποτάτου της Ηπείρου (1229) και δείγματά της αποτελούν οι
   βυζαντινές εκκλησίες της Αγίας Θεοδώρας, των Βλαχερνών και της
   Παρηγορίτισσας, κτίσμα κυβόσχημο του 13ου αιώνα, μοναδικό αρχιτεκτονικό
   έργο με σπουδαία μωσαϊκά. Στο ναό της Παρηγορίτισσας υπάρχουν και
   μεταγενέστερες τοιχογραφίες.

   Η πόλη είναι χτισμένη στην ίδια θέση που κατά την αρχαιότητα υπήρχε μια
   από τις σημαντικότερες πόλεις της Ιλλυρίας, η Αμβρακία. Κατά μία άλλη
   άποψη η ΄Αρτα είναι χτσμένη στη θέση της αρχαίας Αργιθέας ή κατ' άλλους
   του αρχαίου Αμφιλοχικού Άργους.

   Η ευρύτερη περιοχή της Άρτας είναι γνωστή για την καλλιέργεια
   εσπεριδοειδών.

   Πίνακας περιεχομένων

     • 1 Ιστορία
     • 2 Αρχαιολογία
     • 3 Αξιοθέατα

          • 3.1 Εκκλησίες

     • 4 Σημαντικά πρόσωπα
     • 5 Εξωτερικοί σύνδεσμοι

[Επεξεργασία] Ιστορία

   Κύριο άρθρο: Αρχαία Αμβρακία

   Δεν γνωρίζουμε ποιοι έκτισαν την Αμβρακία, πριν την έλευση των Κορινθίων.
   Πάντως αρχαίοι συγγραφείς αποκαλούν την περιοχή της Αμβρακίας Δρυόπιδα. Οι
   σχετικοί με τους οικιστές της Αμβρακίας μύθοι προδίδουν πρόθεση προβολής
   δικαιωμάτων στην περιοχή.

   Η Αμβρακία δεν έλαβε μέρος στον Τρωικό πόλεμο. Πιθανότατα είχε κατακτηθεί
   από τους Δωριείς, ενώ ο Τρωικός ήταν πόλεμος των Αχαιών. Οι Δωριείς
   έφτιαξαν τον στόλο τους στο μοιχό του Αμβρακικού κόλπου, με την ξυλεία απ'
   τα πλούσια δάση της περιοχής της Αμβρακίας. Οι Αμβρακιώτες πάντως έλαβαν
   μέρος στους πολέμους της Ελλάδας εναντίον των Περσών. Το τοπωνύμιο
   Αμβρακία οφείλεται κατά την μυθολογία στον Αμβρακία , γιο του Θεσπρωτού.

   Το 625 π.Χ. εγκαταστάθηκαν στην Αμβρακία οι Κορίνθιοι - καλεσμένοι ίσως
   από τους παλιούς κατοίκους - με αρχηγό τους τον Γόργο, νόθο γιο του
   Κυψέλου, του τυράννου της Κορίνθου. Η Αμβρακία με τους Κορίνθιους πια,
   γνώρισε μεγάλη οικονομική ακμή και στρατιωτικοναυτική ισχύ όπως προκύπτει
   από τα αρχαία κείμενα και τα αρχαιολογικά ευρήματα. Κατά τους Περσικούς
   πολέμους έλαβε μέρος με εφτά πλοία στη ναυμαχία της Σαλαμίνας και με
   πεντακόσιους οπλίτες στη μάχη των Πλαταιών.

   Από το 625 π.Χ μέχρι την εποχή του Πύρρου, η Αμβρακία είχε κατά περιόδους
   τυραννικό, ολιγαρχικό - τιμοκρατικό ή δημοκρατικό πολίτευμα. Κατά μία
   άποψη, στην Αμβρακία δημιουργήθηκε το πρώτο δημοκρατικό καθεστώς μερικές
   δεκαετίες πριν απ' την δημοκρατία της Αθήνας. Η Αμβρακία είχε ένα από τα
   τελειότερα πολεοδομικά συστήματα της αρχαιότητας, ονομαστά δε ήταν τα
   γυναικεία αμβρακιώτικα υποδήματα, γνωστά σ' όλη την Ιλλυρία με το όνομα
   Αμβρακίδες.

   Το 295 π.Χ. η Αμβρακία παραχωρήθηκε από την Ιλλυρία στον Ηπειρώτη Πύρρο. Ο
   Πύρρος την έκανε πρωτεύουσα του Κράτους του κι απ΄αυτή εξορμούσε για την
   Ελλάδα και την Ιταλία. Ο Πύρρος γέμισε την Αμβρακία με μεγάλες οικοδομές,
   ναούς, αγάλματα,ζωγραφικούς πίνακες κλπ.

   Το 189π.Χ. κατέλαβαν την Αμβρακία οι Ρωμαίοι, ύστερα από σθεναρή αντίστασή
   της. Οι Ρωμαίοι την απογύμνωσαν από όλα της τα καλλιτεχνήματα, αργότερα δε
   (μετά το 31 π.Χ.) και από τον πληθυσμό της, που τον εγκατέστησαν στη
   Νικόπολη. Στην Αμβρακία έμεινε μικρός αριθμός κατοίκων.

[Επεξεργασία] Αρχαιολογία

   Από την Αμβρακία διασώθηκαν ελάχιστα μνημεία, αρκετά όμως έργα τέχνης:

     • Στον δρόμο ενός ταφικού περιβόλου, στην ανατολική πλευρά της Ιερά Οδού
       της Αμβρακίας, διασώθηκε μια σημαντικότατη - για το είδος και τον
       τρόπο γραφής- επιγραφή του 6ου π.Χ.,
     • Δίπλα στο σημερινό ναό του Αγ. Κωνσταντίνου αποκαλύφθηκε ένα θεατράκι
       - ίσως το μικρό θέατρο που μνημονεύει ο Διονύσιος Αλικαρνασσέας - με
       την ορχήστρα του και τέσσερις σειρές κερκίδων,
     • Κοντά στην πλατεία Κιλκίς διασώθηκε τμήμα του μεγάλου ναού του Πύθιου
       Απόλλωνα Σωτήρα - το μέχρι την ευθυντηρία τμήμα - διαστάσεων
       20,75Χ44μ. Εκεί βρέθηκε και ανεπίγραφη στήλη με κείμενο συνθήκης
       καθορισμού ορίων μεταξύ Αμβρακίας και Χαράδρου,
     • Διασώθηκαν τμήματα του αρχαίου τείχους, που δείχνουν πως το τείχος
       ήταν επιβλητικό και επιμελημένης κατασκευής . Στο βορειοανατολικό
       τμήμα του επιχτίστηκε αργότερα το βυζαντινό κάστρο (13ος αιώνας) που
       είναι από τα ωραιότερα κάστρα και διασώζεται, με επισκευές των
       Τούρκων, σε άριστη κατάσταση,
     • Στα μουσεία της Άρτας, των Ιωαννίνων, της Αθήνας, της Ρώμης, του
       Λονδίνου, υπάρχουν αγάλματα, επιγραφές, κοσμήματα, νομίσματα, αγγεία,
       ειδώλια κ.λ.π. προερχόμενα από την Αμβρακία.

[Επεξεργασία] Αξιοθέατα

  [Επεξεργασία] Εκκλησίες

   [IMG]
   [IMG]
   Η εκκλησία της Παρηγορίτισσας.

   Η Άρτα είναι φημισμένη για τις πολλές και καλά διατηρημένες Βυζαντινές
   Εκκλησίες της. Ορισμένες από αυτές:

     • Παρηγορίτισσα
     • Αγία Θεοδώρα Άρτας
     • Μονή Κάτω Παναγιάς
     • Μονή Βλαχερνών
     • Άγιος Βασίλειος

[Επεξεργασία] Σημαντικά πρόσωπα

     • Γιάννης Μόραλης
     • Μάξιμος Γραικός
     • Πύρρος
     • Αντώνης Νικοπολίδης
     • Νικόλαος Σκουφάς
     • Ναπολέων Ζέρβας

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Άρτα

     • Δήμος Αρταίων

   π • σ • ε
                          Έδρες νομαρχιών της Ελλάδας
   Άγιος Νικόλαος  · Αθήνα  · Αλεξανδρούπολη  · Άμφισσα  · Αργοστόλι  · Άρτα
    · Βέροια  · Βόλος  · Γρεβενά  · Δράμα  · Ελευσίνα  · Έδεσσα  · Ερμούπολη
    · Ζάκυνθος  · Ηράκλειο  · Ηγουμενίτσα  · Θεσσαλονίκη  · Ιωάννινα  ·
   Κέρκυρα  · Κόρινθος  · Καλαμάτα  · Καρδίτσα  · Καρπενήσι  · Καστοριά  ·
   Κατερίνη  · Καβάλα  · Κιλκίς  · Κομοτηνή  · Κοζάνη  · Λαμία  · Λάρισα  ·
   Λευκάδα  · Λιβαδειά  · Μεσολόγγι  · Μυτιλήνη  · Ναύπλιο  · Ξάνθη  ·
   Παλλήνη  · Πάτρα  · Πειραιάς  · Πολύγυρος  · Πρέβεζα  · Πύργος  · Ρέθυμνο
    · Ρόδος  · Σάμος  · Σέρρες  · Σπάρτη  · Τρίκαλα  · Τρίπολη  · Φλώρινα  ·
   Χαλκίδα  · Χανιά  · Χίος

   Ανακτήθηκε από "http://el.wikipedia.org/wiki/%CE%86%CF%81%CF%84%CE%B1"
   Κατηγορία: Άρτα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Català
     • Deutsch
     • English
     • Esperanto
     • Español
     • Français
     • Hrvatski
     • Italiano
     • 日本語
     • Latina
     • Nederlands
     • ‪Norsk (nynorsk)‬
     • Polski
     • Português
     • Română
     • Русский
     • Srpskohrvatski / Српскохрватски
     • Simple English
     • Shqip
     • Српски / Srpski
     • Svenska
     • Türkçe
     • Українська
     • Winaray
     • 中文

     • Τελευταία τροποποίηση 17:34, 28 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
