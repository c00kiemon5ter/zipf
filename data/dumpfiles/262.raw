   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Χαλάνδρι

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       11/10/2009.

   Συντεταγμένες: 38°01′13″N 23°47′52″E﻿ /
   ﻿38.02028, 23.79778

                               Χαλάνδρι
   Plateia-chalandriou.jpg
   Η Πλατεία Χαλανδρίου

   -------------------------------------------------------------------------
   Γεωγραφικό Διαμέρισμα Στερεά Ελλάδα
   Περιφέρεια                      Αττικής
   Νομός                                (Νομαρχία) Αθηνών
   Επίσημος πληθυσμός       71.684 (2001)
   Υψόμετρο                          185-230 m
   Τηλεφωνικός κωδικός     21
   Δικτυακός τόπος             www.halandri.gr

   Το Χαλάνδρι (αρχ. Φλύα) είναι προάστιος
   δήμος στο βορειοανατολικό τμήμα του
   λεκανοπεδίου των Αθηνών, με
   περισσότερους από ογδόντα χιλιάδες
   κατοίκους το 2010 σύμφωνα με εκτιμήσεις
   της δημοτικής αρχής. Αποτελεί σημαντικό
   εμπορικό και οικιστικό κέντρο των
   βορειοανατολικών προαστίων της
   πρωτευούσης της περιφέρειας Αττικής και
   οι κάτοικοί του ονομάζονται
   Χαλανδραίοι.

   Η περιοχή είναι γνωστή για την
   ανεπτυγμένη της αγορά, με πολλά εμπορικά
   καταστήματα να εδρεύουν στο
   πεζοδρομημένο κέντρο της πόλης και
   επιχειρήσεις στα Σίδερα και τη Λεωφόρο
   Κηφισίας να προελκύουν στελεχιακό
   δυναμικό από το ευρύτερο οικιστικό
   συγκρότημα. Το ιστορικό κέντρο
   καλύπτεται από εκτενείς πεζοδρόμους και
   ποδηλατοδρόμους, ενώ ο δήμος εκτείνεται
   σε βορειοανατολική ευθεία, ενώνοντας
   την Αθήνα με το Πεντελικό.

   Πίνακας περιεχομένων

     * 1 Ιστορικά
     * 2 Πολεοδομικά Χαρακτηριστικά

          * 2.1 Συνοικίες Χαλανδρίου

     * 3 Πληθυσμιακή Εξέλιξη
     * 4 Περιβαλλοντολογικά Χαρακτηριστικά

          * 4.1 Ρεματιά Χαλανδρίου

     * 5 Συγκοινωνιακή Σύνδεση &
       Προσβασιμότητα
     * 6 Οικονομικά Στοιχεία
     * 7 Παραπομπές
     * 8 Εξωτερικοί σύνδεσμοι

[Επεξεργασία] Ιστορικά

   Στην αρχαιότητα αποτελούσε τον αττικό
   Δήμο Φλύας που τοποθετείτο στη μεσόγαια
   χώρα, σύμφωνα με τη διοικητική διαίρεση
   του Κλεισθένους.^[1]Σήμερα συνιστά
   εύρωστη και όμορφη πόλη στη
   βορειοανατολική ζώνη των Αθηνών.

   Ο κύριος όγκος των κτιρίων έχει
   οικοδομηθεί τα τελευταία 30 χρόνια, αν
   και Αθηναίοι διαμένουν στο Χαλάνδρι
   τουλάχιστον έναν αιώνα. Τα διοικητικά
   όρια του σύγχρονου δήμου εκτείνονται
   από την ομώνυμη ρεματιά μέχρι και τους
   πρόποδες του πεντελικού όρους.

   Ο Ησύχιος αναφέρεται στην ονομασία
   "Φλύα" που προέρχεται από το ρήμα "φλεί"
   και το οποίο σημαίνει "ευκαρπεί", καθώς η
   γη των Χαλανδραίων είναι πλούσια σε
   βλάστηση. Η μετονομασία σε Χαλάνδρι
   προέρχεται από τον Τούρκο
   μεγαλογαιοκτήμονα Χαλά, στον οποίο
   ανήκαν μεγάλες εκτάσεις γης κατά την
   τουρκοκρατία.

   Στο έμβλημα του δήμου διακρίνεται η
   πλατεία Αγίου Νικολάου που αποτελεί το
   παραδοσιακό κέντρο του χωριού των
   Χαλανδραίων και η χρονολογία 1944 οπότε
   και αναγνωρίζεται πλέον το Χαλάνδρι ως
   δήμος. Σε επίσημες εκδηλώσεις
   εμφανίζεται το εναλλακτικό έμβλημα του
   δήμου υπό την ονομασία "Δήμος Φλυέων" με
   την προτομή του Ευριπίδη.

   Ο δήμος Φλύας πρωτοκατοικείται κατά την
   Προϊστορική ή την Πρωτοιστορική Περίοδο
   και εκτείνεται στην ευρύτερη περιοχή
   από το Ψυχικό και τη Φιλοθέη, έως τα
   Βριλήσσια και την Αγία Παρασκευή, δηλαδή
   ολόκληρη την έκταση που περικλείεται
   από Τουρκοβούνια, Πεντέλη και Υμηττό. Η
   περιοχή παρουσιάζει ενδείξεις
   εποικισμού κατά την περίοδο της
   Χαλκοκρατίας (2.600-2.000 π.Χ.) και την
   Υστεροελλαδική εποχή (1.550-1.100 π.Χ.).

   Στους κλασικούς χρόνους εμφανίζεται ως
   τόπος καταγωγής πολλών επιφανών πολιτών
   της εποχής, όπως ο Ευριπίδης και ο
   Θεμιστοκλής, ενώ κατά τους Ρωμαϊκούς και
   Πρωτοχριστιανικούς χρόνους λεηλατείται
   και ερημώνεται.

   Στα έτη του σύχρονου ελληνικού κράτους
   εμφανίζεται στη διοικητική αρμοδιότητα
   των Αθηνών. Το 1910 τίθεται σε εφαρμογή το
   πρώτο σχέδιο πόλεως και το 1925 αποσπάται
   από το δήμο των Αθηναίων και
   αναγνωρίζεται ως αυτόνομη κοινότητα της
   Νομαρχίας Ανατολικής Αττικής. Ένα χρόνο
   αργότερα ιδρύεται ο οικοδομικός
   συνεταιρισμός "Εταιρία Αγροπόλεων" που
   οικοδομεί μια μικρή έκταση που
   πρόσκειται στον Υμηττό και αποσπάται ως
   αυτόνομη Κοινότητα Χολαργού. Το 1929,
   αποσπάται και το βορειοανατολικό άκρο
   του Χαλανδρίου υπό την ονομασία Αγία
   Παρασκευή, λίγους μήνες αργότερα όμως
   την ξαναεσωκλείει στα διοικητικά του
   όρια και τη διατηρεί μέχρι το 1931 οπότε
   και αναγνωρίζεται η τελαυταία ως
   πρωτεύουσα της ανατολικής Νομαρχίας. Με
   τη βελτίωση του ρυμοτομικού σχεδίου το
   Χαλάνδρι γίνεται παραθεριστικό θέρετρο
   των Αθηνών, ενώ κατά τη Μικρασιατική
   Καταστροφή αφομοιώνεται ένα μεγάλο
   μέρος των προσφύγων.

   Το 1940 με τη γερμανική κατοχή το Χαλάνδρι
   βυθίζεται σε τέλμα, έως και το 1944,
   χρονολογία η οποία σηματοδοτεί τη νέα
   εποχή του Χαλανδρίου ως αυτόνομου Δήμου
   της Αττικής. Στις βορειοανατολικές
   εκτάσεις του Δήμου, στο "πάτημα" του
   βουνού κατοικούν αγρότες και
   κτηνοτρόφοι που εκμεταλλεύονται τις
   γεωργικές εκτάσεις έως και το 1949, έτος
   κατά το οποίο κατορθώνουν να
   αποσπαστούν ως ανεξάρτητη Κοινότητα
   Βριλησσίων. Ο Δήμος καταφέρνει να
   κρατήσει μια οικιστική λωρίδα μέχρι
   τους πρόποδες του βουνού. Το χωριό
   συνδέεται με την πρωτεύουσα μέσω του
   σιδηροδρομικού δικτύου που κινείται
   κατά μήκος της Λεωφόρου Παλαιολόγου,
   εκεί όπου σήμερα βρίσκεται χώρος
   πρασίνου της Αγίας Άννας. Στα τέλη του '50
   το σιδηροδρομικό δίκτυο ξηλώνεται και η
   πρόσβαση είναι εφικτή μέσω της Λεωφόρου
   Αποστολοπούλου, ενώ αργότερα κύριες
   οδικές αρτηρίες ορίζονται οι Λεωφόροι
   Κηφισίας και Μεσογείων. Ο Δήμος κάνει
   τον κύκλο του ώσπου εντάσσεται πλέον
   ξανά στο Αθηναϊκό Πολεοδομικό
   Συγκρότημα. Στα χρόνια που ακολουθούν, η
   περιοχή καθίσται ιδιαιτέρως προσφιλής
   για τους κατοίκους του λεκανοπεδίου που
   αναζητούν ένα καλύτερο επίπεδο
   διαβίωσης απ'ότι στο ασφυκτικό τότε
   "κλινόν άστυ". Λόγω της μεγάλης έκτασης
   του Δήμου, της αργής και σταδιακής
   ένταξης των εκτάσεών του στο σχέδιο
   πόλεως και του δυσπρόσιτου οικονομικά
   χαρακτήρα του, το Χαλάνδρι συνεχίζει να
   οικοδομείται έως και σήμερα.

   [IMG]
   [IMG]
   Γραφεία επιχειρήσεων στο Χαλάνδρι

   Στη σύγχρονη ιστορία της πόλης των
   Χαλανδραίων έχει πλέον διαμορφωθεί ένας
   ιδιαιτέρως εύρωστος Δήμος που
   κατορθώνει να συνδυάσει την εμπορική
   του δύναμη με την κάλυψη των οικιστικών
   αναγκών αλλά και την εργασιακή
   εξυπηρέτηση στελεχιακού δυναμικού και
   μικροεμπόρων. Ολόκληρη η ζώνη της
   Κηφισίας καλύπτεται από υψηλής
   αισθητικής Επαγγελματικές Στέγες
   παντός αντικειμένου, μεγάλες εκτάσεις
   του Δήμου καλύπτονται από κλινικές,
   δημόσιες και ιδιωτικές, ενώ σε ολόκληρη
   την είσοδο της πόλης (Λεωφόρος Εθνικής
   Αντιστάσεως) οικοδομούνται πολλές από
   τις πρεσβείες της χώρας. Ο εμπορικός
   πεζόδρομος της πόλης καθίσταται μαζί με
   την Κηφισιά, ένας από τους πιο
   δημοφιλείς προορισμούς της ευρύτερης
   περιοχής και όχι μόνο, ενώ το 2007
   αποφασίζεται η μετεστέγαση του
   Υπουργείου Οικονομίας και Οικονομικών
   σε έκταση του Δήμου.

   Στα νεότερα χρόνια της ιστορίας του
   Χαλανδρίου διατελλούν Δήμαρχοι ο Σπύρος
   Θεοδοσίου, Μανώλης Καρελλάς,
   Τριαντάφυλλος Σπυρόπουλος, Παναγιώτης
   Μανιάτης, Στέλιος Χριστονάκης,
   Αλκιβιάδης Τζαμτζής, Νίκος Πέρκιζας,
   Κώστας Παττακός και Γρηγόρης
   Ζαφειρόπουλος.

[Επεξεργασία] Πολεοδομικά Χαρακτηριστικά

    [Επεξεργασία] Συνοικίες Χαλανδρίου

   [IMG]
   [IMG]
   Καλαίσθητη τριπλοκατοικία στο Χαλάνδρι

   Το Χαλάνδρι είναι μια μεγάλη πόλη, αλλά
   διατηρεί παρά ταύτα συνοχή γύρω από τον
   οικιστικό πυρήνα στην καρδιά του δήμου.
   Γύρω από το εμπορικό κέντρο εκτείνονται
   οι εξής ζώνες: Αγία Βαρβάρα στα δυτικά,
   Πολύδροσο στα βόρεια, Άνω Χαλάνδρι στα
   βορειοανατολικά, Πάτημα στα ανατολικά
   και Κάτω Χαλάνδρι στα νότια.

                                Συνοικίες, Γειτονιές & Περιοχές Χαλανδρίου
Χαλάνδρι Κάτω         Άνω Χαλάνδρι    Πάτημα           Άνω Πάτημα    Νέο           Σίδερα
                 Χαλάνδρι                                                                          Χαλάνδρι
Αγία         Τούφα       Φραγκοκκλησιά Μεταμόρφωση Συνοικισμός Αγία         Πολύδροσο
Βαρβάρα                                                                                             Άννα

   Στο Άνω Χαλάνδρι έχουν αναπτυχθεί οι
   γειτονιές της Τούφας, της
   Φραγκοκκλησιάς και της Μεταμόρφωσης,
   ενώ στο Κάτω Χαλάνδρι έχει αναπτυχθεί το
   Νέο Χαλάνδρι γύρω από το
   Νομισματοκοπείο.

   Το Πάτημα επεκτείνεται βόρεια, πέραν της
   Λεωφόρου Αναπαύσεως, προσεγγίζοντας την
   Πεντέλη, ενώ το Πολύδροσο αναπτύσσεται
   στα όρια των Δήμων Χαλανδρίου και
   Αμαρουσίου. Επιπλέον, επί της Οδού
   Μικράς Ασίας οικοδομήθηκε ο μικρός
   συνοικισμός των προσφύγων μικρασιατών,
   ενώ στο Τρίγωνο της Αγίας Βαρβάρας ο
   επισκέπτης συναντά τον οικισμό Σίδερα,
   έναν από τους παλαιοτέρους οικισμούς
   του Χαλανδρίου όπου διασώζονται μικρές
   ιστορικές κατοικίες αναλλοίωτες.

   [IMG]
   [IMG]
   Ο Ιερός Ναός Αγίου Νικολάου στο κέντρο
   του Χαλανδρίου

[Επεξεργασία] Πληθυσμιακή Εξέλιξη

   Ο πληθυσμός του Δήμου συμφωνα με τα
   επίσημα στοιχεία το 1991 ανερχόταν σε 66.285
   και το 2001 σε 74.034. Με αυτά τα νούμερα, το
   Χαλάνδρι είναι ο μεγαλύτερος δήμος των
   βορείων προαστίων με το Μαρούσι να
   ακολουθεί σε κοντινή απόσταση με
   περίπου 70.000 άτομα. Μπορεί ο γειτονικός
   δήμος να είναι μεγαλύτερος σε έκταση
   αλλά το Χαλάνδρι δε διαθέτει πλέον
   ακατοίκητες, εκτός σχεδίου ζώνες(πέρα
   από τη ζώνη του Νομισματοκοπείου), όπως
   συμβαίνει με το αχανές Μαρούσι.
   Ακολουθεί πίνακας με στατιστικά
   στοιχεία της ΕΣΥΕ για την πληθυσμιακή
   εξέλιξη του Χαλανδρίου τα τελευταία
   χρόνια, καθώς και εκτιμήσεις για την
   ανοικοδόμηση το 2007:

     Πληθυσμιακή Εξέλιξη Δήμου Χαλανδρίου

                     Πληθυσμός Έκταση Πυκνότητα Προστιθείς       Νέα       Αθροιστική
Χρονολογία     Δήμου      Δήμου    Δόμησης    Πληθυσμός     Αύξηση        Αύξηση
                                                                                             Πληθυσμού
1981                 54.320             10,805       5.027              54.320               -                  -
1991                 65.287             10,805       6.042              10.967               20,18%             20,18%
2001                 71.684             10,805       6.634              6.397                9,79%              29,97%
2007                 74.034             10,805       6.851              2.350                3,27%              33,24%

             πρωτογενείς πηγές:ΕΣΥΕ, Δήμος
                             Χαλανδραίων

[Επεξεργασία] Περιβαλλοντολογικά
Χαρακτηριστικά

    [Επεξεργασία] Ρεματιά Χαλανδρίου

   [IMG]
   [IMG]
   Ρεματιά Χαλανδρίου

   Η Ρεματιά Πεντέλης- Χαλανδρίου είναι
   ένας από τους λίγους πνεύμονες πρασίνου
   που έχουν διατηρηθεί στην υπερκορεσμένη
   πρωτεύουσα των Αθηνών. Πηγάζει από το
   πλόυσιο σε πηγές νερού Πεντελικό Όρος,
   νοτιοανατολικά του ποταμού Κηφισού και
   βορειοδυτικά της ρεματιάς της Παλλήνης.
   Συγκεκριμένα, πηγάζει από τα διοικητικά
   όρια του Δήμου Νέας Πεντέλης, χωρίζει
   στην κάθοδό της τους Δήμους Μελισσίων
   και Βριλησσίων ώσπου να καταλήξει στην
   εύφορη γη των Χαλανδραίων και να "σβήσει"
   σταδιακά στα διοικητικά όρια του
   Αμαρουσίου (στη συνοικία της Αγίας
   Φιλοθέης) και να διακλαδιστεί σε
   μικρότερα ρέματα στο Δήμο Φιλοθέης (που
   συναντούν τα Τουρκοβούνια). Η ρεματιά
   αυτή υπήρξε και η αφορμή του εποικισμού
   του δήμου Φλύας από πολύ παλιά, καθώς τα
   νερά που χύνονταν έδιναν ζωή στη χλωρίδα
   και την πανίδα της περιοχής. Η ρεματιά
   πλούτισε τις περιοχές που διαρρέει με
   πλούσια και σπάνια βλάστηση, όπως
   αντίστοιχα προίκησε την Κηφισιά ο
   ομώνυμος ποταμός. Από ιστορικά στοιχεία
   φαίνεται πως συνέβαλε στο δεύτερο
   σύστημα υδροδότησης της Αττικής κατά
   τους ρωμαϊκούς χρόνους, μετά την ύδρευση
   από τον Υμηττό, ενώ στάθηκε και η αφορμή
   για την ανάδειξη των περιοχών απ' όπου
   διέρχεται, ως μερικές από τις πιο
   όμορφες οικιστικές ζώνες του
   λεκανοπεδίου. Ο κύριος όγκος της
   βλάστησης αποτελείται από μεσογειακά
   δάση με πιο χαρακτηριστική την
   πευκοβλάστηση. Δυστυχώς, οι περιοχές
   αυτές υπέστησαν το οικολογικό "έγκλημα"
   της παρασιτογόνουβαμβακίασης από τους
   μελισσοκόμους, ενώ προς εξυπηρέτηση των
   συγκοινωνιακών αναγκών του
   λεκανοπεδίου σε πολλά σημεία έχει
   μπαζωθεί από δρόμους και λεωφόρους (με
   πιο χαρακηριστική τη διέλευση της
   Αττικής Οδού). Το μόνο έργο που πάγωσε
   ήταν η γέφυρα λακωνίας που είχε σκοπό το
   2004 να συνδέσει το Πολύδροσο και τη
   λεωφόρο Κηφισίας με τη Λεωφόρο Πεντέλης,
   την Αττική Οδό και τον Προαστιακό στο
   ύψος των Βριλησσίων, δημιουργώντας όμως
   πολλά συγκοινωνιακά προβλήματα. Παρά
   ταύτα, στο ύψος του Χαλανδρίου υπάρχει
   ιδιαίτερη ευαισθητοποίηση ως προς τη
   διαφύλαξής της.

[Επεξεργασία] Συγκοινωνιακή Σύνδεση &
Προσβασιμότητα

   [IMG]
   [IMG]
   Κόμβος Δουκίσσης Πλακεντίας

   Ο δήμος των Χαλανδραίων βρίσκεται σε ένα
   αρκετά κομβικό σημείο στο χάρτη του
   λεκανοπεδίου. Περιβάλλεται από τις δύο
   πιο βασικές λεωφόρους που παρέχουν
   πρόσβαση στην πόλη των Αθηνών από τη
   βόρεια και την ανατολική Αττική, δηλαδή
   τις λεωρόρους Κηφισίας και Μεσογείων.
   Επίσης στα διοικητικά όρια του δήμου
   ξεκινάει και η βασική διαδρομή προς το
   όρος της Πεντέλης. Στα σύνορα του
   Χαλανδρίου με τους γειτονικούς του
   δήμους λειτουργούν από το 2004 οι σταθμοί
   Χαλάνδρι και Δουκίσσης Πλακεντίας του
   Μετρό, καθώς επίσης και ο σταθμός του
   προαστιακού Πεντέλης. Επιπλέον, ο δήμος
   είναι αφετηρία πληθώρας
   λεωφορειογραμμών που εξυπηρετούν το
   ευρύτερο συγκρότημα των
   βορειοανατολικών προαστίων.

   [IMG]
   [IMG]
   Ποδηλατόδρομος Χαλανδρίου στην Τούφα

   Η διέλευση της Αττικής Οδού στα σύνορα
   με το βόρειο δήμο των Βριλησσίων
   αποσυμφόρησε αρκετά την κορεσμένη
   λεωφόρο Πεντέλης που αποτελούσε πέρασμα
   για μεγάλες πληθυσμιακές μάζες που
   επιζητούσαν πρόσβαση στην Κηφισίας μέσω
   του Χαλανδρίου. Με τις νέες
   συγκοινωνιακές επεμβάσεις που έγιναν το
   κέντρο του δήμου αποσυμφορήθηκε αρκετά,
   αλλά δεν παύει λόγω της θέσης του να
   μαστίζεται ακόμα από το κυκλοφοριακό.
   Πολλές και οι συνοικίες που
   ταλανίζονται από τη διαμπερή κυκλοφορία
   παρά τις αλλεπάλληλες κυκλοφοριακές
   επεμβάσεις(όπως η Τούφα).

   Έως το 2013 προβλέπεται ο δήμος να
   καταστεί ιδιαιτέρως προνομιούχος σε
   θέματα συγκοινωνίας, καθότι θα
   περιβάλλεται σε ολόκληρη την έκτασή του
   από σταθμούς του metro, με την ολοκλήρωση
   της γραμμής 4 του μετρό U που θα κινείται
   περιμετρικά των Τουρκοβουνίων και θα
   κάνει στάσεις στην υπερκορεσμένη
   Λεωφόρο Κηφισίας, ενώ θα εξυπηρετεί το
   κέντρο του Δήμου μέσω της στάσης "Σίδερα
   Χαλανδρίου".

[Επεξεργασία] Οικονομικά Στοιχεία

   [IMG]
   [IMG]
                    Εμπορικός Πεζόδρομος

   Το Χαλάνδρι αποτελεί εμπορικό κέντρο
   που συγκεντρώνει αγοραστικό κοινό από
   όλο το συγκρότημα βορείων προαστίων.
   Επίσης αποτελεί και εστία έντονης
   επιχειρηματικής δράσης με πληθώρα
   επιχειρήσεων και αποτελεί και πόλο
   έλξης στελεχιακού δυναμικού, μαζί με το
   γειτονικό Μαρούσι.^[εκκρεμεί παραπομπή]
   Στη μεγάλη έκταση του δήμου εξάλλου
   υπάρχει χώρος για διευθέτηση των
   ποικίλλων ζωνών και αυτό φαίνεται πως
   έχει γίνει με μεγάλη επιτυχία, καθώς
   υπάρχουν ζώνες που θυμίζουν μεγαλούπολη
   και οικιστικές ζώνες που θυμίζουν
   επαρχιακή κωμόπολη.^[εκκρεμεί παραπομπή]
   Ο Δήμος ειδικεύεται στο εμπόριο και στην
   παροχή υπηρεσιών. Στην πόλη εδρεύουν
   πολλές από τις μεγάλες ελληνικές
   εταιρείες, κυρίως σε δυο δρόμους, την
   Εθνικής Αντιστάσεως και την Κηφισίας. Η
   περιοχή προσφέρει και πληθώρα επιλογών
   στον ιδιωτικό χώρο της Υγείας. Στα
   διοικητικά όρια προσφέρεται χώρος και
   για πολλές από τις πιο ενδιαφέρουσες
   αρχιτεκτονικά πρεσβείες των Αθηνών, ενώ
   μελετάται η μεταφορά του Υπουργείου
   Οικονομικών στο χώρο του
   Νομισματοκοπείου, κάτι που προβλέπεται
   να καταστήσει το δήμο ακόμα πιο
   σημαντικό κόμβο του λεκανοπεδίου της
   πρωτευούσης.

   Το 2007, οι αντικειμενικές αξίες των
   ακινήτων ήταν 1.500 - 2.650 € / τμ, ενώ οι
   εμποιρικές αξίες 2.200 - 3.000 € /
   τμ.^[εκκρεμεί παραπομπή]

[Επεξεργασία] Παραπομπές

    1. ↑ Αττικά του Παυσανία: Ο Αττικός Δήμος
       Φλύας

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Χαλάνδρι

     * Δήμος Χαλανδρίου
     * Στατιστικά
     * Αττικό Μετρό
     * Προαστιακός
     * Αττική Οδός
     * Γραμμές και Διαδρομές
     * Υπουργείο Εσωτερικών
     * Οδηγός Πόλης Δήμου Χαλανδρίου

   π • σ • ε
               Γεωγραφική θέση Χαλανδρίου
            Νέα          Μαρούσι ·
            Ιωνία ·   Πολύδροσο  Βριλήσσια ·
            Αγία        Βόρεια        Πεντέλη
            Φιλοθέη  Δυτικά
   Compass                  Χαλάνδρι    Πάτημα ·       Compass
   rose     Ψυχικό · Ανατολικά  Γέρακας        rose
   pale.svg Φιλοθέη  Νότια                                pale.svg
                            Χολαργός · Αγία
            Νέο          Αγία            Παρασκευή ·
            Ψυχικό · Παρασκευή  Σταυρός
            Παπάγου

   π • σ • ε
                      Περιφέρεια Αττικής
                        Αθήνα · Αγία Βαρβάρα · Αγία
                        Παρασκευή · Άγιοι
                        Ανάργυροι · Άγιος
                        Δημήτριος · Αιγάλεω ·
                        Άλιμος · Αργυρούπολη ·
                        Βριλήσσια · Βύρωνας ·
                        Γαλάτσι · Γλυφάδα · Δάφνη ·
                        Εκάλη · Ελληνικό · Ζωγράφου ·
                        Ηλιούπολη · Ηράκλειο ·
                        Ίλιον · Καισαριανή ·
   Νομαρχία     Καλλιθέα · Καματερό ·
   Αθηνών         Κηφισιά · Λυκόβρυση ·
                        Μαρούσι · Μελίσσια ·
                        Μεταμόρφωση · Μοσχάτο · Νέα
                        Ερυθραία · Νέα Ιωνία · Νέα
                        Πεντέλη · Νέα Σμύρνη · Νέα
                        Φιλαδέλφεια · Νέα
                        Χαλκηδόνα · Νέο Ψυχικό ·
                        Παλαιό Φάληρο · Παπάγου ·
                        Πεντέλη · Περιστέρι ·
                        Πετρούπολη · Πεύκη · Ταύρος ·
                        Υμηττός · Φιλοθέη · Χαϊδάρι ·
                        Χαλάνδρι · Χολαργός · Ψυχικό
                        Πειραιάς · Αγκίστρι ·
                        Αίγινα · Αμπελάκια ·
                        Αντικύθηρα · Άγιος Ιωάννης
   Νομαρχία     Ρέντης · Δραπετσώνα ·
   Πειραιώς     Κερατσίνι · Κορυδαλλός ·
                        Κύθηρα · Μέθανα · Νίκαια ·
                        Πέραμα · Πόρος · Σαλαμίνα ·
                        Σπέτσες · Τροιζήνα · Ύδρα
                        Άγιος Κωνσταντίνος · Άγιος
                        Στέφανος · Ανάβυσσος ·
                        Ανθούσα · Άνοιξη · Αρτέμιδα ·
                        Αυλώνας · Αφίδνες · Αχαρνές ·
                        Βάρη · Βαρνάβας · Βούλα ·
                        Βουλιαγμένη · Γέρακας ·
                        Γλυκά Νερά · Γραμματικό ·
                        Διόνυσος · Δροσιά ·
                        Θρακομακεδόνες · Κάλαμος ·
   Νομαρχία     Καλύβια Θορικού ·
   Ανατολικής Καπανδρίτι · Κερατέα ·
   Αττικής       Κουβαράς · Κρυονέρι ·
                        Κορωπί · Λαύριο · Μαλακάσα ·
                        Μαραθώνας · Μαρκόπουλο
                        Μεσογαίας · Μαρκόπουλο
                        Ωρωπού · Νέα Μάκρη · Νέα
                        Παλάτια · Παιανία · Παλαιά
                        Φώκαια · Παλλήνη · Πικέρμι ·
                        Πολυδένδρι · Ραφήνα ·
                        Ροδόπολη · Σαρωνίδα · Σκάλα
                        Ωρωπού · Σπάτα · Σταμάτα ·
                        Συκάμινο · Ωρωπός
                        Ελευσίνα · Άνω Λιόσια ·
   Νομαρχία     Ασπρόπυργος · Βίλια ·
   Δυτικής       Ερυθρές · Ζεφύρι · Μαγούλα ·
   Αττικής       Μάνδρα · Μέγαρα · Νέα
                        Πέραμος · Οινόη · Φυλή

   Ανακτήθηκε από
   "http://el.wikipedia.org/wiki/%CE%A7%CE%B1%CE%BB%CE%AC%CE%BD%CE%B4%CF%81%CE%B9"
   Κατηγορίες: Δήμοι της Περιφέρειας
   Αττικής | Βόρεια Προάστια Αθηνών |
   Χαλάνδρι
   Κρυμμένες κατηγορίες: Άρθρα που
   χρειάζονται παραπομπές από το 2009 | Άρθρα
   που χρειάζονται παραπομπές | Άρθρα που
   χρειάζονται παραπομπές με σχόλιο

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Deutsch
     * English
     * Italiano
     * ‪Norsk (nynorsk)‬
     * Polski
     * Română
     * Српски / Srpski

     * Τελευταία τροποποίηση 11:58, 21 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
