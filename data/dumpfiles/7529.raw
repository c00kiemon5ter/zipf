   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Πατριάρχης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Πατριάρχης είναι ο αρχηγός της πατριάς, του γένους. Αρχικά ο πατριάρχης
   ήταν ένα άτομο που ασκούσε αυτοκρατική εξουσία ως η κεφαλή της ευρύτερης
   οικογένειας. Αυτό το σύστημα εξουσίας που ασκείται από άρρενες αρχηγούς
   ονομάζεται πατριαρχία.

   Πίνακας περιεχομένων

     • 1 Στην εβραϊκή ιστορία
     • 2 Στην εκκλησιαστική ιστορία
     • 3 Υποσημειώσεις
     • 4 Βλέπε επίσης

[Επεξεργασία] Στην εβραϊκή ιστορία

   Σύμφωνα με τις Εβραϊκές Γραφές ως πατριάρχης αναφέρεται ο αρχηγός φυλής
   του Ισραήλ, με πολλούς απογόνους, όπως οι προπάτορες του έθνους Ισραήλ
   Αβραάμ, Ισαάκ, Ιακώβ και οι 12 γιοι του. Την ιστορία των πατριαρχών
   αφηγείται το βιβλίο της Γένεσης. Πατριάρχες αποκλήθηκαν επίσης οι
   προεδρεύοντες στα Ιουδαϊκά συμβούλια στη Συρία και την Περσία μετά την
   καταστροφή της Ιερουσαλήμ.

   Από τα τέλη του 1ου αιώνα ως τις αρχές του 5ου αιώνα (με την κατάλυση του
   θεσμού από τον Θεοδόσιο Β') οι Ιουδαίοι έδιναν τον τίτλο του Πατριάρχη σε
   μια σειρά θρησκευτικών ηγετών, οι οποίοι πιστευόταν ότι κατάγονταν από τη
   φυλή του Ιούδα.^[1]

[Επεξεργασία] Στην εκκλησιαστική ιστορία

      Βαθμοί Ιεροσύνης
   της Ορθόδοξης Εκκλησίας
         Πατριάρχης
        Αρχιεπίσκοπος
        Μητροπολίτης
          Επίσκοπος

   ═══════════════════════

        Αρχιμανδρίτης
      Πρωτοπρεσβύτερος
          (Ιερέας)
         Πρεσβύτερος

   ═══════════════════════

        Αρχιδιάκονος
          Διάκονος

   Στην εκκλησιαστική Ιστορία αναφέρεται ότι αρχικά όλοι οι επίσκοποι
   ελάμβαναν αυτό το τίτλο του Πατριάρχη^[εκκρεμεί παραπομπή]. Από τον 5ο
   όμως αιώνα άρχισε να περιορίζεται, χορηγούμενος μόνο στους επισκόπους των
   πέντε πρεσβυγενών θρόνων της χριστιανοσύνης, δηλαδή της Ρώμης,
   Αλεξάνδρειας, Αντιόχειας, Κωνσταντινούπολης και Ιερουσαλήμ.

   Η αρμοδιότητά τους επεκτάθηκε στα γειτονικά εδάφη και περιέλαβε ορισμένα
   σημαντικά δικαιώματα, όπως το δικαίωμα να ορίζει τους τοπικούς
   Μητροπολίτες, να συγκαλούν σύνοδο αυτών, να ασκούν πειθαρχική και ποινική
   εξουσία επ΄ αυτών και να ιδρύουν μοναστήρια καλούμενα «σταυροπηγιακά» εκ
   του σταυρού που έστελνε ο Πατριάρχης και «επήγνυτο» στα θεμέλια, αντί του
   κατά Βασιλικού εθίμου θεμέλιου λίθου.

   Οι πρώτοι επίσκοποι που ασκούν τέτοιες εκτενείς δράσεις είναι της Ρώμης
   (αρμοδιότητα πέρα από την Ιταλία), Αλεξάνδρειας (αρμοδιότητα πέρα από την
   Αίγυπτο και τη Λιβύη) και Αντιόχειας (αρμοδιότητα σε εκτεταμένες περιοχές
   της Μικράς Ασία). Αυτοί οι τρεις αναγνωρίστηκαν από την Α' Οικουμενική
   Σύνοδο της Νίκαιας (325 μ.Χ.). Το 398 ο Επίσκοπος Ρώμης έπαψε να
   χρησιμοποιεί το τίτλο αυτό, καλούμενος πλέον Πάπας. Η Δ' Οικουμενική
   Σύνοδος της Χαλκηδόνας (451) αναγνώρισε επίσης ως πατριαρχεία την Εκκλησία
   της Ιερουσαλήμ και την Εκκλησία της Κωνσταντινούπολης. Σύμφωνα με το 28ο
   κανόνα αυτής της Συνόδου, διάφορα προνόμια («πρεσβεία») χορηγήθηκαν στο
   θρόνο της Κωνσταντινούπολης, με βάση τα οποία αναρριχήθηκε στη θέση του
   δεύτερου μετά από τη Ρώμη και η δικαιοδοσία του επεκτάθηκε πέρα από τη
   Θράκη, την Ασία και τον Πόντο.

   Αν και ο επίσκοπος της Ρώμης διαμαρτυρήθηκε ενάντια στη σημασία και την
   έκταση της αρμοδιότητας του Αρχιεπισκόπου Κωνσταντινούπολης, ο τελευταίος
   έγινε λίγο αργότερα Οικουμενικός Πατριάρχης, δηλαδή ο πρώτος μεταξύ των
   υπολοίπων Πατριαρχείων της Ανατολής, προσφωνούμενος Παναγιώτατος, των
   υπολοίπων δε τριών προσφωνουμένων με τον τίτλο του Μακαριωτάτου, ενώ ο
   Αλεξανδρείας μόνο φέρει και τον τίτλο του Πάπα.

   Πατριάρχες έχουν ακόμη οι Ρώσοι, Ρουμάνοι, Σέρβοι, από το 1953 οι
   Βούλγαροι και πρόσφατα από το 1990 οι Γεωργιανοί. Επίσης οι Αρμένιοι έχουν
   πέντε Πατριάρχες (Κωνσταντινούπολη, Σις, Αγδαμάρ, Ρούρ-Καλέ, Ιερουσαλήμ)
   και πρώτο «τη τάξει» καθολικό εις Εσμιατζίν. Οι Σύροι Ιακωβίτες έχουν τον
   Πατριάρχη Αντιοχείας. Οι Κόπτες έχουν τον Πατριάρχη Αλεξανδρείας και
   Ιερουσαλήμ θεωρούμενο διάδοχο του Ευαγγελιστού Μάρκου. Και οι Μαρωνίτες
   του Λιβάνου έχουν τον φέροντα πάντα το όνομα Πέτρος Πατριάρχη Αντιοχείας.

   Αντίθετα η Δυτική Εκκλησία, για να προσελκύσει τους Χριστιανούς της
   Ανατολής^[εκκρεμεί παραπομπή] ίδρυσε τα Πατριαρχεία των Νεστοριανών
   Χαλδαίων στο Ντιγιάρμπακιρ, των Αρμενοκαθολικών στη Κωνσταντινούπολη και
   στο Λίβανο, των Σύρων και Ιακωβιτών εις Μαρντίν και Χαλέπιο {(Χ)αλέπο} και
   των Ενωμένων Κοπτών στο Κάιρο. Επίσης η Δυτική Εκκλησία μη αναγνωρίζουσα
   τους Πατριάρχες της Ανατολικής Ορθοδόξου Εκκλησίας, όρισε Πατριάρχη
   Κωνσταντινουπόλεως εδρεύοντα στον Άγιο Πέτρο, Αλεξανδρείας^[2] στον Άγιο
   Παύλο, Αντιοχείας στο Ναό της Μείζονος Μαρίας και τέλος των Ιεροσολύμων
   εδρεύοντα από του 1847 στην Ιερουσαλήμ.

   Σημ.: Τον τίτλο του Πατριάρχη στη Δύση φέρουν οι Καρδινάλιοι Αρχιεπίσκοποι
   της Βενετίας, της Λισσαβώνας και του Τολέδου.

[Επεξεργασία] Υποσημειώσεις

    1. ↑ Μανουήλ Ι. Γεδεών, Πατριαρχικοί Πίνακες, 1890, σ. 8, 9.
    2. ↑ Ο της Δυτικής Εκκλησίας Πατριάρχης Αλεξανδρείας ήταν εκείνος που
       ιερουργούσε ελληνιστί στη νεκρώσιμη ακολουθία του Πάπα Ιωάννη Παύλου
       Β'

[Επεξεργασία] Βλέπε επίσης

     • Μητριαρχία
     • Πατριαρχία
     • Πατριαρχείο

   π • σ • ε
                       Κατάλογος εκκλησιαστικών αξιωμάτων
                    Πρεσβύτερος · Σακκελάριος · Σύγκελος · Πρωτοπρεσβύτερος ·
                    Πρωθιερέας · Αρχιμανδρίτης · Αρχιερατικός Επίτροπος ·
   Ανώτερος κλήρος  Πρωτοσύγκελος · Βοηθός Επίσκοπος · Τιτουλάριος επίσκοπος
                    · Τιτουλάριος Μητροπολίτης · Μητροπολίτης · Έξαρχος
                    ·Αρχιεπίσκοπος · Πατριάρχης
                    Δεπουτάτος · Κανστρίνσιος · Πριμηκήριος · Χαρτουλάριος ·
                    Διερμηνεύς · Έκδικος · Νοτάριος · Ακτουάριος ·
                    Ορφανοτρόφος · Νομοφύλαξ · Ιερομνήμων · Μυρεψός ·
   Κατώτερος Κλήρος Δικαιοφύλαξ · Υπομνηματογράφος · Οικονόμος ·
                    Ρεφερενδάριος · Μέγας Χαρτοφύλαξ · Ρήτωρ · Μέγας
                    Λογοθέτης · Αναγνώστης · Κανονάρχης · Δομέστικος ·
                    Λαμπαδάριος · Πρωτοψάλτης · Διακόνισσα · Υποδιάκονος ·
                    Διάκονος · Αρχιδιάκονος

   Ανακτήθηκε από
   "http://el.wikipedia.org/wiki/%CE%A0%CE%B1%CF%84%CF%81%CE%B9%CE%AC%CF%81%CF%87%CE%B7%CF%82"
   Κατηγορίες: Θρησκευτικοί τίτλοι και βαθμοί | Πατριάρχες
   Κρυμμένη κατηγορία: Άρθρα που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • ܐܪܡܝܐ
     • مصرى
     • Български
     • Bosanski
     • Česky
     • Dansk
     • Deutsch
     • Emiliàn e rumagnòl
     • English
     • Esperanto
     • Español
     • Eesti
     • Suomi
     • Français
     • עברית
     • Hrvatski
     • Magyar
     • Bahasa Indonesia
     • Íslenska
     • Italiano
     • 日本語
     • 한국어
     • Latina
     • Latviešu
     • Bahasa Melayu
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Simple English
     • Slovenčina
     • Slovenščina
     • Српски / Srpski
     • Svenska
     • Kiswahili
     • Türkçe
     • Українська
     • 中文

     • Τελευταία τροποποίηση 13:46, 23 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
