   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Στέφανος Ταμβάκης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Στέφανος Π. Ταμβάκης είναι Έλληνας επιχειρηματίας της Αλεξάνδρειας με
   καταγωγή από τη Λήμνο. Από το Δεκέμβριο του 2006 είναι πρόεδρος του
   Συμβουλίου Απόδημου Ελληνισμού.

   Πίνακας περιεχομένων

     • 1 Βιογραφικό
     • 2 Στα κοινά της ομογένειας
     • 3 Στο ΣΑΕ
     • 4 Τιμητικές διακρίσεις
     • 5 Εξωτερικές συνδέσεις

[Επεξεργασία] Βιογραφικό

   Ο Στέφανος Π. Ταμβάκης γεννήθηκε στις 27 Ιουνίου του 1952 στην Αλεξάνδρεια
   από γονείς Λημνίους με καταγωγή από το χωριό Κορνός. Φοίτησε στο Αβερώφειο
   Γυμνάσιο Αλεξάνδρειας και στην συνέχεια μετέβη στην Αγγλία όπου σπούδασε
   στο Cambridge University, Γλώσσα και Διοίκηση Επιχειρήσεων. Εκτός από την
   μητρική του γλώσσα μιλά αραβικά, αγγλικά και γαλλικά.

   Το 1976 επέστρεψε στην Αίγυπτο και ανέλαβε μαζί με τον ξάδερφο του Στέφανο
   Θ. Ταμβάκη, την οικογενειακή επιχείρηση παρασκευής και παραγωγής τροφίμων
   "St'George's est. 1905", στην Αλεξάνδρεια.

[Επεξεργασία] Στα κοινά της ομογένειας

   Η είσοδος του στα κοινά έγινε το 1976, με την εκλογή του στο Διοικητικό
   Συμβούλιο του Φιλανθρωπικού Σωματείου Αισχύλος-Αρίων, ακολουθώντας την
   πορεία του πατέρα του, Παύλου Ταμβάκη, ο οποίος διετέλεσε Πρόεδρος του
   συγκεκριμένου Σωματείου.

   Το 1984 εκλέγεται Κοινοτικός Επίτροπος της Ελληνικής Κοινότητας
   Αλεξάνδρειας. Πρώτο του μέλημα ήταν η αναδιοργάνωση και ανάπτυξη του
   Κοινοτικού Γηροκομείου Κανισκέρη-Αντωνιάδη.

   Το 1990 εκλέγεται Πρόεδρος της Ελληνικής Κοινότητας Αλεξάνδρειας (ΕΚΑ) σε
   ηλικία 38 χρονών, θέση στην οποία παρέμεινε ως το 2002, για να ανακηρυχτεί
   στη συνέχεια Επίτμος Πρόεδρος της ΕΚΑ. Ως Πρόεδρος της ΕΚΑ το 1993
   διοργάνωσε τους εορτασμούς για τα 150 χρόνια της Πρεσβυγενούς Κοινότητας
   Αιγύπτου. Σε ενέργειές του οφείλεται έκδοση της κοινοτικής εφημερίδας
   «Πατρίδα» και η ανέγερση αγάλματος του Μεγάλου Αλεξάνδρου.

   Από το 2003 είναι αιρετό μέλος των Δ.Σ. στο Κοινωφελές και στο αντίστοιχο
   Επιχειρηματικό Ίδρυμα Αλέξανδρος Ωνάσης.

[Επεξεργασία] Στο ΣΑΕ

   Το 1995 εκλέγεται Αντιπρόεδρος του Συμβουλίου Απόδημου Ελληνισμού και
   Συντονιστής Ασίας-Αφρικής. Επανεκλέγεται ομόφωνα τρεις συνεχόμενες φορές.
   Από τη θέση αυτή το 1997 διοργάνωσε το Α΄ Περιφερειακό Συνέδριο
   Ασίας-Αφρικής στην Αίγυπτο. Επίσης, δύο συνέδρια του Δικτύου Νεολαίας ΣΑΕ
   Ασίας – Αφρικής, το 1999 στην Αλεξάνδρεια και το 2001 στο Γιοχάνεσμπουργκ.

   Τον Δεκέμβριο του 2001 εκλέγεται Αναπληρωτής Πρόεδρος και στις 9
   Δεκεμβρίου 2006 εκλέγεται Πρόεδρος του ΣΑΕ, διαδεχόμενος τον
   ελληνοαμερικανό Άντριου Άθενς.

[Επεξεργασία] Τιμητικές διακρίσεις

     • "Χρυσός Σταυρός του Τάγματος του Φοίνικος" από τον Πρόεδρο της
       Ελληνικής Δημοκρατίας κ. Κωνσταντίνο Στεφανόπουλο
     • "Παράσημο Α΄ Τάξεως του Αγίου Μάρκου Ευαγγελιστή" από τον Πατριάρχη
       Αλεξάνδρειας Παρθένιο Γ΄.
     • "Μεγαλόσταυρος της Πατριαρχικής Τάξεως του Αγίου Σάββα" από τον
       Πατριάρχη Αλεξάνδρειας και πάσης Αφρικής Πέτρο Ζ΄.
     • "Άρχων Τελετάρχης" του Πατριαρχείου Αλεξανδρείας.
     • Μετάλλιο από τον Πατριάρχη Πασών των Ρωσιών Αλέξιο Β΄.

[Επεξεργασία] Εξωτερικές συνδέσεις

     • http://www.tamvakis.com/new/cv.html
     • http://el.sae.gr/?id=13070&tag=Στέφανος%20Ταμβάκης
     • http://www.onassis.gr/greek/directors/index.php

   Ανακτήθηκε από
   "http://el.wikipedia.org/wiki/%CE%A3%CF%84%CE%AD%CF%86%CE%B1%CE%BD%CE%BF%CF%82_%CE%A4%CE%B1%CE%BC%CE%B2%CE%AC%CE%BA%CE%B7%CF%82"
   Κατηγορίες: Λήμνιοι | Γεννήσεις το 1952 | Απόδημος Ελληνισμός | Έλληνες
   επιχειρηματίες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Українська

     • Τελευταία τροποποίηση 12:27, 23 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
