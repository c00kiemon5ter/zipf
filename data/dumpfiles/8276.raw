   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Ινστιτούτο Γκαίτε

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το παράρτημα του ινστιτούτου στην Κουάλα Λουμπούρ
   [IMG]
   [IMG]
   To παράρτημα της Πράγας
   [IMG]
   [IMG]
   Το παράρτημα της Οαχάκα
   [IMG]
   [IMG]
   Το παράρτημα του Όσλο

   Το Ινστιτούτο Γκαίτε (γερμανικά Goethe-Institut) είναι ένα μη κερδοσκοπικό
   πολιτιστικό ινστιτούτο με διεθνή δραστηριότητα, που προωθεί τη μελέτη της
   γερμανικής γλώσσας στο εξωτερικό και ενθαρρύνει τις διεθνείς πολιτιστικές
   ανταλλαγές και σχέσεις. Το Ινστιτούτο καλλιεργεί επίσης τη γενική γνώση
   για τη Γερμανία μέσω της παροχής πληροφοριών σχετικά με την κουλτούρα, την
   κοινωνία και την πολιτική της. Αυτό περιλαμβάνει την ανταλλαγή όχι μόνο
   ταινιών, μουσικής, θεάτρου και λογοτεχνίας αλλά και αξιών της κοινωνίας
   των πολιτών. Οι πολιτισμικές εταιρείες του Ινστιτούτου Γκαίτε, τα
   αναγνωστήρια και τα κέντρα γλωσσών έχουν παίξει σημαντικό ρόλο στις
   πολιτιστικές και εκπαιδευτικές πολιτικές της Γερμανίας για περισσότερα από
   εξήντα χρόνια.

   Το Ινστιτούτο Γκαίτε αντλεί το υλικό του από πολλούς τομείς της
   κοσμοπολιτικής γερμανικής κοινωνίας και του πολιτισμού, συνδυάζοντας την
   εμπειρία και τις ιδέες των εταίρων του με διαπολιτισμικές δράσεις την αρχή
   του διαλόγου και του συνεταιρισμού, προσφέροντας υποστήριξη σε όλους
   εκείνους που εμπλέκονται ενεργά με τη Γερμανία, τη γλώσσα και τον
   πολιτισμό της. Το Ινστιτούτο είναι αυτόνομο σώμα και πολιτικά ανεξάρτητο.

   Συνεργάτες του ινστιτούτου και των κέντρων του είναι δημόσιοι και
   ιδιωτικοί οργανισμοί, ομόσπονδα κράτη, τοπικές αρχές και ο εμπορικός
   κόσμος. Μεγάλο τμήμα του συνολικού προϋπολογισμού του Ινστιτούτου Γκαίτε
   προέρχεται από το γερμανικό Υπουργείο Εξωτερικών και το γερμανικό
   Υπουργείο Τύπου. Η σχέση με το υπουργείο εξωτερικών καθορίζεται με γενική
   συμφωνία. Αυτοχρηματοδοτήσεις και εισφορές από χρηματοδότες και πάτρωνες,
   συνεταίρους και φίλους διευρύνουν τις δυνατότητες παραγωγής έργου του
   Ινστιτούτου. Επίσης το Ινστιτούτο συντονίζει τη δράση του με τη δράση
   άλλων πολιτισμικών και εκπαιδευτικών φορέων.

   Πίνακας περιεχομένων

     • 1 Ιστορία
     • 2 Οργάνωση
     • 3 Εξετάσεις
     • 4 Αναγνώριση
     • 5 Ανά χώρα
     • 6 Διαδικτυακή παρουσία
     • 7 Παραπομπές
     • 8 Εξωτερικοί σύνδεσμοι

[Επεξεργασία] Ιστορία

   Το Ινστιτούτο Γκαίτε ιδρύθηκε το 1951 προκειμένου να αντικαταστήσει τη
   Γερμανική Ακαδημία (Deutsche Akademie/DA). Ο πρώτος του ρόλος ήταν να
   παρέχει περαιτέρω εξάσκηση στους αλλαδαπούς δασκάλους της γερμανικής
   γλώσσας.

   Τα πρώτα μαθήματα γερμανικής γλώσσας του Ινστιτούτου Γκαίτε έγιναν στο
   Ράιχενχολ της Βάδης (Bad Reichenhall) το 1953. Εξαιτίας της αυξανόμενης
   ζήτησης σύντομα άνοιξαν νέα κέντρα εκμάθησης της γλώσσας στο Μουρνάου
   (Murnau) και το Κόχελ (Kochel). Το Ινστιτούτο εστιαζόταν σε μικρές πόλεις
   με ειδυλλιακό περιβάλλον, που αντανακλούσαν την καλύτερη εικόνα της
   μεταπολεμικής Γερμανίας. Τα μαθήματα διδάσκονταν βάσει του θρυλικού πλέον
   "Schulz-Griesbach", του πρώτου εγχειριδίου που ανέπτυξε το Ινστιτούτο
   Γκαίτε.

   Οι πρώην διαλέξεις της Γερμανικής Ακαδημίας αναλαμβάνονται από το
   Ινστιτούτο Γκαίτε την περίοδο 1953 - 1955. Ανάμεσα στις δραστηριότητες
   συμπεριλαμβάνονται η εκπαίδευση στα Γερμανικά, η εκπαίδευση διδασκάλων και
   η παροχή προγράμματος πολιτισμικών εκδηλώσεων ως επιβοηθητικού του
   εκπαιδευτικού προγράμματος.

   Βάσει της πρωτοβουλίας του επικεφαλής του τομέα των τεχνών του Υπουργείου
   Εξωτερικών Ντίτερ Σάτλερ (Dieter Sattler), το Ινστιτούτο Γκαίτε
   αναλαμβάνει σταδιακά όλα τα γερμανικά πολιτιστικά ιδρύματα του εξωτερικού
   την περίοδο 1959 - 1960. Τούτη η ανάπτυξη ενός διεθνούς δικτύου
   ινστιτούτων είναι η αρχή της εντατικοποίησης της εξωτερικής πολιτισμικής
   πολιτικής της Γερμανίας.

   Επηρεασμένο από τις φοιτητικές εξεγέρσεις του τέλους της δεκαετίας του '60
   το Ινστιτούτο Γκαίτε αναπροσαρμόζει το 1968 το πρόγραμμα των πολιτισμικών
   γεγονότων του, έτσι ώστε να περιλαμβάνει κοινωνικοπολιτικά θέματα και
   τέχνη αβάν γκαρντ.

   Ενεργώντας από μέρους του Υπουργείου Εξωτερικών ο Ραλφ Ντάρενντορφ
   αναπτύσσει το 1970 τις δικές του «καθοδηγητικές αρχές για την πολιτισμική
   πολιτική της Γερμανίας στο εξωτερικό». Ο διάλογος και ο συνεταιρισμός
   ορίζονται ως τρίτος άξονας της γερμανικής εξωτερικής πολιτικής. Κατά τη
   διάρκεια της εποχής του Βίλυ Μπραντ η ιδέα του «εκτεταμένου πολιτισμού»
   σχηματίζει τη βάση των δραστηριοτήτων του Ινστιτούτου Γκαίτε.

   Το Υπουργείο Εξωτερικών και το Ινστιτούτο Γκαίτε υπογράφουν το 1976 γενική
   συμφωνία σχετικά με το «status» του Ινστιτούτου, που ορίζεται ως
   ανεξάρτητος πολιτισμικός οργανισμός.

   Το 1980 εφαρμόζεται μια νέα αντίληψη σε ό,τι αφορά στη θέση των
   ινστιτούτων των μικρών πόλεων -κυρίως στη Βαυαρία- που αντικαθίστανται από
   εκπαιδευτικά κτήρια σε πόλεις και πανεπιστημιουπόλεις.

   Η πτώση του Τείχους του Βερολίνου το 1989 αποτέλεσε κομβικό σημείο και για
   το ινστιτούτο. Η δραστηριότητα του τη δεκαετία του 1990 επικεντρώνεται
   στην Ανατολική Ευρώπη. Αυτό έχει ως αποτέλεσμα την ίδρυση πολυάριθμων νέων
   ινστιτούτων.

   Το 2001 συγχωνεύεται με το Inter Nationes.

   Το Ινστιτούτο Γκαίτε ιδρύει το 2004 το πρώτο δυτικό κέντρο πληροφοριών
   στην Πιονγιάνγκ, της Βόρειας Κορέας, που έκλεισε το 2009^[1].

   Το Goethe-Institut Inter Nationes επιστρέφει στο αρχικό και επίσημο όνομα
   Ινστιτούτο Γκαίτε (GI).

   Το 2005 βραβεύτηκε με το ισπανικό Βραβείο Πρίγκιπας της Αστούριας, ενώ δύο
   χρόνια αργότερα και για πρώτη φορά μετά από περισσότερο από δέκα χρόνια το
   γερμανικό κοινοβούλιο αποφασίζει να αυξήσει τη χρηματοδότηση του
   ινστιτούτου.

   Το ινστιτούτο έλαβε την ονομασία του από τον Γερμανό πολυμαθή Γιόχαν
   Βόλφγκανγκ Γκαίτε.

[Επεξεργασία] Οργάνωση

   [IMG]
   [IMG]
   Η έδρα του ινστιτούτου στο Μόναχο

   Το Ινστιτούτο Γκαίτε χρηματοδοτείται κυρίως από τη γερμανική κυβέρνηση και
   απασχολεί περίπου 3.300 υπαλλήλους. Ο γενικός προϋπολογισμός του
   Ινστιτούτου φθάνει περίπου τα 278 εκατομμύρια ευρώ, τα περισσότερα από τα
   οποία συγκεντρώνονται από τα δίδακτρα και τα εξέταστρα. Το Ινστιτούτο
   προσφέρει υποτροφίες σε σπουδαστές από ξένες χώρες. Οι περισσότερες,
   ωστόσο, από αυτές τις υποτροφίες προορίζονται για διδασκάλους της
   Γερμανικής.

   Η έδρα του ινστιτούτου βρίσκεται στο Μόναχο. Πρόεδρός του είναι ο Κλάους
   Ντίτερ-Λέμαν (Klaus-Dieter Lehmann), Γενικός Γραμματέας ο Δρ Χανς-Γκέοργκ
   Νοπ (Dr. Hans-Georg Knopp) και Οικονομικός Διευθυντής ο Γιούργκεν Μάιερ
   (Mr. Jürgen Maier).

[Επεξεργασία] Εξετάσεις

   Το Ινστιτούτο ανέπτυξε μια σειρά εξετάσεων για την εκμάθηση της Γερμανικής
   ως ξένης γλώσσας (Deutsch als Fremdsprache, DaF) σε όλα τα επίπεδα, από A1
   έως το C2. Οι εξετάσεις σε όλα τα επίπεδα διενεργούνται τόσο στη Γερμανία
   όσο και στο εξωτερικό, και έχουν τροποποιηθεί για να ταιριάζουν στο Κοινό
   Ευρωπαϊκό Πλαίσιο Αναφοράς για τις Γλώσσες (CEF), το στερεότυπο για τις
   εξετάσεις σε ξένες γλώσσες. Υφίσταται επίσης μία εξέταση, η Großes
   Deutsches Sprachdiplom, σε επίπεδο ανώτερο από το ύψιστο επίπεδο του CEF.
   level. Παρακάτω αναπτύσσεται ο πίνακας των βασικών εξετάσεων του
   Ινστιτούτου Γκαίτε:

   ┌───────────┬─────────────────────────────────────────┬──────────────────┐
   │Επίπεδο CEF│Εξέταση Ινστιτούτου Γκαίτε               │Απαιτούμενες      │
   │           │                                         │διδακτικές ώρες   │
   ├───────────┼─────────────────────────────────────────┼──────────────────┤
   │C2         │Zentrale Oberstufenprüfung, Kleines      │750-900 (αμφότερα)│
   │           │Deutsches Sprachdiplom                   │                  │
   ├───────────┼─────────────────────────────────────────┼──────────────────┤
   │           │Goethe-Zertifikat C1 - Zentrale          │                  │
   │C1         │Mittelstufenprüfung (neu), Prüfung       │600-750 (αμφότερα)│
   │           │Wirtschaftsdeutsch                       │                  │
   ├───────────┼─────────────────────────────────────────┼──────────────────┤
   │B2         │Zertifikat Deutsch für den Beruf,        │375-540 (ZDfB),   │
   │           │Goethe-Zertifikat B2                     │450-600 (GZ B2)   │
   ├───────────┼─────────────────────────────────────────┼──────────────────┤
   │B1         │Zertifikat Deutsch                       │300-450           │
   ├───────────┼─────────────────────────────────────────┼──────────────────┤
   │A2         │Start Deutsch 2                          │128-255           │
   ├───────────┼─────────────────────────────────────────┼──────────────────┤
   │A1         │Start Deutsch 1                          │64-128            │
   └───────────┴─────────────────────────────────────────┴──────────────────┘

   Το 2000, το Ινστιτούτο Γκαίτε βοήθησε στην ίδρυση της Εταιρείας Ανάπτυξης
   Ακαδημαϊκής Εξέτασης (Gesellschaft für Akademische Testentwicklung e.V.).
   Οι προκύψασες εξετάσεις TestDaF διενεργούνται από το Ινστιτούτο TestDaF
   στη Χάγη. Αυτού του είδους οι εξετάσεις από την Γερμανική Υπηρεσία
   Ακαδημαϊκών Ανταλλαγών (DAAD) και στοχεύουν σε όσους επιθυμούν να
   σπουδάσουν σε γερμανικά πανεπιστήμια σε καθηγητές πανεπιστημίων και
   επιστήμονες. Το TestDaF διενεργείται στη Γερμανία και σε 65 άλλες χώρες
   ανά τον κόσμο.

[Επεξεργασία] Αναγνώριση

   Το 2005, μαζί με την Alliance française, την Società Dante Alighieri, το
   Βρετανικό Συμβούλιο, το Ινστιτούτο Θερβάντες και το Ινστιτούτο Καμόες, το
   Ινστιτούτο Γκαίτε βραβεύτηκε με το Βραβείο Πρίγκιπας της Αστούριας για
   εξαιρετικά επιτεύγματα στις επικοινωνίες και την ανθρωπιστική δράση.

   Το 2007, έλαβε ένα ειδικό Konrad Duden Prize για την εργασία του στον
   τομέα της γερμανικής γλώσσας .^[2]

[Επεξεργασία] Ανά χώρα

   [IMG]
   [IMG]
   Το Ινστιτούτο Γκαίτε, Tonalá Street, Κολόνια Ρόμα στην Πόλη του Μεξικού
   [IMG]
   [IMG]
   Γερμανικό γραμματόσημο του 2001

     • Στο Ιράν, Το Ινστιτούτο Γκαίτε άνοιξε επίσημα στην Τεχεράνη το 1958,
       αλλά αναγκάστηκε να κλείσει το 1981 εξαιτίας διπλωματικών επεισοδίων
       με τη Γερμανία. Επαναλειτούργησε στη γερμανική πρεσβεία στην Τεχεράνη,
       ως "σημείο διαλόγου".

     • Στην Ινδία τα ινστιτούτα ονομάζονται Max Müller Bhavans προς τιμήν του
       Γερμανού ιστορικού και αρχαιολόγου που υπήρξε υπεύθυνος για τις
       ανασκαφές του πολιτισμού της κοιλάδας του Ινδού.

     • Στην Ελλάδα το Γερμανικό Ινστιτούτο Γκάιτε Αθηνών ιδρύθηκε το 1952 και
       λειτούργησε από το φθινόπωρο του ιδίου έτους και φέρεται ως το πρώτο
       που ιδρύθηκε εκτός Γερμανίας. Ιδρυτής του ο καθηγητής της γερμανικής
       φιλολογίας Βέρνερ Γκίντερ (Werner Günther), που βρισκόταν στην Ελλάδα
       πριν από τον Β' Παγκόσμιο Πόλεμο. Αρχικά το Ινστιτούτο συστεγαζόταν με
       τον Ελληνογερμανικό Σύλλογο «Φιλαδέλφεια» σε οίκημα του Συλλόγου επί
       της οδού Ομήρου 14-16. Κατά το σχολικό έτος 1952-1953 στο Ινστιτούτο
       φοίτησαν 207 μαθητές και ο μόνος καθηγητής ήταν ο Βέρνερ Γκίντερ, που
       αστειευόμενος ονόμαζε το Ινστιτούτο «επιχείρηση ενός προσώπου». Σήμερα
       λειτουργούν ινστιτούτα σε τρεις ακόμη πόλεις της χώρας στη
       Θεσσαλονίκη, την Πάτρα και τα Χανιά.

[Επεξεργασία] Διαδικτυακή παρουσία

   Το ινστιτούτο παρέχει μαθήματα μέσω ηλεκτρονικής μάθησης και σχεδιάζει να
   δημιουργήσει ένα νησί στον τρισδιάστατο ψηφιακό κόσμο Second Life ^[3].

[Επεξεργασία] Παραπομπές

    1. ↑ [1]
    2. ↑ 06.03.2007: Goethe-Institut erhält Konrad-Duden-Sonderpreis
       (Γερμανικά)
    3. ↑ Schlösser, Nico Daniel (2007-07-30). "Zweite Chance". Süddeutsche
       Zeitung. http://www.sueddeutsche.de. 

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Ινστιτούτο Γκαίτε

     • Επίσημη ιστοσελίδα του Ινστιτούτου (Αγγλικά), (Γερμανικά)
     • Επίσημη ιστοσελίδα του παραρτήματος της Αθήνας

          • Κατάλογος από το δικτυακό τόπο του Ινστιτούτου Γκαίτε (Αγγλικά),
            (Γερμανικά)
          • Μαθαίνοντας Γερμανικά με το Ινστιτούτο Γκαίτε (Αγγλικά)
          • Μαθαίνοντας Γερμανικά στη Γερμανία

     • Δικτυακός τόπος για τις εξετάσεις TestDaF

   Ανακτήθηκε από
   "http://el.wikipedia.org/wiki/%CE%99%CE%BD%CF%83%CF%84%CE%B9%CF%84%CE%BF%CF%8D%CF%84%CE%BF_%CE%93%CE%BA%CE%B1%CE%AF%CF%84%CE%B5"
   Κατηγορίες: Εκπαιδευτικά ιδρύματα | Γερμανική γλώσσα | Μη κερδοσκοπικοί
   οργανισμοί

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Català
     • Česky
     • Dansk
     • Deutsch
     • English
     • Español
     • Euskara
     • فارسی
     • Suomi
     • Français
     • עברית
     • Magyar
     • Italiano
     • Lietuvių
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Svenska
     • Тоҷикӣ
     • ไทย
     • Türkçe
     • Українська
     • Tiếng Việt
     • 中文

     • Τελευταία τροποποίηση 14:52, 27 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
