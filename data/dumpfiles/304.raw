   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Σύλβια Πλαθ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Η Σύλβια Πλαθ (Sylvia Plath) (27 Οκτωβρίου 1932 – 11
   Φεβρουαρίου 1963) ήταν Αμερικανίδα
   ποιήτρια, μυθιστοριογράφος, συγγραφέας
   μικρών ιστοριών και δοκιμιογράφος.

   Πίνακας περιεχομένων

     * 1 Ζωή
     * 2 Έργο
     * 3 Εκδόσεις

          * 3.1 Ποίηση
          * 3.2 Πεζά
          * 3.3 Παιδικά
          * 3.4 Ελληνικές μεταφράσεις

     * 4 Παραπομπές
     * 5 Εξωτερικές συνδέσεις

[Επεξεργασία] Ζωή

   Γεννημένη στο Τζαμάικα Πλέιν της
   Μασαχουσέτης (τμήμα της Βοστώνης), η Πλαθ
   έδειξε από νεαρή ηλικία την κλίση της,
   όταν εξέδωσε το πρώτο της ποίημα σε
   ηλικία 8 ετών. Ο πατέρας της, Όττο,
   καθηγητής κολεγίου και σημαίνουσα
   αυθεντία σε ό,τι αφορά τις μέλισσες,
   πέθανε περίπου την ίδια εποχή, στις 5
   Οκτωβρίου 1940. Η Πλαθ συνέχισε την
   προσπάθεια έκδοσης ποιημάτων και
   σύντομων ιστοριών σε Αμερικανικά
   περιοδικά, και πέτυχε κάποια μικρή
   αναγνώριση.

   Υπέφερε από σοβαρή διπολική διαταραχή
   κατά τη διάρκεια της ενηλίκου ζωής της.
   Στο προτελευταίο έτος των σπουδών της
   στο Κολέγιο Σμιθ, η Πλαθ έκανε την πρώτη
   της απόπειρα αυτοκτονίας. Αργότερα
   απεικόνισε την κατάρρευσή της στο
   ημι-αυτοβιογραφικό μυθιστόρημα Ο
   Γυάλινος Κώδων (The Bell Jar). Κλείστηκε σε ένα
   ψυχικό ίδρυμα (Νοσοκομείο ΜακΛίν), και
   άρχισε να φαίνεται πως πέτυχε μια
   ευπρόσδεκτη ανάνηψη, αποφοιτώντας από
   το Σμιθ με διακρίσεις το 1955.

   Κέρδισε μια υποτροφία Φουλμπράιτ για το
   Πανεπιστήμιο του Κέιμπριτζ, όπου
   συνέχισε να γράφει ποίηση, περιστασιακά
   εκδίδοντας τη δουλειά της στην
   φοιτητική εφημερίδα Varsity. Στο Κέμπριτζ
   γνώρισε τον Άγγλο ποιητή Τεντ Χιούζ.
   Παντρεύτηκαν στις 16 Ιουνίου 1956. Η Πλαθ
   και ο Χιούζ πέρασαν την περίοδο από τον
   Ιούλιο του 1957 μέχρι τον Οκτώβριο του 1959
   ζώντας και δουλεύοντας στις Ηνωμένες
   Πολιτείες. Η Πλαθ δίδασκε στο Σμιθ.
   Έπειτα μετακόμισαν στη Βοστώνη, όπου η
   Πλαθ παρακολούθησε σεμινάρια με τον
   Ρόμπερτ Λόουελλ. Η σειρά αυτή σεμιναρίων
   επρόκειτο να έχει σημαντική επίδραση
   στην δουλειά της. Τα σεμινάρια
   παρακολουθούσε και η Ανν Σέξτον. Εκείνη
   την περίοδο επίσης οι Πλαθ και Χιούζ
   συνάντησαν για πρώτη φορά τον W. S. Merwin, ο
   οποίος θαύμασε τη δουλειά τους και
   παρέμεινε δια βίου φίλος. Όταν το
   ζευγάρι διαπίστωσε πως η Πλαθ ήταν
   έγκυος, μετακόμισαν πίσω στη Μεγάλη
   Βρετανία.

   Έζησαν για λίγο στο Λονδίνο και έπειτα
   εγκαταστάθηκαν στο North Tawton, μια μικρή
   πόλη στο Ντέβον. Εξέδωσε τη πρώτη
   ποιητική συλλογή της, Ο Κολοσσός (The
   Colossus), στην Αγγλία το 1960. Τον Φεβρουάριο
   του 1961 απέβαλε. Ένας αριθμός από
   ποιήματα αναφέρονται στο γεγονός αυτό. Ο
   γάμος της άρχισε να συναντά δυσκολίες
   και χώρισαν λιγότερο από δύο χρόνια μετά
   τη γέννηση του πρώτου τους παιδιού. Ο
   χωρισμός του οφειλόταν κυρίως στη σχέση
   που είχε ο Χιούζ με την ποιήτρια Άσια
   Γουέβιλλ.

   [IMG]
   [IMG]
   Ο τάφος της Σύλβια Πλαθ στο νεκροταφείο
   στο Χεπτονστάλ, στο Γουέστ Γιορκσάιρ

   Η Πλαθ επέστρεψε στο Λονδίνο με τα
   παιδιά τους, την Φρίντα και τον Νίκολας
   (αυτοκτόνησε στις 16 Μαρτίου του 2009 καθώς
   έπασχε από κατάθλιψη). Νοίκιασε ένα
   διαμέρισμα στο σπίτι όπου κάποτε έμενε ο
   Γέιτς. Ήταν πολύ ευχαριστημένη γι’ αυτό
   και το θεώρησε καλό οιωνό καθώς ξεκίνησε
   τις διαδικασίες νόμιμου χωρισμού. Ο
   χειμώνας 1962/1963 ήταν πολύ σκληρός. Στις 11
   Φεβρουαρίου 1963, άρρωστη και με λίγα
   λεφτά, η Πλαθ αυτοκτόνησε εισπνέοντας
   φυσικό αέριο από τον φούρνο. Προτού
   πεθάνει, η Πλαθ τοποθέτησε φαγητό και
   γάλα στα παιδιά της. Είναι θαμμένη στο
   νεκροταφείο στο Χεπτονστάλλ, στο Γουέστ
   Γιορκσάιρ.

[Επεξεργασία] Έργο

   Ως χήρος της, ο Χιούζ έγινε ο εκτελεστής
   της διαθήκης της και διαχειριστής της
   προσωπικής και λογοτεχνικής περιουσίας
   της Πλαθ. Επόπτευσε και προετοίμασε την
   έκδοση των χειρογράφων της. Επίσης
   κατέστρεψε τον τελευταίο τόμο του
   ημερολογίου της Πλαθ, όπου εξιστορούσε
   με λεπτομέρειες τον καιρό που πέρασαν
   μαζί. Το 1982, η Πλαθ έγινε η πρώτη ποιήτρια
   που κέρδισε το βραβείο Πούλιτζερ μετά
   θάνατον. (Για Τα Συλλογικά Ποιήματα)

   Πολλοί κριτικοί, συχνά φεμινιστές, έχουν
   κατηγορήσει τον Χιούζ πως προσπάθησε να
   ελέγξει τις εκδόσεις για δικούς του
   σκοπούς. Ο Χιούζ, από τη μεριά του,
   αρνήθηκε έντονα τις κατηγορίες αυτές.
   Στην τελευταία συλλογή του, Γράμματα
   Γενεθλίων (Birthday Latters), ο Χιούζ έσπασε τη
   σιωπή του για την Πλαθ. Σ’ αυτή, δεν
   απολογείται για τη συμπεριφορά του, αλλά
   παρόλ' αυτά είναι εξαιρετικά ειλικρινής.
   Το καλλιτεχνικό έργο στο εξώφυλλο ήταν
   δημιουργία της Φρίντα.

   Αν και οι κριτικοί αντέδρασαν ευνοϊκά
   στο πρώτο βιβλίο της Πλαθ, τον Κολοσσό,
   έχει επίσης περιγραφεί ως συνηθισμένη
   και με έλλειψη δράματος στις
   μεταγενέστερες δουλειές της. Θέμα
   μεγάλης συζήτησης είναι και η έκταση της
   επιρροής του Χιούζ στο γράψιμό της.
   Είναι ξεκάθαρο, από τα ημερολόγια και τα
   γράμματά της, πως σεβόταν πολύ το
   ταλέντο του Χιούζ και μιλούσε με σεβασμό
   γι’ αυτό ακόμα και μετά το χωρισμό τους.
   Τα ποιήματα της Πλαθ, ωστόσο, είναι
   ξεκάθαρα γραμμένα στη δική της φωνή και
   οι ομοιότητες μεταξύ των έργων των δύο
   ποιητών είναι, στην επιφάνεια,
   ασήμαντες.

   Τα ποιήματά της στην Άριελ οροθετούν μια
   φυγή από την πρότερη δουλειά της σε μια
   πιο εξομολογητική περιοχή ποίησης.
   Είναι πιθανό οι διδασκαλίες του Λόουελλ,
   που έδιναν έμφαση στον εξομολογητικό
   και εμπιστευτικό χαρακτήρα, να
   διαδραμάτισαν μεγάλο ρόλο σ’ αυτή την
   αλλαγή. Ο αντίκτυπος της έκδοσης της
   Άριελ ήταν αρκετά δραματικός, με τις
   ειλικρινείς περιγραφές του μιας πτώσης
   προς την ψυχική ασθένεια και δριμεία
   αυτοβιογραφικά ποιήματα όπως το Daddy. Η
   ποίηση της Πλαθ έχει επίσης συνδεθεί με
   αυτή της Σέξτον. Και οι δύο έπασχαν από
   ψυχική ασθένεια και επίσης και οι δύο
   αυτοκτόνησαν, άρα οι συγκρίσεις είναι,
   ίσως, αναπόφευκτες.

   Παρά το τεράστιο ποσό κριτικών και
   βιογραφιών που εκδόθηκαν μετά το θάνατό
   της, η συζήτηση γύρω από το έργο της Πλαθ
   μοιάζει συχνά με πάλη μεταξύ των
   αναγνωστών που παίρνουν το μέρος της και
   αναγνωστών που παίρνουν το μέρος του
   Χιούζ. Μια ένδειξη του επιπέδου της
   πικρίας που κάποιοι είχαν για τον Χιούζ
   είναι το γεγονός πως πολλοί άνθρωποι
   κατά καιρούς σκάλιζαν για να σβήσουν το
   όνομα Hughes από την επιτύμβιά της στήλη.

[Επεξεργασία] Εκδόσεις

  [Επεξεργασία] Ποίηση

     * The Colossus (1960)
     * Ariel (1965)
     * Crossing the Water (1971)
     * Winter Trees (1972)
     * The Collected Poems (1981)

  [Επεξεργασία] Πεζά

     * The Bell Jar (1963) με το ψευδώνυμο 'Victoria Lucas'
     * Letters Home (1975) προς και επιμελημένα από τη
       μητέρα της
     * Johnny Panic and the Bible of Dreams (1977) (η Βρετανική
       έκδοση περιέχει δύο ιστορίες που δεν
       περιέχονται στην Αμερικανική έκδοση)
     * The Journals of Sylvia Plath (1982)
     * The Magic Mirror (1989), Η διατριβή της
       τελειόφοιτης Πλαθ στο Κολέγιο Σμιθ
     * The Unabridged Journals of Sylvia Plath, επιμελημένα από
       την Karen V. Kukil (2000)

  [Επεξεργασία] Παιδικά

     * The Red Book (1976)
     * The It-Doesn't-Matter-Suit (1996)
     * Collected Children's Stories (UK, 2001)
     * Mrs. Cherry's Kitchen (2001)

  [Επεξεργασία] Ελληνικές μεταφράσεις

     * Ποιήματα, εἰσαγωγή - μετάφραση
       Γιώργος Παναγιώτου, Ἀθήνα: Ὁμάδα Studio
       1968.
     * Ποιήματα, εἰσαγωγή καί μετάφραση
       Κλαίτης Σωτηριάδου, Θεσσαλονική:
       Διαγώνιος 1974.
     * Ποιήματα, μετάφραση Πάνος Πανασσής,
       Θεσσαλονίκη: Πασχάλης, 1987.
     * Το κοστούμι δε με μέλει, μετάφραση
       Κατερίνα Αγγελάκη-Ρουκ, Αθήνα: Πατάκης
       1996.
     * Ὁ γερο-πανικός καί ἡ βίβλος τῶν
       ὀνείρων, πρόλογος - ἀπόδοση Γιάννης
       Ζέρβας, Ἀθήνα: Ἄγρα 2002.
     * Ποιήματα, μετάφραση Κατερίνα
       Ηλιοπούλου και Ελένη Ηλιοπούλου,
       Αθήνα: Κέδρος 2003.
     * Η κουζίνα της κυρίας Τσέρι, απόδοση
       Γιώργος Φωτιάδης, Αθήνα : Μεταίχμιο 2003.
     * Ο κυρ-Πανικός και η βίβλος των ονείρων
       και άλλες ιστορίες, μετάφραση Μυρσίνη
       Γκανά, Αθήνα: Μελάνι 2004.
     * Κρεβατοποιηματάκια μετάφραση Αργυρώ
       Πιπινή και Φοίβος Δουδώνης, Αθήνα :
       Μελάνι 2005.
     * Να πεθαίνεις είναι τέχνη: Ποιήματα,
       επιλογή και μετάφραση ποιημάτων,
       πρόλογος και σχόλια Κώστας Ιωάννου,
       Πόρτο Ράφτη : Κρωπία 2006.
     * Ο γυάλινος κώδων: Μυθιστόρημα,
       μετάφραση Ελένη Ηλιοπούλου, Αθήνα :
       Μελάνι 2007.

[Επεξεργασία] Παραπομπές

     * Η ταινία Σύλβια του 2003 εξιστορεί την
       ταραγμένη σχέση του ποιητικού
       ζευγαριού.
     * Hayman, Ronald [1991] The Death and Life of Sylvia Plath London,
       Melbourne, Auckland Heinemann
     * Ariel's Gift: Ted Hughes, Sylvia Plath and the Story of Birthday
       Letters, της Erica Wagner.

[Επεξεργασία] Εξωτερικές συνδέσεις

     * Σύλβια Πλαθ Φόρουμ
     * Sylvia Plath στο Neurotic Poets

   Ανακτήθηκε από
   "http://el.wikipedia.org/wiki/%CE%A3%CF%8D%CE%BB%CE%B2%CE%B9%CE%B1_%CE%A0%CE%BB%CE%B1%CE%B8"
   Κατηγορίες: Αμερικανοί ποιητές |
   Αμερικανοί λογοτέχνες | Αμερικανοί
   δοκιμιογράφοι | Αυτόχειρες | Γεννήσεις
   το 1932 | Θάνατοι το 1963

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Български
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * فارسی
     * Suomi
     * Français
     * Galego
     * עברית
     * Hrvatski
     * Magyar
     * Bahasa Indonesia
     * Ilokano
     * Íslenska
     * Italiano
     * 日本語
     * ქართული
     * 한국어
     * Kurdî
     * Македонски
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Srpskohrvatski / Српскохрватски
     * Simple English
     * Slovenčina
     * Shqip
     * Svenska
     * தமிழ்
     * Тоҷикӣ
     * Türkçe
     * Tiếng Việt
     * Winaray
     * Yorùbá
     * 中文
     * Bân-lâm-gú

     * Τελευταία τροποποίηση 01:15, 11 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
