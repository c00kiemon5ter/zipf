   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Κρόνος (πλανήτης)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                         Κρόνος Saturn symbol.svg
   +------------------------------------------------------------------------+
   |                    Ο Πλανήτης Κρόνος                    |
   |------------------------------------------------------------------------|
   |                    Ο πλανήτης Κρόνος                    |
   |------------------------------------------------------------------------|
   |                           Ανακάλυψη                           |
   |------------------------------------------------------------------------|
   |Ανακαλύφθηκε από         |Άγνωστος               |
   |----------------------------------------+-------------------------------|
   |Ανακαλύφθηκε στους     |Προϊστορικούς     |
   |                                        |χρόνους                 |
   |------------------------------------------------------------------------|
   |            Χαρακτηριστικά τροχιάς^[1]             |
   |------------------------------------------------------------------------|
   |Αφήλιο                            |1.513.325.783 km               |
   |                                        |(10,11595804 AU)               |
   |----------------------------------------+-------------------------------|
   |Περιήλιο                        |1.353.572.956 km               |
   |                                        |(9,04807635 AU)                |
   |----------------------------------------+-------------------------------|
   |Ημιάξονας τροχιάς       |1.433.449.370 km               |
   |                                        |(9,58201720 AU)                |
   |----------------------------------------+-------------------------------|
   |Εκκεντρότητα                |0,055723219                    |
   |----------------------------------------+-------------------------------|
   |Περίοδος περιφοράς     |10.832,327 ημέρες        |
   |                                        |(29,657296 χρόνια)^[2]   |
   |----------------------------------------+-------------------------------|
   |Συνοδική Περίοδος       |378,09 ημέρες            |
   |----------------------------------------+-------------------------------|
   |Μέση Ταχύτητα Τροχιάς|9,69 km/s                      |
   |----------------------------------------+-------------------------------|
   |                                        |2,485240° ως προς την|
   |Κλίση                              |Εκλειπτική           |
   |                                        |5,51° ως προς τον    |
   |                                        |Ηλιακό ισημερινό|
   |----------------------------------------+-------------------------------|
   |Μήκος του ανερχόμενου|113,642811°                   |
   |σημείου                          |                               |
   |----------------------------------------+-------------------------------|
   |Όρισμα του περιηλίου  |336,013862°                   |
   |----------------------------------------+-------------------------------|
   |Δορυφόροι                      |61                             |
   |------------------------------------------------------------------------|
   |               Φυσικά Χαρακτηριστικά                |
   |------------------------------------------------------------------------|
   |Ισημερινή Ακτίνα         |60.268 ± 4 km^[3]^[4]         |
   |                                        |(9,4492 γήινες)          |
   |----------------------------------------+-------------------------------|
   |Πολική Ακτίνα               |54.364 ± 10 km^[3]            |
   |                                        |(8,5521 γήινες)          |
   |----------------------------------------+-------------------------------|
   |Πεπλάτυνση                    |0,097 ± 0,00018 ^[5]          |
   |----------------------------------------+-------------------------------|
   |Επιφάνεια                      |4,27 ×10^10 km^2              |
   |                                        |(83,703 γήινες)          |
   |----------------------------------------+-------------------------------|
   |Όγκος                              |8,2713 ×10^14 km^3 ^[6]       |
   |                                        |(763,59 γήινες)          |
   |----------------------------------------+-------------------------------|
   |Μάζα                                |5,6846 ×10^26 kg^[6]          |
   |                                        |(95,152 γήινες)          |
   |----------------------------------------+-------------------------------|
   |Μέση πυκνότητα             |0,687 g/cm^3 ^[6]              |
   |----------------------------------------+-------------------------------|
   |Επιφανειακή Βαρύτητα |10,44 m/s^2 ^[6]               |
   |στον Ισημερινό             |                               |
   |----------------------------------------+-------------------------------|
   |Ταχύτητα Διαφυγής       |35,5 km/s ^[6]                 |
   |----------------------------------------+-------------------------------|
   |Αστρονομική περίοδος |0,439-0,449 ημέρες       |
   |περιστροφής                  |(10 h 32-47 min)^[7]           |
   |----------------------------------------+-------------------------------|
   |Ταχύτητα περιστροφής |9,87 km/s                      |
   |στον Ισημερινό             |35.500 km/h                    |
   |----------------------------------------+-------------------------------|
   |Κλίση άξονα                   |26,73°^[6]                    |
   |----------------------------------------+-------------------------------|
   |Ορθή αναφορά                 |2 h 42 min 21 s^[3]            |
   |του βόρειου πόλου        |                               |
   |----------------------------------------+-------------------------------|
   |Απόκλιση                        |83,537°^[3]                   |
   |----------------------------------------+-------------------------------|
   |Λευκαύγεια                    |0,342^[6]                      |
   |----------------------------------------+-------------------------------|
   |Φαινόμενο μέγεθος       |+1,47 ως -0,24 ^[8]          |
   |----------------------------------------+-------------------------------|
   |Θερμοκρασία στο 1 bar     |ελάχ. μέση  μεγ.    |
   |                                        |          134 K^[6]            |
   |------------------------------------------------------------------------|
   |        Χαρακτηριστικά ατμόσφαιρας^[6]         |
   |------------------------------------------------------------------------|
   |Υδρογόνο                        |~96%                           |
   |----------------------------------------+-------------------------------|
   |Ήλιο                                |~3%                            |
   |----------------------------------------+-------------------------------|
   |Μεθάνιο                          |~0,4%                          |
   |----------------------------------------+-------------------------------|
   |Αμμωνία                          |~0,01%                         |
   |----------------------------------------+-------------------------------|
   |Αιθάνιο                          |~0,0007%                       |
   +------------------------------------------------------------------------+


   Ο Κρόνος είναι ο έκτος πλανήτης από τον
   Ήλιο και ο δεύτερος μεγαλύτερος του
   Ηλιακού Συστήματος μετά το Δία, με
   διάμετρο στον ισημερινό του 120.660
   χιλιόμετρα και ανήκει στους λεγόμενους
   γίγαντες αερίων. Το όνομά του
   πρόερεχεται από τον Κρόνο της αρχαίας
   ελληνικής μυθολογίας, που είναι ίδιος με
   το Ρωμαίο Saturn, από όπου προέρχεται και η
   αγγλική ονομασία.

   Λόγω της μεγάλης μάζας του Κρόνου και
   της απορρέουσας βαρύτητας, οι συνθήκες
   που παράγονται στον Κρόνο είναι ακραίες.
   Οι εσωτερικές πιέσεις και θερμοκρασίες
   είναι πέρα από αυτό οτιδήποτε μπορεί να
   αναπαραχθεί πειραματικά στη Γη. Το
   εσωτερικό του Κρόνου πιθανώς
   αποτελείται από έναν στερεό πυρήνα
   σιδήρου, νικελίου, πυριτίου και ενώσεις
   οξυγόνου και περιβάλλεται από ένα βαθύ
   στρώμα από μεταλλικού υδρογόνου, ένα
   ενδιάμεσο στρώμα του υγρού υδρογόνου
   και υγρού ηλίου, καθώς και ένα εξωτερικό
   στρώμα αερίων.^[9] Το ηλεκτρικό ρεύμα μέσα
   στο στρώμα μεταλλικού υδρογόνου είναι
   πιθανό να δημιουργεί ένα πλανητικό
   μαγνητικό πεδίο, που είναι ελαφρώς πιο
   αδύναμο από το γήινο μαγνητικό πεδίο και
   περίπου το ένα εικοστό της ισχύος του
   πεδίου γύρω από τον Δία. Η εξωτερική
   ατμόσφαιρα έχει γενικά ήπια εμφάνιση, αν
   και μπορούν να εμφανιστούν
   χαρακτηριστικά μακράς διάρκειας ζωής.
   Ταχύτητα του ανέμου στον Κρόνο μπορεί να
   φτάσει 1.800 χλμ/ώρα, πολύ μεγαλύτερη από
   εκείνη στον Δία.

   Ο Κρόνος διαθέτει εννέα δακτυλίους, οι
   οποίοι αποτελούνται από σωματίδια
   σκόνης και πάγου, και 62 δορυφόρους, χωρίς
   να συνυπολογίζονται οι μικροί δορυφόροι
   και οι έλικες. Ο μεγαλύτερος δορυφόρος
   του Κρόνου, ο Τιτάνας, είναι ο μόνος
   δορυφόρος στο ηλιακό σύστημα με πυκνή
   ατμόσφαιρα.

   Για αιώνες τον θεωρούσαν τον τελευταίο
   (εξώτατο) πλανήτη του Ηλιακού
   Συστήματος, καθώς είναι γνωστός από την
   αρχαιότητα. Πολλά από αυτά που σήμερα
   γνωρίζουμε για τον πλανήτη και τους
   δορυφόρους του, μας έγιναν γνωστά από
   την εξερεύνηση των Βόγιατζερ 1 και
   Βόγιατζερ 2 το 1980-81. Από το 2004, η
   διαστημοσυσκευή Cassini βρίσκεται σε
   τροχιά γύρω απ' τον πλανήτη, μελετώντας
   τον διεξοδικά.

   Πίνακας περιεχομένων

     * 1 Φυσικά χαρακτηριστικά

          * 1.1 Εσωτερική δομή

     * 2 Ατμόσφαιρα

          * 2.1 Στρώματα αερίων
          * 2.2 Πολικές δομές

     * 3 Μαγνητόσφαιρα
     * 4 Δορυφόροι
     * 5 Οι δακτύλιοι του Κρόνου
     * 6 Ιστορία και εξερεύνηση
     * 7 Αποστολές διαστημοσυσκευών
     * 8 Αστρονομική ναυτιλία
     * 9 Αστρολογία
     * 10 Παραπομπές
     * 11 Εξωτερικοί σύνδεσμοι

[Επεξεργασία] Φυσικά χαρακτηριστικά

   [IMG]
   [IMG]
   Μία σύγκριση Γης και Κρόνου.

   Ο Κρόνος είναι εμφανώς συμπιεσμένος
   στους πόλους και αυτό οφείλεται στην
   πολύ γρήγορη περιστροφή του πλανήτη
   γύρω από τον άξονά του, την μικρή
   πυκνότητά του και τη ρευστή κατάστασή
   του. Η ισημερινή διάμετρος του Κρόνου
   είναι 10% μεγαλύτερη από την πολική (60.268 km
   έναντι 54,364 km. Ο Κρόνος είναι ο μόνος
   πλανήτης στο Ηλιακό Σύστημα του οποίου η
   πυκνότητα είναι μικρότερη από αυτή του
   νερού. Αν και ο πυρήνας του Κρόνου έχει
   σαφώς μεγαλύτερη πυκνότητα από το νερό,
   η συνολική πυκνότητα του Κρόνου είναι
   0.69 g/cm³ εξαιτίας της αέριας ατμόσφαιρας.
   Ο Κρόνος είναι μόλις 95 φορές βαρύτερος
   από τη ΓΗ σε σύγκριση με τον Δία που
   είναι 318 φορές,^[10] ο οποίος είναι περίπου
   20% μεγαλύτερος από τον Κρόνο.^[11]

  [Επεξεργασία] Εσωτερική δομή

   Αν και δεν υπάρχει κάποια άμεση
   πληροφορία για την εσωτερική δομή του
   Κρόνου, θεωρείται ότι το εσωτερικό του
   είναι όμοιο με αυτό του Δία, δηλαδή
   αποτελείται από ένα μικρό βραχώδη
   πυρήνα (περίπου στο μέγεθος της Γης) που
   σκεπάζεται από τεράστιες μάζες αερίων. Ο
   πυρήνας είναι πυκνότερος από τη Γη
   (υπολογίζεται ότι είναι 9 με 22 φορές
   βαρύτερος από τη Γη, αν και έχει το ίδιο
   μέγεθος) και καλύπτεται από ένα παχύ
   στρώμα μεταλλικού υδρογόνου και από
   πάνω από ένα στρώμα υγρού υγρογόνου και
   στα τελευταία χίλια χιλιόμετρα από
   πυκνή αέρια ατμόσφαιρα.^[12] Το εσωτερικό
   του Κρόνου είναι καυτό και φτάνει
   θερμοκρασία 11.700 °C στον πυρήνα. Όπως και
   ο Δίας, έτσι και ο Κρόνος ακτινοβολεί
   περισσότερη ενέργεια από αυτή που
   παίρνει από τον Ήλιο, σχεδόν 2,5 φορές
   περισσότερη. Το φαινόμενο αυτό πιθανώς
   οφείλεται στις κινήσεις του υδρογόνου
   και του ήλιου στο εσωτερικό του, και πιο
   συγκεκριμένα σε σταγονίδια ηλίου, τα
   οποία προκαλούν θερμότητα μέσω της
   τριβής καθώς πέφτουν κάτω από το
   ελαφρύτερο υδρογόνο. Όμως ο κύριος
   μηχανισμός παροχής ενέργειας είναι ο
   μηχανισμός Kelvin-Helmholtz, δηλαδή μία αργή,
   βαρυτική συρρίκνωση του πλανήτη.^[13]

[Επεξεργασία] Ατμόσφαιρα

   [IMG]
   [IMG]
   Οι θερμοκρασιακές εκπομπές του Κρόνου:
   το εξέχον ζεστό σημείο στο κάτω μέρος
   της εικόνας είναι ο νότιος πόλος του
   Κρόνου.

   Η περιστροφή των αερίων που σκεπάζουν
   τον πλανήτη δεν γίνεται ομοιόμορφα. Η
   περιστροφή των περιοχών στον ισημερινό
   διαρκεί 10 ώρες και 14 λεπτά και αυτή των
   υπόλοιπων περιοχών 10 ώρες και 39 λεπτά. Η
   ατμόσφαιρά του αποτελείται κυρίως από
   υδρογόνο σε ποσοστό 96,3% και σε μικρές
   ποσότητες από ήλιο (3,25%).^[14] Επίσης έχουν
   εντοπιστεί ελάχιστες ποσότητες
   μεθανίου, αιθανίου, ακετυλενίου,
   αμμωνίας και φωσφίνης.^[15] Τα υψηλότερα
   νέφη του Κρόνου αποτελούνται από
   κρυστάλλους αμμωνίας, ενώ τα κατώτερα
   φαίνεται ότι αποτελούνται είτε από
   υδρόθειο του αμμωνίου (NH[4]SH) είτε από
   νερό.^[16] Η ατμόσφαιρα έχει σημαντικά
   μικρότερη περιεκτικότητα σε ήλιο σε
   σύγκριση με αυτή του Ήλιου.

   Η ποσότητα στοιχείων βαρύτερων του
   ηλίου δεν είναι επακριβώς γνωστή, αλλά
   θεωρείται ότι ταιριάζουν με αυτές του
   Ηλιακού συστήματος όταν αυτό βρισκόταν
   στην φάση δημιουργίας. Η συνολική μάζα
   αυτών των στοιχείων υπολογίζεται ότι
   είναι 19–31 φορές αυτής της Γης, και
   συγκεντρώνεται κυρίως στον πυρήνα του
   Κρόνου.^[17]

  [Επεξεργασία] Στρώματα αερίων

   Η ατμόσφαιρα του Κρόνου παρουσιάζει ένα
   μοτίβο λωρίδων όμοιο με αυτό του Δία,
   μόνο που οι λωρίδες του Κρόνου είναι πιο
   αχνές και είναι ευρύτερες στον
   ισημερινό. Προς τα κάτω, υπάρχει ένα
   στρώμα 10 χιλιομέτρων και θερμοκρασίας
   -23 °C που αποτελείται από υδάτινο πάγο.
   Από πανω υπάρχει ένα στρώμα πιθανώς από
   όξινο θειούχο αμμωνίο, με πλάτος 50 χλμ
   και θερμοκρασία -93 °C. Οχτώ χιλιόμετρα
   πάνω από αυτό σρώμα υπάρχουν νέφη
   αμμωνίας και θερμοκρασία 60 βαθμούς
   Κελσίου χαμηλότερη. Κοντά στη κορυφή της
   ατμόσφαιρας και πανω από τα ορατά νέφη
   αμμωνίας υπάρχει ένα στρώμα με πλάτος 200
   με 270 χιλιόμετρα που αποτελείται από
   υδρογόνο και ήλιο.^[18] Οι άνεμοι στο Κρόνο
   είναι από τους ταχύτερους στο Ηλιακό
   Σύστημα με ταχύτητα 1800 km/h, όπως
   μετρήθηκε από τα Βόγιατζερ.^[19]

   Κάθε τριάντα χρόνια μία μεγάλη
   καταιγίδα, γνωστή με το όνομα Μεγάλη
   Λευκή Κηλίδα, καλύπτει ένα μέρος της
   επιφάνειάς του. Αυτό το φαινόμενο
   φαίνεται να συμπίπτει με το ηλιοστάσιο
   του βορείου ημισφαιρίου του Κρόνου.^[20] Η
   τελευταία φορά που παρατηρήθηκε ήταν το
   1990, όπως φαίνεται από φωτογραφίες του
   ΔΤΧ, ενώ είχε παρατηρηθεί το 1876, 1903, 1933
   και 1960.^[21]

  [Επεξεργασία] Πολικές δομές

   [IMG]
   [IMG]
   Ο βόρειος πόλος του Κρόνου. Η εξάγωνη
   δομή είναι εμφανής.

   Στο βόρειο πόλο του Κρόνου παρατηρήθηκε
   από τα Βόγιατζερ ένα μόνιμο
   χαρακτηριστικό εξάγωνων συννέφων.^[22]^[23]
   Αντίθετα, στο νότιο πόλο ανακαλύφθηκε το
   2006 από το Κασσίνι μία καταιγίδα με τη
   μορφή τυφώνα, στην οποία διαγράφεται
   καθαρά το "μάτι του κυκλώνα".^[24] Αυτό το
   γεγονός είναι αξιοσημείωτο διότι εκτός
   από τη Γη, το μάτι του κυκλώνα δεν είχε
   παρατηρηθεί σε κανένα άλλο πλανήτη.^[25]

   Οι ακμές του εξαγώνου έχουν μήκος
   περίπου 13.800 χιλιόμετρα. Ολόκληρη η δομή
   περιστρέφεται σε 10 ώρες, 39 λεπτά και 24
   δευτερόλεπτα, που είναι ίση με αυτή της
   εκπομπής ραδιοκυμμάτων του Κρόνου και
   υπολογίζεται ότι είναι η ταχύτητα
   περιστροφής του εσωτερικού του πλανήτη.

[Επεξεργασία] Μαγνητόσφαιρα

   Ο Κρόνος έχει ένα εγγενές μαγνητικό
   πεδίο που έχει ένα απλό, συμμετρικό
   σχήμα, ένα μαγνητικό δίπολο. Η δύναμή του
   στον ισημρινό είναι 0,2 gauss (20 μT) δηλαδή
   είναι περίπου το ένα εικοστό εκείνης του
   πεδίου γύρω από τον Δία και ελαφρώς
   ασθενέστερη από το γήινο μαγνητικό
   πεδίο.^[26] Ως αποτέλεσμα η μαγνητόσφαιρα
   του Κρόνου είναι πολύ μικρότερη από τη
   μαγνητόσφαιρα του Δία και εκτείνεται
   ελαφρώς πέρα από τις τροχιά του
   Τιτάνα.^[27] Πιθανότατα, το μαγνητικό
   πεδίο δημιουργείται με παρόμοιο τρόπο
   με αυτό του Δία, δηλαδή από τα ρεύματα
   στο στρώμα μεταλλικού υδρογόνου, το
   οποίο ονομάζεται δυναμό μεταλλικού
   υδρογόνου. Ομοίως με εκείνες των άλλων
   πλανητών, η μαγνητόσφαιρα είναι
   αποτελεσματική στο να εκτρέψει τα
   σωματίδια του ηλιακού ανέμου.

[Επεξεργασία] Δορυφόροι

           Κύριο άρθρο: Δορυφόροι του Κρόνου

   Έχει επιβεβαιωθεί η ύπαρξη 62
   δορυφόρων^[28] διαφόρων μεγεθών σε τροχιά
   γύρω από τον Κρόνο, 53 από τους οποίους
   έχουν λάβει ονόματα. Ο μεγαλύτερος από
   αυτούς είναι ο Τιτάνας που είναι ο
   δεύτερος μεγαλύτερος δορυφόρος στο
   Ηλιακό Σύστημα και ο μοναδικός με πυκνή
   ατμόσφαιρα (αποτελούμενη από
   υδρογονάνθρακες και άζωτο). Αποτελεί το
   90% της μάζας που περιφέρεται γύρω από το
   Κρόνο, συμπεριλαμβανωμένων τω
   δακτυλίων.^[29] Είναι μεγαλύτερος και από
   τον πλανήτη Ερμή. Το δεύτερο μεγαλύτερο
   φεγγάρι είναι η Ρέα, η οποία ενδέχεται να
   διαθέτει το δικό της ασθενές σύστημα
   δακτυλίων.^[30]

   Ονόματα μερικών από τους υπόλοιπους
   δορυφόρους είναι: Μίμας, Εγκέλαδος,
   Τηθύς, Διώνη, Ρέα, Υπερίων, Ιαπετός,
   Φοίβη, Ιανός, Επιμηθέας, Ελένη, Τελεστώ,
   Καλυψώ, Άτλας, Προμηθέας, Πανδώρα, Πάνας,
   Μεθώνη, Παλλήνη, Ανθή, Πολυδεύκης,
   Αιγαίων, Υμίρ, Παάλιακ, Τάρβος, Κίβιουκ,
   Αλμπιόριξ, Ερριάπους, Σίαρνακ, Kάρι, Σκολ,
   Τζάρνσαξα, Γκρέιπ, Αιγαίων και ο
   νεοανακαλυφθείς δορυφόρος S/2009 S 1.

[Επεξεργασία] Οι δακτύλιοι του Κρόνου

           Κύριο άρθρο: Δακτύλιοι του Κρόνου

   [IMG]
   [IMG]
   Οι δακτύλιοι του Κρόνου είναι οι πιο
   εμφανείς του ηλιακού συστήματος. Εδώ
   φωτογραφημένοι από του Κασσίνι του 2007.

   Οι εντυπωσιακοί δακτύλιοι γύρω από τον
   Κρόνο παρατηρήθηκαν για πρώτη φορά από
   τον Γαλιλαίο, ο οποίος, μη μπορώντας να
   εξηγήσει αυτό που έβλεπε, καθώς και το
   φαινόμενο της "εξαφάνισης" των δακτυλίων
   ανά περιόδους, νόμισε ότι επρόκειτο για
   τρία σώματα. Το φαινόμενο της
   "εξαφάνισης" εξήγησε το 1666 ο Ολλανδός
   αστρονόμος Κρίστιαν Χόυχενς, που
   εξήγησε ότι οι δακτύλιοι έμοιαζαν να
   εξαφανίζονται κάθε φορά που το επίπεδο
   πάνω στο οποίο βρίσκονται συνέπιπτε με
   το επίπεδο της παρατήρησής τους από τη
   Γη. Ο Χόυχενς ήταν επίσης ο πρώτος που
   εισήγαγε την υπόθεση πως οι δακτύλιοι
   δεν ήταν όλα στερεά σώματα αλλά
   αποτελούνταν από μικρότερα σώματα σε
   περιστροφή γύρω από τον πλανήτη.

   Οι δακτύλιοι χωρίζονται σε πολλές
   περιοχές με κενά ανάμεσά τους
   λαμβάνοντας ονόματα γράμματα του
   λατινικού αλφαβήτου ξεκινώντας με τον
   εγγύτερο Α. Οι πιο εμφανείς (σε πλάτος)
   είναι οι δακτύλιοι Α και Β που είναι οι
   πιο φωτεινοί και ο δακτύλιος C που είναι
   πιο αμυδρός. Το γνωστότερο κενό μεταξύ
   των δακτυλίων είναι το χάσμα Κασσίνι που
   χωρίζει τον Α από τον Β δακτύλιο. Το
   ανακάλυψε ο Τζιοβάνι Κασσίνι τo 1675 από
   τον οποίο και έλαβε το όνομά του. Το 1837 ο
   αστρονόμος Γιόχαν Ένκε, παρατήρησε ένα
   μικρότερο κενό στη μέση περίπου του
   δακτυλίου A όπου και αυτό πήρε το όνομά
   του (χάσμα Ένκε). Ο δακτύλιος Ε του Κρόνου
   αποτελείται από υλικό -πάγο νερού και
   οργανικές ενώσεις- που εκτινάσσεται από
   τον δορυφόρο Εγκέλαδο με τη μορφή
   πιδάκων.

   Ο μεγαλύτερος σε πλάτος δακτύλιος του
   Κρόνου ανακαλύφθηκε το 2009 από το
   τηλεσκόπιο Spitzer της NASA. Η μέγιστη
   διάμετρός του είναι 20 φορές η διάμετρος
   του Κρόνου. Απέχει από τον πλανήτη
   σχεδόν 6 εκατομμύρια χιλιόμετρα ενώ
   εκτείνεται προς τα έξω άλλα 12
   εκατομμύρια χιλιόμετρα. Είναι διάχυτος,
   καθώς αποτελείται κατά κύριο λόγο από
   σωματίδια σκόνης και πάγου, και δεν
   διακρίνεται στο ορατό φως, εκπέμπει όμως
   υπέρυθρη ακτινοβολία. Ο δακτύλιος
   βρίσκεται στην περιοχή που κινείται
   ένας από τους πιο απομακρυσμένους
   δορυφόρους του Κρόνου, η Φοίβη. Ο
   δακτύλιος δημιουργήθηκε από υλικό του
   δορυφόρου, ενώ θεωρείται υπεύθυνος και
   για την μαύρη κηλίδα του δορυφόρου
   Ιαπετού.^[31]^[32]

   [IMG]
   [IMG]
   Μωσαϊκό εικόνων που τράβηξε το Κασσίνι
   το 2006 που φαίνεται η δομή των δακτυλίων.
   Τα χρώματα έχουν τονιστεί.

   Η προέλευση των δακτυλίων δεν είναι
   πλήρως γνωστή. Πιστεύεται ότι
   δημιουργήθηκαν από μεγάλους δορυφόρους
   (φεγγάρια) που περιστρέφονταν γύρω από
   τον πλανήτη και θρυμματίστηκαν από την
   πρόσκρουσή τους με κομήτες και
   μετεωροειδείς. Η σύνθεση των δακτυλίων
   αφορά κυρίως σημαντικές ποσότητες πάγου
   νερού. Κομμάτια πάγου δείχνουν να
   περιστρέφονται μαζί με θραύσματα
   μετάλλων, κόκκους σκόνης και κομμάτια
   βράχων. Ακόμη έχει παρατηρηθεί ότι οι
   δακτύλιοι είναι σχετικά ασταθείς στην
   πυκνότητα και την περιστροφή τους, κι
   αυτό σημαίνει αφενός ότι δημιουργήθηκαν
   σχετικά «πρόσφατα» (μιλώντας με
   αστρονομικές χρονικές κλίμακες) και
   αφετέρου ότι κάποια στιγμή θα διαλυθούν.

   Σύμφωνα με τις τελευταίες παρατηρήσεις
   του Κασσίνι συμπεραίνεται πως οι συχνές
   αλλαγές που παρατηρούνται στη
   μορφολογία του δακτυλίου F του Κρόνου,
   οποίος βρίσκεται περί τα 3.400 χλμ πέρα από
   τον δακτύλιο Α, οφείλονται στη βαρυτική
   έλξη που ασκούν σε αυτόν τα "περαστικά"
   φεγγάρια Πανδώρα και Προμηθέας, που
   περιφέρονται στην ίδια απόσταση με τον
   δακτύλιο, και είναι υπεύθυνα για τη
   διατήρηση της συνοχής του. Ακόμα
   παρατηρήσεις που έγιναν πρόσφατα κατά
   τη διάρκεια της ισημερίας του Κρόνου,
   οπότε το επίπεδο των δακτυλίων
   ευυγραμμίστηκε με τον ήλιο, δείχνουν
   πως, καθώς περνούν δίπλα από τους
   δακτύλιους, τα φεγγάρια παρασέρνουν
   υλικό πάνω από το επίπεδο του δακτυλίου,
   έως και σε ύψος μερικών χιλιομέτρων.

[Επεξεργασία] Ιστορία και εξερεύνηση

   Υπάρχουν τρεις κύριες φάσεις της
   παρατήρησης και της εξερεύνησης του
   Κρόνου. Κατά την πρώτη εποχή στην
   αρχαιότητα πριν από την εφεύρεση του
   τηλεσκοπίου οι παρατηρήσεις γίνονταν με
   γυμνό μάτι. Αρχίζοντας από το 17ο αιώνα,
   έχουν γίνει σταδιακά όλο και
   περισσότερο προηγμένες τηλεσκοπικές
   παρατηρήσεις από τη Γη. Ο άλλος τρόπος
   είναι η επισκεψη από τα διαστημικά
   οχήματα, είτε με τροχιά είτε με
   προσωρινή προσέγγιση. Στον 21ο αιώνα,
   έχουν συνεχιστεί οι παρατηρήσεις από τη
   Γη (ή από τη γη ή σε τροχιά γύρω από
   παρατηρητήρια), και από το Κασσίνι που
   βρίσκεται σε τροχιά γύρω από το Κρόνο.

[Επεξεργασία] Αποστολές διαστημοσυσκευών

   Οι περισσότερες σύγχρονες παρατηρήσεις
   του πλανήτη Κρόνου γίνονται από τη
   διαστημοσυσκευή Κασσίνι, που από το 2004
   βρίσκεται σε τροχιά γύρω από τον Κρόνο
   και εξερευνά αυτόν και τους δορυφόρους
   του.

   Η πρώτη διαστημοσυσκευή που πλησίασε
   τον Κρόνο ήταν το Πάιονηρ 11, το 1979.
   Μετέδωσε εντυπωσιακές φωτογραφίες των
   δακτυλίων, παρατήρησε τη μαγνητόσφαιρα
   του πλανήτη και ανακάλυψε μερικούς
   μικρούς δορυφόρους.

   Το σύστημα του Κρόνου εξερευνήθηκε
   επίσης από τις δίδυμες διαστημοσυσκευές
   Βόγιατζερ 1 και Βόγιατζερ 2, το Νοέμβρη
   του 1980 και τον Αύγουστο του 1981,
   αντίστοιχα. Ο Βόγιατζερ 1 παρατήρησε
   κυρίως το δορυφόρο Τιτάνα, που
   συγκέντρωνε το ενδιαφέρον των
   επιστημόνων ως ο μόνος δορυφόρος του
   ηλιακού συστήματος με ατμόσφαιρα.
   Διαπιστώθηκε όμως ότι τίποτα δεν ήταν
   ορατό κάτω από την πυκνή του ατμόσφαιρα,
   και στη συνέχεια αλλάζοντας πορεία η
   διαστημοσυσκευή κατευθύνθηκε έξω από το
   ηλιακό σύστημα. Ο Βόγιατζερ 2 παρατήρησε
   και τους υπόλοιπους δορυφόρους, καθώς
   και τον ίδιο τον πλανήτη, και συνέχισε
   για τον πλανήτη Ουρανό.

[Επεξεργασία] Αστρονομική ναυτιλία

   Ο πλανήτης Κρόνος περιλαμβάνεται στους
   λεγόμενους ναυτιλιακούς πλανήτες, οι
   οποίοι λαμβάνονται υπόψη σε μετρήσεις
   για τις ανάγκες επίλυσης προβλημάτων
   προσδιορισμού γεωγραφικού στίγματος.

[Επεξεργασία] Αστρολογία

   Στην αστρολογία ο Κρόνος είναι
   κυβερνήτης του Αιγόκερω και
   συγκυβερνήτης του Υδροχόου. Το σύμβολο
   του είναι Astronomical symbol for Saturn.

[Επεξεργασία] Παραπομπές

    1. ↑ Yeomans, Donald K. (2006-07-13). HORIZONS System. NASA JPL
       (ανακτήθηκε 2007-08-08 )
    2. ↑ Seligman, Courtney. Rotation Period and Day Length
       (ανακτήθηκε 2009-08-13 )
    3. ↑ ^3,0 ^3,1 ^3,2 ^3,3 Seidelmann, P. Kenneth (2007). "Report of the
       IAU/IAGWorking Group on cartographic coordinates and rotational
       elements: 2006". Celestial Mech. Dyn. Astr. 90: 155–180.
       doi:10.1007/s10569-007-9072-y.
       http://adsabs.harvard.edu/doi/10.1007/s10569-007-9072-y.
    4. ↑ Refers to the level of 1 bar atmospheric pressure
    5. ↑ NASA: Εξερεύνηση του Ηλιακού
       Συστήματος: Πλανήτες: Κρόνος: Στοιχεία
       & Διαγράμματα
    6. ↑ ^6,0 ^6,1 ^6,2 ^6,3 ^6,4 ^6,5 ^6,6 ^6,7 ^6,8 Williams, Dr. David
       R. (& Σεπτεμβρίου 2006). Saturn Fact Sheet. NASA
       (ανακτήθηκε 2007-07-31 )
    7. ↑ Πρότυπο:Cite magazine
    8. ↑ Schmude, Richard W Junior (2001). Wideband photoelectric magnitude
       measurements of Saturn in 2000. Georgia Journal of Science
       (ανακτήθηκε 2007-10-14 )
    9. ↑ Brainerd, Jerome James (October 27, 2004). Giant Gaseous Planets.
       The Astrophysics Spectator (ανακτήθηκε 2010-07-05 )
   10. ↑ Williams, Dr. David R. (November 16, 2004). Jupiter Fact Sheet.
       NASA (ανακτήθηκε 2007-08-02 )
   11. ↑ Jupiter compared to Saturn. NASA (ανακτήθηκε 2007-07-15
       )
   12. ↑ Fortney, Jonathan J. (2004). "Looking into the Giant Planets".
       Science 305 (5689): 1414–1415. doi:10.1126/science.1101352. PMID
       15353790. http://www.sciencemag.org/cgi/content/full/305/5689/1414.
       Ανακτήθηκε την 2007-04-30.
   13. ↑ NASA - Saturn. NASA (2004) (ανακτήθηκε 2007-07-27 )
   14. ↑ Saturn. Universe Guide. Ανακτήθηκε 29 Μαρτίου
       2009.
   15. ↑ Courtin, R.; Gautier, D.; Marten, A.; Bezard, B. (1967). "The
       Composition of Saturn's Atmosphere at Temperate Northern Latitudes
       from Voyager IRIS spectra". Bulletin of the American Astronomical
       Society 15: 831. http://adsabs.harvard.edu/abs/1983BAAS...15..831C.
       Ανακτήθηκε την 2007-02-04.
   16. ↑ Martinez, Carolina (September 5, 2005). Cassini Discovers Saturn's
       Dynamic Clouds Run Deep. NASA (ανακτήθηκε 2007-04-29 )
   17. ↑ Guillot, Tristan (1999). "Interiors of Giant Planets Inside and
       Outside the Solar System". Science 286 (5437): 72–77.
       doi:10.1126/science.286.5437.72. PMID 10506563.
       http://www.sciencemag.org/cgi/content/full/286/5437/72.
       Ανακτήθηκε την 2007-04-27.
   18. ↑ Saturn. MIRA (ανακτήθηκε 2007-07-27 )
   19. ↑ Hamilton, Calvin (1997). Voyager Saturn Science Summary.
       Solarviews (ανακτήθηκε 2007-07-05 )
   20. ↑ S. Pérez-Hoyos, A. Sánchez-Lavega, R.G. Frenchb, J.F. Rojas
       (2005). Saturn’s cloud structure and temporal evolution from ten
       years of Hubble Space Telescope images (1994–2003) (PDF)
       (αρχειοθετήθηκε από το πρωτότυπο August 8,
       2007) (ανακτήθηκε 2007-07-24 )
   21. ↑ Patrick Moore, ed., 1993 Yearbook of Astronomy, (London: W.W.
       Norton & Company, 1992), Mark Kidger, "The 1990 Great White Spot of
       Saturn", pp. 176–215.
   22. ↑ Godfrey. A hexagonal feature around Saturn's North Pole. Icarus
       (ανακτήθηκε 2007-07-09 )
   23. ↑ Sanchez-Lavega, A.. Ground-based observations of Saturn's north
       polar SPOT and hexagon. Bulletin of the American Astronomical Society
       (ανακτήθηκε 2007-07-30 )
   24. ↑ NASA catalog page for image PIA09187. NASA Planetary Photojournal
       (ανακτήθηκε 2007-05-23 )
   25. ↑ NASA Sees into the Eye of a Monster Storm on Saturn. NASA
       (November 9, 2006) (ανακτήθηκε 2006-11-20 )
   26. ↑ Russell, C. T.; Luhmann, J. G. (1997). Saturn: Magnetic Field and
       Magnetosphere. UCLA - IGPP Space Physics Center (ανακτήθηκε
       2007-04-29 )
   27. ↑ McDermott, Matthew (2000). Saturn: Atmosphere and Magnetosphere.
       Thinkquest Internet Challenge (ανακτήθηκε 2007-07-15 )
   28. ↑ Saturn turns 60, Cassini-Huygens home, 19 Ιουλίου 2007
   29. ↑ Serge Brunier (2005). Solar System Voyage. Cambridge University
       Press. σελ. 164.
   30. ↑ Jones, Geraint H. (2008-03-07). "The Dust Halo of Saturn's Largest
       Icy Moon, Rhea". Science (AAAS) 319 (5868): 1380–1384.
       doi:10.1126/science.1151524. PMID 18323452.
       http://www.sciencemag.org/cgi/content/short/319/5868/1380.
   31. ↑ NASA Space Telescope Discovers Largest Ring Around Saturn
   32. ↑ Άγνωστος παρέμενε μέχρι σήμερα ο
       μεγαλύτερος δακτύλιος του Κρόνου, in.gr

[Επεξεργασία] Εξωτερικοί σύνδεσμοι

     * Saturn profile στη σελίδα της ΝΑΣΑ για την
       εξερεύνηση του Ηλιακού συστημάτος
     * Saturn Fact Sheet, by NASA

   P space.png Πύλη: Αστρονομία

   P satellite dish.svg Πύλη: Διάστημα

   π • σ • ε
                        Δορυφόροι Κρόνου
                                   S/2009 S 1  · Πάνας ·
                                   Δάφνις · Άτλας ·
   Βοσκοί Δακτυλίων Προμηθέας ·  ?S/2004 S 6 ·
                                   ?S/2004 S 4 ·  ?S/2004 S 3 ·
                                   Πανδώρα
   Συντροχιακοί        Επιμηθέας · Ιανός
   Δακτύλιος G            Αιγαίων
   Μεγάλοι                  Μίμας · Εγκέλαδος ·
   Εσωτερικοί            Τηθύς (Τελεστώ ·
   (Τρωικοί)                Καλυψώ)  · Διώνη
                                   (Ελένη · Πολυδεύκης)
   Αλκυονίδες            Μεθώνη · Ανθή · Παλλήνη
   Μεγάλοι                  Ρέα · Τιτάνας ·
   Εξωτερικοί            Υπερίων · Ιαπετός
                                   Κίβιουκ · Ίτζιρακ ·
   ομάδα Ινουίτ         Παάλιακ · Σίαρνακ ·
                                   Τάρκεκ
                                   Φοίβη · Σκάθι · S/2007 S 2 ·
                                   Σκολλ · S/2004 S 13 ·
                                   Γκρέιπ · Χυρρόκκιν ·
                                   Μουντιλφάρι ·
                                   Τζάρνσαξα · S/2006 S 1 · S/2004
                                   S 17 · Νάρβι ·
   Νορβηγική ομάδα   Μπέργκελμιρ · Εγκίρ ·
                                   Σούττουνγκρ · S/2004 S 12 ·
                                   Μπέστλα · Φαρμπάουτι ·
                                   Χάτι · S/2004 S 7 · Θρυμρ ·
                                   S/2007 S 3 · S/2006 S 3 ·
                                   Σούρτουρ · Κάρι ·
                                   Φένριρ · Υμίρ · Λόγκι ·
                                   Φορντζότ
   Γαλατική ομάδα     Αλμπιόριξ · Μπεβίιν ·
                                   Ερριάπους · Τάρβος
   Υποθετικοί            Θέμις · Χείρων
   δορυφόροι
   Δακτύλιοι του Κρόνου  · Κασσίνι - Χόιχενς
    · Στην επιστημονική φαντασία

   π • σ • ε
                        Το Ηλιακό Σύστημα
   Solar System XXVII.png
   Ήλιος · Ερμής · Αφροδίτη · Γη · Άρης ·
   Δήμητρα · Δίας · Κρόνος · Ουρανός ·
   Ποσειδώνας · Πλούτωνας · Χαουμέια ·
   Μακεμάκε · Έρις
   Πλανήτες · Πλανήτες νάνοι · Δορυφόροι:
   Γήινος · Αρειανοί · Δίιοι · Κρόνιοι ·
   Ουράνιοι · Ποσειδώνιοι · Πλουτώνιοι ·
   Χαουμεϊανοί · Εριδιανός
   Μετεωρίτες · Αστεροειδείς · Ζώνη του
   Κάιπερ · Κομήτες (Νέφος του Oort)
   Δείτε επίσης Αστρονομία, Αστρονομικά
   Αντικείμενα και τα αντικείμενα του
   Ηλιακού συστήματος σε λίστα,
   ταξινομημένα κατά ακτίνα, μάζα ή
   ημερομηνία ανακάλυψης

   Ανακτήθηκε από
   "http://el.wikipedia.org/wiki/%CE%9A%CF%81%CF%8C%CE%BD%CE%BF%CF%82_(%CF%80%CE%BB%CE%B1%CE%BD%CE%AE%CF%84%CE%B7%CF%82)"
   Κατηγορία: Πλανήτες του Ηλιακού
   Συστήματος

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Alemannisch
     * አማርኛ
     * Aragonés
     * Ænglisc
     * العربية
     * مصرى
     * Asturianu
     * Azərbaycanca
     * Boarisch
     * Žemaitėška
     * Беларуская
     * Беларуская (тарашкевіца)
     * Български
     * বাংলা
     * བོད་ཡིག
     * Brezhoneg
     * Bosanski
     * Català
     * Corsu
     * Česky
     * Kaszëbsczi
     * Чӑвашла
     * Cymraeg
     * Dansk
     * Deutsch
     * Emiliàn e rumagnòl
     * English
     * Esperanto
     * Español
     * Eesti
     * Euskara
     * فارسی
     * Suomi
     * Võro
     * Føroyskt
     * Français
     * Arpetan
     * Nordfriisk
     * Gaeilge
     * 贛語
     * Gàidhlig
     * Galego
     * ગુજરાતી
     * Gaelg
     * Hawai`i
     * עברית
     * हिन्दी
     * Hrvatski
     * Kreyòl ayisyen
     * Magyar
     * Հայերեն
     * Interlingua
     * Bahasa Indonesia
     * Ilokano
     * Ido
     * Íslenska
     * Italiano
     * 日本語
     * Lojban
     * Basa Jawa
     * ქართული
     * Қазақша
     * 한국어
     * Ripoarisch
     * Kurdî
     * Kernewek
     * Latina
     * Lëtzebuergesch
     * Limburgs
     * Líguru
     * Lingála
     * Lietuvių
     * Latviešu
     * Мокшень
     * Македонски
     * മലയാളം
     * Монгол
     * मराठी
     * Bahasa Melayu
     * Malti
     * Mirandés
     * မြန်မာဘာသာ
     * مازِرونی
     * Nāhuatl
     * Plattdüütsch
     * नेपाली
     * Nederlands
     * ‪Norsk (nynorsk)‬
     * ‪Norsk (bokmål)‬
     * Novial
     * Diné bizaad
     * Occitan
     * Иронау
     * ਪੰਜਾਬੀ
     * Kapampangan
     * Polski
     * Piemontèis
     * پنجابی
     * پښتو
     * Português
     * Runa Simi
     * Rumantsch
     * Română
     * Русский
     * संस्कृत
     * Саха тыла
     * Sicilianu
     * Sámegiella
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Seeltersk
     * Basa Sunda
     * Svenska
     * Kiswahili
     * Ślůnski
     * தமிழ்
     * Тоҷикӣ
     * ไทย
     * Tagalog
     * Türkçe
     * Татарча/Tatarça
     * ئۇيغۇرچە / Uyghurche‎
     * Українська
     * اردو
     * O'zbek
     * Tiếng Việt
     * Winaray
     * 吴语
     * Хальмг
     * ייִדיש
     * 中文
     * 文言
     * Bân-lâm-gú
     * 粵語

     * Τελευταία τροποποίηση 08:51, 8 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
