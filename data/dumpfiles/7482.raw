   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ζαν-Πωλ Σαρτρ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                          Δυτική φιλοσοφία
                            20ος αιώνας
   Ο Σαρτρ, η Σιμόν Μπουβουάρ κι ο Τσε Γκεβάρα το 1960 στην Κούβα
            Όνομα:           Jean-Paul Sartre
           Γέννηση:          21 Ιουνίου 1905
           Θάνατος:          15 Απριλίου 1980
        Σχολή/παράδοση:      Υπαρξισμός, Φαινομενολογία

   Ο Ζαν-Πωλ Σαρτρ (Jean-Paul Sartre, ολόκληρο: Jean-Paul Charles Aymard
   Sartre) (Παρίσι 21 Ιουνίου 1905 - Παρίσι 15 Απριλίου 1980), ήταν γάλλος
   φιλόσοφος, λογοτέχνης και κριτικός, γνωστότερος εκπρόσωπος του υπαρξισμού.
   Θεωρούσε ότι οι διανοούμενοι πρέπει να παίζουν ενεργό ρόλο στην κοινωνία
   και ο ίδιος υπήρξε ένας στρατευμένος καλλιτέχνης στηρίζοντας τις αριστερές
   πολιτικές επιλογές του με τη ζωή του και το έργο του. Αποστρεφόταν τις
   επίσημες τελετές και τα αξιώματα και για αυτό το λόγο, το 1964, αρνήθηκε
   να παραλάβει το βραβείο Νόμπελ λογοτεχνίας.

   Πίνακας περιεχομένων

     • 1 Βιογραφικά στοιχεία

          • 1.1 Τα πρώτα χρόνια
          • 1.2 Ο πόλεμος
          • 1.3 Η δόξα
          • 1.4 Αριστερά και πολιτικοποίηση
          • 1.5 Στρατευμένος μέχρι τέλους

     • 2 Σκέψη

          • 2.1 Ο υπαρξισμός
          • 2.2 Πολιτικές θέσεις του Σαρτρ για διάφορα ζητήματα

     • 3 Συγγραφικό έργο

          • 3.1 Φιλοσοφικά έργα
          • 3.2 Μυθιστορηματικά έργα
          • 3.3 Θεατρικά έργα
          • 3.4 Λογοτεχνική κριτική
          • 3.5 Δοκίμια
          • 3.6 Πολιτικά δοκίμια
          • 3.7 Αυτοβιογραφία, αλληλογραφία
          • 3.8 Περιοδικά

     • 4 Σημειώσεις
     • 5 Πηγές
     • 6 Εξωτερικοί σύνδεσμοι

[Επεξεργασία] Βιογραφικά στοιχεία

  [Επεξεργασία] Τα πρώτα χρόνια

   Γόνος αστικής οικογενείας, γεννήθηκε και πέρασε τα παιδικά του χρόνια στο
   Παρίσι, στο σπίτι των παππούδων του από την πλευρά της μητέρας του. Ο
   στρατιωτικός πατέρας του είχε πεθάνει από κίτρινο πυρετό λίγο μετά τη
   γέννηση του. Όταν η μητέρα του ξαναπαντρεύτηκε, μετακόμισε με τον πατριό
   του στη Λα Ροσέλ μέχρι το 1921 που επέστρεψε άρρωστος στο Παρίσι για να
   συνεχίσει τις σπουδές του σε ένα καλύτερο σχολικό περιβάλλον.

   Συνέχισε τη φοίτησή του στο κλασσικό λύκειο Henri-IV όπου γνώρισε τον
   καλύτερο του φίλο, τον Πώλ Νιζάν, με τον οποίο απολάμβαναν μία ανέμελη
   εφηβεία. Προετοιμάστηκαν μαζί και επέτυχαν την εισαγωγή τους στην περίφημη
   École Normale Supérieure. Εκεί περιτριγυρισμένος από τον ανθό την γαλλικής
   διανόησης, ο Σαρτρ έγινε πολύ δημοφιλής και ανέπτυξε την επαναστατική του
   φύση. Πήρε τελικά το πτυχίο φιλοσοφίας το 1929, αφού απέτυχε στις
   εξετάσεις της προηγούμενης χρονιάς στις οποίες είχε πρωτεύσει ο Ρεϊμόν
   Αρόν. Κατά τη διάρκεια της δεύτερης χρονιάς της προετοιμασίας του,
   συνάντησε τη Σιμόν ντε Μπωβουάρ, την κατοπινή ισόβια σύντροφό του.

   Παρόλο που προσπάθησε να φύγει αμέσως στο εξωτερικό ως διδάσκων,
   πρωτοδιορίστηκε στη Χάβρη και αργότερα δίδαξε στη
   Λαόν^[εκκρεμεί παραπομπή]. Η επαφή του με τους μαθητές θα είναι ζεστή και
   ειλικρινής από την πρώτη στιγμή, θα του κληροδοτήσει την αγάπη προς την
   εφηβεία και θα επιτείνει την τάση του προς την αντίδραση. Μεταξύ 1933-34
   μετακινήθηκε στο γαλλικό ινστιτούτο του Βερολίνου, αντικαθιστώντας τον
   Αρόν, και είχε τη δυνατότητα να έρθει σε επαφή με τη φαινομενολογία του
   Χούσερλ. Το 1937 μετατέθηκε στο Κολλέγιο του Νεϊγί στο Παρίσι και
   επιτέλους έκανε την πρώτη λογοτεχνική επιτυχία με τη "Ναυτία" (1938).

  [Επεξεργασία] Ο πόλεμος

   [IMG]
   [IMG]
   Πρωτοσέλιδο άρθρο του Σαρτρ στην εφημερίδα Le Combat

   Στο Β’ παγκόσμιο πόλεμο κατατάχτηκε στην υπηρεσία μετεωρολογίας του
   στρατού και συνελήφθη αιχμάλωτος ανήμερα των γενεθλίων του, στις 21
   Ιουνίου 1940. Εγκλείστηκε σε στρατόπεδο συγκέντρωσης στη Γερμανία από όπου
   μπόρεσε να διαφύγει μόνο με ψευδείς ιατρικές βεβαιώσεις. Εκεί θα
   διαμορφώσει την άποψη ότι ο άνθρωπος δεν μπορεί να είναι ατομιστής αλλά
   έχει χρέος στην κοινωνία. Μετά την αποφυλάκισή του, τίθεται πλέον υπέρ της
   στρατευμένης τέχνης και διανόησης και έτσι συμμετέχει στο αντιστασιακό
   δίκτυο «Σοσιαλισμός και ελευθερία» (« Socialisme et liberté »).

   Το 1943 ανεβάζει μάλλον με αποτυχία το θεατρικό έργο «Οι μύγες» (Les
   Mouches) που ερμηνεύεται όμως ως παρακίνηση για αντίσταση. Την ίδια χρονιά
   δημοσιεύει το «Είναι και το μηδέν» (L'Être et le Néant) και γράφει το
   θεατρικό «Κεκλεισμένων των θυρών» (Huis clos), που θα παρασταθεί με
   επιτυχία τον Μάιο του 1944. Λίγο πριν τη απελευθέρωση του Παρισιού, ο Καμύ
   τον καλεί να συμμετάσχει στο σημαντικότερο αντιστασιακό δίκτυο της εποχής
   "Η μάχη" (Le combat). Ο Σαρτρ θα γράψει για την ομώνυμη παράνομη εφημερίδα
   και θα γίνει διάσημος περιγράφοντας την απελευθέρωση του Παρισιού στα
   πρωτοσέλιδά της. Αυτή η φήμη θα του εξασφαλίσει αργότερα ένα ταξίδι στην
   Αμερική, όπου θα απολαύσει υποδοχή αντιστασιακού ήρωα.

  [Επεξεργασία] Η δόξα

   Ο Σαρτρ έχει ήδη γίνει διάσημος: απολαμβάνει εξαιρετική επιτυχία και
   κυριαρχεί στα γαλλικά γράμματα. Ιδρύει το περίφημο λογοτεχνικό περιοδικό
   "Μοντέρνοι καιροί" (Les Temps modernes), όπου γράφουν εκτός από τον ίδιο η
   Σιμόν ντε Μπωβουάρ, ο Μερλώ-Ποντύ και ο Ρεϊμόν Αρόν και διαδίδει τις ιδέες
   του μέσα από αυτό. Στο εκδοτικό σημείωμα του πρώτου τεύχους μάλιστα θέτει
   το θέμα της ευθύνης των διανοούμενων καθώς και της στρατευμένης
   λογοτεχνίας.

   Η δημοτικότητα που απολαμβάνει είναι τεράστια: όταν στις 29 Οκτωβρίου 1945
   προσκαλείται από έναν σύλλογο σε μία μικρή αίθουσα του Σεν Ζερμέν ντε Πρε
   για να κάνει διάλεξη με τίτλο "Ο υπαρξισμός είναι ένας ανθρωπισμός"
   ("L'existentialisme est un humanisme") συνωστίζεται τόσος κόσμος, που
   επικρατεί το τέλειο πανδαιμόνιο. Ο υπαρξισμός έχει πλέον γίνει μόδα.

  [Επεξεργασία] Αριστερά και πολιτικοποίηση

   Αριστερός αλλά αντίθετος με τις σταλινικές μεθόδους, για να υποστηρίξει
   τις απόψεις του δε θα διστάσει να συμμετέχει στην ίδρυση ενός πολιτικού
   κόμματος με την ονομασία "Rassemblement démocratique révolutionnaire"
   (Επαναστατική Δημοκρατική Συσπείρωση). Το κόμμα δεν θα έχει καμία εκλογική
   επιτυχία και ο Σαρτρ θα παραιτηθεί τον Οκτώβριο του 1949.

   Τοποθετείται κατά του πολέμου της Ινδοκίνας και ασκεί έντονη κριτική στην
   ιμπεριαλιστική τακτική των Η.Π.Α.. Ο πόλεμος της Κορέας και η έντονη
   καταστολή μιας διαδήλωσης του Κομμουνιστικού Κόμματος Γαλλίας τελικά τον
   εξωθούν να υποστηρίξει πλέον ανοικτά το Κομμουνιστικό Κόμμα. Προεδρεύει
   στη Γαλλοσοβιετική ένωση και γίνεται μέλος του Παγκοσμίου συμβουλίου
   Ειρήνης. Η απόφασή του αυτή θα τον αποξενώσει από τον Καμύ γιατί σε
   αντίθεση με τον μέχρι τότε φίλο του, ο Σαρτρ θεωρεί ότι τα σταλινικά
   εγκλήματα δεν είναι σημαντικός λόγος για να παραιτηθεί από την
   επαναστατική στράτευση του. Θα αναθεωρήσει το φθινόπωρο του 1956, μετά τη
   σοβιετική επέμβαση στην Ουγγαρία και θα αποχωρήσει από το Κ.Κ.Γ. δίνοντας
   μία παταγώδη συνέντευξη στις 9/11 στην εφημερίδα "L'Express".

  [Επεξεργασία] Στρατευμένος μέχρι τέλους

   Κατά τη δεκαετία του '60, το φιλοσοφικό ρεύμα του υπαρξισμού θα αρχίσει να
   υποχωρεί μπροστά στις νέες θεωρίες του δομισμού, που μειώνουν τη σημασία
   της ελευθερίας του ατόμου δίνοντας περισσότερο βάρος στις περιβάλλουσες
   δομές. Εκείνη την περίοδο ο Σαρτρ είναι απορροφημένος από τη μελέτη του
   λογοτεχνικού 19ου αιώνα και κυρίως του αγαπημένου του Φλωμπέρ.

   Το 1964 προς έκπληξη της παγκόσμιας κοινής γνώμης αλλά παραμένοντας πιστός
   στις απόψεις που τον είχαν οδηγήσει παλαιότερα στην άρνηση παρασημοφόρησης
   από τo γαλλικό Τάγμα της τιμής (Légion d'honneur) (1945) και στην απόρριψη
   έδρας στο Κολλέγιο Γαλλίας (Collège de France), ο Σαρτρ αρνείται το
   βραβείο Νόμπελ λογοτεχνίας, γιατί θεωρεί ότι αν το αποδεχόταν, θα δέσμευε
   την ελευθερία του. Συνεχίζει να προκαλεί όταν προεδρεύει μαζί με τον
   Μπέρτραντ Ράσελ στο "δικαστήριο Ράσσελ", ένα φανταστικό αυτοδιορισμένο
   δικαστήριο, αποτελούμενο από διανοούμενους διαφόρων εθνικοτήτων, με
   κατηγορητήριο κατά της Αμερικής για εγκλήματα πολέμου στο Βιετνάμ.

   Συμμετέχει ενεργά στα γεγονότα του Μάη του '68 στους δρόμους, στα
   αμφιθέατρα καθώς και στα μέσα ενημέρωσης. Παίρνει συνέντευξη από τον
   Ντανιέλ Κον Μπεντίτ για το περιοδικό le Nouvel Observateur, προσφέροντάς
   του την ευκαιρία να εξηγήσει καλύτερα το κίνημα του Μάη.

   Καταπονημένος από τις πνευματικές και σωματικές υπερβολές -πίνει καπνίζει,
   λαμβάνει ναρκωτικές ουσίες- το Μάρτιο του 1972 έχει ένα σοβαρό επεισόδιο
   που τον αφήνει σχεδόν τυφλό και τον υποχρεώνει να υποταχθεί στο τέλος του
   παραγωγικού του έργου. Παρόλα αυτά προσλαμβάνει ως γραμματέα τον Μπενύ
   Λεβί, ένα νεαρό στέλεχος μαοϊστικής νεολαίας που θα εκδόσει τις συζητήσεις
   που είχε μαζί με τον φιλόσοφο και τον Φιλίπ Γκαβί σε βιβλίο.^[1]

   [IMG]
   [IMG]
   Ο τάφος του Σαρτρ και της Μπωβουάρ

   Εξακολουθεί να επεμβαίνει στη δημόσια ζωή για διαφορετικά θέματα που του
   κεντρίζουν κατά καιρούς την προσοχή και τον πείθουν ότι αξίζουν
   υποστήριξης: επισκέπτεται τον Αντρέα Μπάαντερ^[2](ηγετικό μέλος της
   Ρ.Α.Φ.), την Πορτογαλία κατά τη διάρκεια της επανάστασης των γαρυφάλλων,
   υπογράφει δηλώσεις και διοργανώνει συναντήσεις για την απελευθέρωση
   Σοβιετικών αντιφρονούντων, ζητάει από τον Βαλερύ Ζισκάρ Ντ'Εστέν να δεχθεί
   τους πρόσφυγες από την Ινδοκίνα και γράφεται στην επιτροπή υποστήριξης του
   Αγιατολάχ Χομεϊνί. Προς το τέλος της ζωής του επιδεικνύει ένα έντονο
   ανθρωπιστικό ενδιαφέρον, ανεξάρτητο από πολιτικούς συσχετισμούς.

   Πεθαίνει στις 15 Απριλίου 1980 σε ηλικία 75 χρονών στο Παρίσι από
   πνευμονικό οίδημα. Στην κηδεία του, που έγινε στις 19 Απριλίου 1980,
   συνέρρευσαν 50.000 άνθρωποι για να τιμήσουν τελευταία φορά τον μεγάλο
   φιλόσοφο. Η τελευταία κατοικία του Σαρτρ και της συντρόφου του Σιμόν ντε
   Μπωβουάρ, βρίσκεται στο νεκροταφείο του Μονπαρνάς στο Παρίσι.

[Επεξεργασία] Σκέψη

  [Επεξεργασία] Ο υπαρξισμός

   Ενώ άλλοι φιλόσοφοι θεωρήθηκαν θεμελιωτές του υπαρξισμού, ο Σαρτρ ήταν
   αυτός που τον έφερε στο προσκήνιο και δημιούργησε το ομώνυμα γαλλικό
   κίνημα, υποστηρίζοντας και εικονογραφώντας τις ιδέες του με πληθώρα έργων
   από διαφορετικά λογοτεχνικά είδη. Ο Υπαρξισμός (existentialisme) είναι το
   κίνημα της σκέψης που προέβαλε την ύπαρξη (existence) σε αντιπαραβολή και
   αντίθεση με την ουσία (essence). Η τελευταία αντιμετωπίστηκε ως απατηλό
   δημιούργημα του φιλοσοφικού στοχασμού που παρέβλεπε μέχρι τότε το άμεσο
   και οδυνηρό δεδομένο της ύπαρξης. Ο Σαρτρ ανέφερε χαρακτηριστικά με
   παιγνιώδες ύφος στα γαλλικά «η ύπαρξη προηγείται της ουσίας» («L’existence
   précède l’essence»).

   Συνοψίζοντας τελείως επιγραμματικά τα βασικά σημεία της θεωρίας του, ο
   Σαρτρ υποστήριξε την ανυπαρξία του θείου και τη δυνατότητα ελεύθερης
   επιλογής του ατόμου. Είπε για τον άνθρωπο πως « είναι καταδικασμένος να
   είναι ελεύθερος» και τον έφερε αντιμέτωπο με τις πράξεις του, αποδίδοντάς
   του την αποκλειστική ευθύνη για αυτές. Άλλωστε θεωρούσε ότι ανεξαρτήτως
   των συνθηκών καθένας κρίνεται μόνο από τις πράξεις του, που επιπλέον είναι
   και μη αναστρέψιμες. Εξάλλου η -συχνά εφιαλτική- κρίση των άλλων μόνο σε
   αυτές μπορεί να βασιστεί και όχι στις προθέσεις ενός ατόμου. Ως ιδανικό
   τίθεται η ελευθερία επιλογής της δράσης και η ανάληψη της ευθύνης που
   αναλογεί σε κάθε άνθρωπο. Η πρωτοτυπία του, σύμφωνα με τη Σιμόν ντε
   Μπωβουάρ ήταν το εξαιρετικό βάρος που έδινε στην πραγματικότητα, παρόλο
   που παραδεχόταν ταυτόχρονα την τρομερή ανεξαρτησία της συνείδησης.

  [Επεξεργασία] Πολιτικές θέσεις του Σαρτρ για διάφορα ζητήματα

     • Πόλεμος Ινδοκίνας: Υποστηρίζει τον Ανρί Μαρτέν, όταν ο νεαρός
       κομμουνιστής που υπηρετεί στο γαλλικό πολεμικό ναυτικό κατηγορείται
       για προδοσία.
     • Πόλεμος Αλγερίας: Υποστηρίζει την εθνική ανεξαρτησία της Αλγερίας και
       η θέση του αυτή συγκεντρώνει το μένος της τρομοκρατικής εθνικιστικής
       οργάνωσης "Organisation de l'Armée secrète" (OAS) που προκαλεί έκρηξη
       στην οικία του Σαρτρ, καταστρέφοντας μέρος του σπιτιού.
     • Κούβα: Υποστηρίζει ενεργά την επανάσταση.
     • Παλαιστινιακό πρόβλημα: Ενώ αναγνωρίζει τη νομιμότητα του κράτους του
       Ισραήλ, θεωρεί ότι οι άθλιες συνθήκες ζωής των Παλαιστινίων
       δικαιολογούν την προσφυγή στην τρομοκρατία.

[Επεξεργασία] Συγγραφικό έργο

  [Επεξεργασία] Φιλοσοφικά έργα

   To 1936 δημοσιεύει ένα δοκίμιο με τίτλο «Η φαντασία», που αργότερα
   συμπληρώθηκε από «Το φαντασιακό» (1940) και το 1939 το 1940 «Το προσχέδιο
   μιας θεωρίας συναισθημάτων» αλλά τα δύο πιο σημαντικά φιλοσοφικά του έργα
   υπήρξαν «Το είναι και το μηδέν»(1943) και η «Κριτική της διαλεκτικής
   λογικής» (1960)

     • La Transcendance de l'ego (1936)
     • L'Imagination (1936)
     • Esquisse d'une théorie des émotions (1939)
     • L'Imaginaire (1940)
     • L'Être et le Néant (1943)
     • L'existentialisme est un humanisme (1946)
     • Question de méthode (1957)
     • La Critique de la raison dialectique (1960)
     • Cahiers pour une morale (1983-μεταθανάτια έκδοση)
     • Vérité et Existence (1989-μεταθανάτια έκδοση)

  [Επεξεργασία] Μυθιστορηματικά έργα

   Από το 1938 με τη «Ναυτία» καινοτόμησε στη μυθιστορηματική γραφή, ενώ την
   επόμενη χρονιά, έκανε μεγάλη αίσθηση με τη συλλογή διηγημάτων «Ο τοίχος».
   Μετά την απελευθέρωση, εξέδωσε σταδιακά τους δύο πρώτους τόμους της
   τριλογίας «Δρόμοι της Ελευθερίας» ενώ ο τελευταίος και πιο κριτικός τόμος
   θα εκδοθεί μετά το θάνατο του συγγραφέα.

     • La Nausée (1938)

   Στα ελληνικά "Η Ναυτία", μτφ Ειρήνη Τσολακέλλη, Εκδόσεις Πατάκη, Αθήνα
   2005, ISBN: 960-16-1650-0
   Η ανυπόφορη ζωή του πολυταξιδεμένου Αντουάν Ροκαντέν και η ναυτία της
   ύπαρξης του, κατά το διάστημα που αποφασίζει να γράψει μια βιογραφία του
   μαρκήσιου ντε Ρολμπόν και εγκαθίσταται στην Μπουβίλ για να μελετήσει τη
   σχετική βιβλιογραφία.[1], [2]

     • Le Mur (1939-συλλογή διηγημάτων:Le mur, La chambre, Érostrate,
       Intimité, L'enfance d'un chef)

   Στα ελληνικά "Ο τοίχος-Τα παιδικά χρόνια ενός αρχηγού-Το δωμάτιο-Ο
   Ηρόστρατος-Εξοικείωση" Εκδόσεις Δαμιανός,[χ.χ.],ISBN 960-228-074-3
   Αυτή η συλλογή διηγημάτων που έχουν γραφτεί σε διαφορετικές χρονικές
   στιγμές, παρακολουθεί τη διαδρομή της σκέψης του Σαρτρ από τον ατομικό
   στον κοινωνικό και πολιτικό προβληματισμό.

     • Les Chemins de la liberté (1945-1949)

   -L'âge de raison

   Στα ελληνικά: "Η ηλικία της λογικής", μτφ Αιμ. Χουρμούζιου. - Αθήνα :
   Αρσενίδης, [χ.χ.]. -τ.1

   -Le sursis

   Στα ελληνικά:"Η αναστολή", μτφ Αιμ. Χουρμούζιου. - Αθήνα : Αρσενίδης,
   [χ.χ] - τ.2

   -La mort dans l'âme

   Στα ελληνικά:"Με το θάνατο στη ψυχή", μτφ Αιμ. Χουρμούζιου. - Αθήνα :
   Αρσενίδης, [χ.χ.]. - τ.3

  [Επεξεργασία] Θεατρικά έργα

     • Baronia (1940)
     • Les Mouches (1943)

   Στα ελληνικά "Οι μύγες", μτφ Γ. Πρωτόπαππας, Εκδόσεις Δωδώνη, 1987
   Δράμα σε τρείς πράξεις εμπνευσμένο από τον ελληνικό μύθο των Ατρειδών που
   αναπτύσσει μία φιλοσοφική αντίληψη της τραγωδίας με υπαρξιστικά στοιχεία.

     • Huis clos (1944)
     • Morts sans sépulture (1946)
     • La Putain respectueuse (1946)
     • Les Mains sales (1948)
     • Le Diable et le Bon Dieu (1951)
     • Kean (1953)
     • Nekrassov (1956)
     • Les Séquestrés d'Altona (1960)
     • Les Troyennes d'après Euripide (1965)
     • L'Engrenage (1969)

  [Επεξεργασία] Λογοτεχνική κριτική

     • Qu'est-ce que la littérature ? (1947)
     • Baudelaire (1947)
     • Saint-Genet, comédien et martyr (1952)
     • L'Idiot de la famille (1971)

  [Επεξεργασία] Δοκίμια

     • Situations I (1947)
     • Situations II (1948)
     • Situations III (1949)
     • Situations IV (1964)
     • Situations V (1964)
     • Situations VI (1964)
     • Situations VII (1965)
     • Situations VIII (1972)
     • Situations IX (1972)
     • Situations X (1976)

  [Επεξεργασία] Πολιτικά δοκίμια

     • Réflexions sur la question juive (1946)

   Στα ελληνικά "Στοχασμοί για το εβραϊκό ζήτημα", μτφ Αθανάσιου Σαμαρτζή,
   Εκδόσεις Εστία, Αθήνα 2006, ISBN: 960-05-1285-4
   Οι απόψεις του Σαρτρ πάνω στο εβραϊκό ζήτημα που καταλήγουν σε ύμνο προς
   τη δημοκρατία.''

  [Επεξεργασία] Αυτοβιογραφία, αλληλογραφία

     • Les Mots (1963)
     • Carnets de la drôle de guerre (1983-μεταθανάτια έκδοση)
     • Lettres au Castor et à plusieurs autres (1983-μεταθανάτια έκδοση)

  [Επεξεργασία] Περιοδικά

     • Les Temps Modernes (1945)

[Επεξεργασία] Σημειώσεις

    1. ↑ BΕΝΝΥ Lévy. "On a raison de se révolter", entretiens avec Philippe
       Gavi, Jean-Paul Sartre, Gallimard, 1974
    2. ↑ Μετά το τέλος της συνάντησής τους είπε για τον Μπάαντερ : "Quel
       Con!", "τι μαλάκας!", Wormser Gerard, Sartre adversaire de la
       non-violence ? - O Σαρτρ ενάντια στη μη-βια ? Par exemple, après avoir
       rencontré l'extrémiste Baader dans sa prison en Allemagne, il en est
       ressorti en disant : « Quel con !!! »

[Επεξεργασία] Πηγές

     • Collection Littéraire Lagarde et Michard, Larousse-Bordas, 1997, ISBN
       2-04-000060-7-1re édition

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Ζαν-Πωλ Σαρτρ

     • Αφιέρωμα στον Σαρτρ της Εθνικής Βιβλιοθήκης της Γαλλίας (στα γαλλικά)
     • Σταματίου, Κώστας:Μέρες του Σαρτρ στην (άθλια) Ελλάδα του '37, Τα Νέα,
       20 Απριλίου 1991 (σ. 14-15/38)
     • Φαλίδα, Εφη: Ξαναδιαβάστε τον Σάρτρ, Τα Νέα, 19 Ιαν. 2000 (σ. 26)
     • Ο Σαρτρ μέσα από τα έργα του Τα Νέα, 19 Ιαν. 2000 (σ. 27)
     • Βώκος, Γιώργος: Zαν-Πολ Σαρτρ,Δημόσιος και απολύτως μόνος, Το Βήμα
       (Νέες Εποχές) 13 Μαρτίου 2005
     • Ν. Χατζηαντωνίου: Όταν ο Σαρτρ καταδίκαζε τη χούντα, Ελευθεροτυπία 7
       Αυγούστου 2000

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Jean-Paul Sartre της Γαλλικής Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%96%CE%B1%CE%BD-%CE%A0%CF%89%CE%BB_%CE%A3%CE%B1%CF%81%CF%84%CF%81"
   Κατηγορίες: Γάλλοι φιλόσοφοι | Φιλόσοφοι του 20ου αιώνα | Γάλλοι θεατρικοί
   συγγραφείς | Γάλλοι λογοτέχνες | Βραβευμένοι με Νόμπελ Λογοτεχνίας |
   Γεννήσεις το 1905 | Θάνατοι το 1980
   Κρυμμένη κατηγορία: Άρθρα που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Aragonés
     • العربية
     • مصرى
     • Azərbaycanca
     • Žemaitėška
     • Беларуская
     • Беларуская (тарашкевіца)
     • Български
     • বাংলা
     • Brezhoneg
     • Bosanski
     • Català
     • Soranî / کوردی
     • Česky
     • Cymraeg
     • Dansk
     • Deutsch
     • Zazaki
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Frysk
     • Gaeilge
     • Gàidhlig
     • Galego
     • עברית
     • हिन्दी
     • Fiji Hindi
     • Hrvatski
     • Magyar
     • Հայերեն
     • Bahasa Indonesia
     • Ilokano
     • Ido
     • Íslenska
     • Italiano
     • 日本語
     • Basa Jawa
     • ქართული
     • 한국어
     • Kurdî
     • Latina
     • Lëtzebuergesch
     • Lumbaart
     • Lietuvių
     • Latviešu
     • Македонски
     • മലയാളം
     • Монгол
     • मराठी
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Polski
     • پنجابی
     • Português
     • Runa Simi
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Svenska
     • Kiswahili
     • தமிழ்
     • ไทย
     • Türkçe
     • Татарча/Tatarça
     • Українська
     • اردو
     • O'zbek
     • Tiếng Việt
     • Volapük
     • Winaray
     • Yorùbá
     • 中文
     • Bân-lâm-gú
     • 粵語

     • Τελευταία τροποποίηση 00:50, 3 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
