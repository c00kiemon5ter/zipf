   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Αγκίμ Τσέκου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Αγκίμ Τσέκου.

   Ο Αγκίμ Τσέκου (Agim Çeku) είναι πολιτικός από το Κόσοβο, Πρωθυπουργός της
   επαρχίας από το 2006 ως το 2008 , την εποχή που το Κόσοβο τελούσε υπό τη
   διοίκηση του ΟΗΕ.

   Πίνακας περιεχομένων

     • 1 Βιογραφία
     • 2 Στρατιωτική και παραστρατιωτική καριέρα
     • 3 Πολιτική καριέρα
     • 4 Προσωπική ζωή
     • 5 Σύλληψη
     • 6 Παραπομπές
     • 7 Εξωτερικοί σύνδεσμοι

[Επεξεργασία] Βιογραφία

   Γεννήθηκε στις 29 Οκτωβρίου του 1960 στο χωριό Τσούσκα^[1] κοντά στο Πετς
   του Κοσσυφοπεδίου.

   Ο Τσέκου είναι αλβανικής καταγωγής και υπηρέτησε ως αξιωματικός στον
   κροατικό στρατό, στη διάρκεια του Πολέμου για την Ανεξαρτησία της Κροατίας
   εναντίον της αποσχισθείσας (σερβικής) Κράινας. Στη διάρκεια του πολέμου
   στο Κοσσυφοπέδιο, το 1999 ήταν διοικητής των δυνάμεων του Απελευθερωτικού
   Στρατού του Κοσσυφοπεδίου.

[Επεξεργασία] Στρατιωτική και παραστρατιωτική καριέρα

   Απόφοιτος στρατιωτικής ακαδημίας στο Βελιγράδι, εισήλθε στις τάξεις του
   γιουγκοσλαβικού στρατού και το 1991 αυτομόλησε στον νεοσύστατο κροατικό
   στρατό. Στη συνέχεια αναμείχθηκε ενεργά στον πόλεμο της Κροατίας με τη
   Σερβία και τραυματίστηκε το 1993.Παραιτήθηκε από τον κροατικό στρατό το
   1999.

   Όταν ξέσπασε ο Πόλεμος στο Κόσοβο το Μάρτιο του 1999, ο Απελευθερωτικός
   Στρατός του Κοσσυφοπεδίου δεν είχε αρχικά νίκες εξαιτίας της κακής ηγεσίας
   από έναν άπειρο διοικητή. Ωστόσο, με το διορισμό του Τσέκου στην αρχηγία
   του στρατού αυτού, το Μάιο του 1999, ο στρατός συνεργάστηκε με το ΝΑΤΟ
   εναντίον της Σερβίας και συνετέλεσε στους βομβαρδισμούς της Γιουγκοσλαβίας
   από τις δυνάμεις του ΝΑΤΟ.

   Έπειτα από το τέλος του πολέμου, το 1999, ο Τσέκου ηγήθηκε της
   αποστρατιωτικοποίησης του Απελευθερωτικού Στρατού και της μετατροπής του
   σε Σώμα για την Προστασία του Κοσσυφοπεδίου.

   Η σερβική κυβέρνηση θεωρεί τον Τσέκου εγκληματία πολέμου^[2]παρά το
   γεγονός ότι τα Ηνωμένα Έθνη δεν ανανωρίζουν τη δικαιοδοσία της Σερβίας στο
   Κόσοβο. Τον Οκτώβριο του 2003 ο Τσέκου συνελήφθη και κρατήθηκε για μικρό
   χρονικό διάστημα στη Σλοβενία, σε εκτέλεση εντάλματος σύλληψης που διέταξε
   η Σερβία μέσω της Ιντερπόλ.Παρόμοια σύλληψη έγινε και το Μάρτιο του 2004
   στην Ουγγαρία. Και στις δύο περιπτώσεις ο Τσέκου αφέθηκε ελεύθερος έπειτα
   από παρεμβάσεις της Προσωρινής Διοίκησης του ΟΗΕ στο Κόσοβο.

[Επεξεργασία] Πολιτική καριέρα

   Ο Τσέκου εξελέγη Πρωθυπουργός στις 10 Μαρτίου του 2006 από τη Συνέλευση
   του Κοσσυφοπεδίου. Έπειτα από την ορκωμοσία του, εξέφρασε την υποστήριξή
   του στην ανεξαρτησία του Κοσόβου, υποσχόμενος παράλληλα να σεβαστεί τα
   δικαιώματα της σερβικής μειονότητας.^[3] Ο πρώην Πρωθυπουργός Ραμούς
   Χαραντινάι, που παραιτήθηκε το 2005 έπειτα από την απαγγελία εναντίον του
   κατηγοριών για εγκλήματα πολέμου από το Διεθνές Δικαστήριο της Χάγης,
   υποστήριξε το διορισμό του Τσέκου. Το Μάιο του 2009 απελάθηκε από την
   Κολομβία, όπου ζούσε την περίοδο εκείνη.

   Τον διαδέχθηκε στην πρωθυπουργία ο Χασίμ Θάτσι, τον Ιανουάριο του 2008.

[Επεξεργασία] Προσωπική ζωή

   Είναι παντρεμένος με γυναίκα από την Κροατία και έχουν 3 παιδιά. Έζησαν
   στο Κόσοβο και στην κροατική πόλη Ζαντάρ, όπου κατοικούσαν τον περισσότερο
   χρόνο.

[Επεξεργασία] Σύλληψη

   Στις 24 Ιουνίου του 2009 ο Τσέκου συνελήφθη στο σταθμό ελέγχου Γιουέσεβο
   στα σύνορα της Βουλγαρίας με την ΠΓΔΜ ως καταζητούμενος από την Ιντερπόλ,
   αλλά αφέθηκε ελεύθερος ύστερα από προφυλάκιση περίπου 48 ωρών^[4].
   Νωρίτερα, είχε καταδικαστεί ερήμην σε είκοσι χρόνια φυλακή στη Σερβία,
   κατηγορούμενος για το θάνατο Σέρβων στο Κόσοβο το 1999^[5].

[Επεξεργασία] Παραπομπές

    1. ↑ Ιστοσελίδα του Πρωθυπουργού του Κοσσυφοπεδίου:Βιογραφία του Αγκίμ
       Τσέκου. Προσπελάστηκε στις 26 Οκτωβρίου 2007.
    2. ↑ "Η Σερβία καταγγέλλει τα σχέδια του Πρωθυπουργού του Κοσόβου", BBC
       News, 3 Μαρτίου, 2006. Accessed 26 Οκτωβρίου 2007.
    3. ↑ "New Kosovo PM wants independence ", BBC News, 10 Μαρτίου 2006.
       Accessed 26 Οκτωβρίου 2007.
    4. ↑ Τα Νέα, Ελεύθερος από τις βουλγαρικές αρχές ο καταζητούμενος στη
       Σερβία Αγκίμ Τσέκου, 25 Ιουνίου 2009.
    5. ↑ Σημερινή, Ελεύθερος ο Αγκίμ Τσέκου στη Βουλγαρία, 26 Ιουνίου 2009.

[Επεξεργασία] Εξωτερικοί σύνδεσμοι

     • Respect and Rights

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Agim Çeku της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%91%CE%B3%CE%BA%CE%AF%CE%BC_%CE%A4%CF%83%CE%AD%CE%BA%CE%BF%CF%85"
   Κατηγορίες: Πολιτικοί του Κοσσυφοπεδίου | Γεννήσεις το 1960

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Česky
     • Dansk
     • Deutsch
     • English
     • Esperanto
     • Español
     • Suomi
     • Français
     • Hrvatski
     • Bahasa Indonesia
     • Italiano
     • Nederlands
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски
     • Slovenščina
     • Shqip
     • Српски / Srpski
     • Українська

     • Τελευταία τροποποίηση 20:10, 1 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
