   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Εκτυπωτής

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο εκτυπωτής (printer) είναι συσκευή εξόδου ενός υπολογιστικού συστήματος,
   η οποία εχει ως σκοπό την μόνιμη αποτύπωση (εκτύπωση) των πληροφοριών που
   έχουν δημιουργηθεί από το τη χρήση λογισμικού, σε ένα φυσικό μέσο
   (συνήθως, αλλά όχι μόνο, χαρτί).

   Πίνακας περιεχομένων

     • 1 Ιστορικό
     • 2 Σύγχρονοι εκτυπωτές

          • 2.1 Εκτυπωτές λέιζερ (laser)
          • 2.2 Εκτυπωτές έγχυσης μελάνης
          • 2.3 Εκτυπωτές εξάχνωσης

     • 3 Εγκατάσταση και έλεγχος

[Επεξεργασία] Ιστορικό

   Οι πρώιμοι υπολογιστές δε διέθεταν οθόνη. Μετά την επεξεργασία των
   δεδομένων, εμφάνιζαν τα αποτελέσματα απευθείας στο χαρτί, μέσω μιας
   συσκευής εκτύπωσης, η οποία ονομάστηκε εκτυπωτής (printer).

   Η χρήση της οθόνης εξάλειψε εν μέρει την ανάγκη χρήσης των εκτυπωτών ,
   ωστόσο η εκτύπωση παρέμενε, τις περισσότερες φορές, επιθυμητή. Έτσι, οι
   εκτυπωτές όχι μόνο δεν καταργήθηκαν, αλλά συνέχισαν να βελτιώνονται,
   ακολουθώντας και επεκτείνοντας την ήδη υπάρχουσα τεχνολογία των
   γραφομηχανών, στην οποία αρχικά βασίστηκε η κατασκευή τους.

   Με την πρόοδο των υπολογιστικών συστημάτων παρατηρήθηκε ότι, ενώ το
   σύστημα έδινε αποτελέσματα σε μικρό χρονικό διάστημα, πολύ μεγαλύτερος
   χρόνος απαιτείτο για την αποτύπωσή τους σε χαρτί. Δημιουργήθηκαν, έτσι,
   εκτυπωτικά συστήματα ικανά να εκτυπώνουν μέχρι 10.000 χαρακτήρες / λεπτό
   (εκτυπωτές μεγάλων ταχυτήτων).

   Οι πρώτοι εκτυπωτές χρησιμοποιούσαν ως σύστημα εκτύπωσης ένα μεταλλικό
   κύκλο, από το κέντρο του οποίου ξεκινούσαν ακτινωτά στελέχη. Στο άκρο κάθε
   στελέχους στερεωνόταν ένας μεταλλικός τυπογραφικός χαρακτήρας. Το όλο
   σύστημα έμοιαζε πολύ με άνθος μαργαρίτας, γι' αυτό και οι εκτυπωτές
   αποκλήθηκαν "εκτυπωτές μαργαρίτας" (daisywheel printers). Χρησιμοποιούσαν,
   όπως και οι γραφομηχανές, μια υφασμάτινη ταινία εμποτισμένη με μελάνη, την
   οποία "κτυπούσε" ο χαρακτήρας στο άκρο ενός στελέχους, αποτυπωνόμενος στο
   χαρτί.

   Η μέθοδος προσέφερε το πλεονέκτημα της πολύ καλής ποιότητας εκτύπωσης και
   της υψηλής ταχύτητας. Είχε, όμως, δύο βασικά μειονεκτήματα: Δεν μπορούσε
   να τυπώσει στοιχεία διαφορετικής γραμματοσειράς στην ίδια σελίδα ,καθώς
   επίσης δεν μπορούσε να εκτυπώσει, έστω και με την ίδια γραμματοσειρά,
   στοιχεία άλλης γλώσσας άπό αυτή που υποστήριζε το λογισμικό. Για να γίνει
   κάτι τέτοιο, έπρεπε να διακοπεί η εκτύπωση, να αντικατασταθεί η
   "μαργαρίτα" με άλλη κατάλληλη, να γίνει η εκτύπωση αυτών των χαρακτήρων
   και ύστερα να επαναφερθεί η πρώτη.

   Για την επίλυση αυτών των βασικών προβλημάτων επινοήθηκαν οι εκτυπωτές
   "μήτρας κουκκίδων" (dot matrix). Σε αυτούς η μελανοταινία δεν
   αντικαταστάθηκε, αλλά δεν την κτυπούσε πλέον ένα τυπογραφικό στοιχείο,
   αλλά μια σειρά από ακίδες, πολύ κοντά η μία στην άλλη, διατεταγμένων σε
   σειρά. Η σειρά των ακίδων (κεφαλή εκτύπωσης) σάρωνε το χαρτί οριζόντια
   δημιουργώντας μορφή "πινακα" (μήτρα) που αποτελούσε την κάθε γραμμή
   εκτύπωσης. Έτσι, κάθε χαρακτήρας αποτυπωνόταν ως σειρά κουκκίδων. Η
   μέθοδος αυτή επέλυσε τα προβλήματα που προαναφέρθηκαν, ενώ, επιπλέον,
   προσέφερε τη δυνατότητα εκτύπωσης περισσότερων του ενός χρωμάτων
   ταυτόχρονα, με χρήση δίχρωμων ή τρίχρωμων ταινιών μελάνης. Η ποιότητα
   εκτύπωσης, ωστόσο, μειώθηκε σημαντικά και ορισμένοι εκτυπωτές, για να
   βελτιώνεται το τελικό αποτέλεσμα, περνούσαν την κεφαλή εκτύπωσης δύο ή
   περισσότερες φορές πάνω από τον ίδιο χαρακτήρα, πράγμα που μείωνε
   δραματικά την ταχύτητα εκτύπωσης. Σημαντική βελτίωση επήλθε όταν η μήτρα
   αντί εννέα έφθασε να αποτελείται από δεκαοκτώ μέχρι και εικοσιτέσσερις
   ακίδες.

[Επεξεργασία] Σύγχρονοι εκτυπωτές

  [Επεξεργασία] Εκτυπωτές λέιζερ (laser)

   Η ποιότητα εκτύπωσης παρέμενε πάντα ένα πρόβλημα, σε συνδυασμό με την
   ταχύτητα εκτύπωσης. Αντιγράφοντας την τεχνολογία ξηρογραφικής αποτύπωσης
   από τα φωτοαντιγραφικά μηχανήματα, δημιουργήθηκαν από την βιομηχανία
   εκτυπωτών οι εκτυπωτές λέιζερ (laser printers) που βελτίωσαν σημαντικά την
   ταχύτητα και την ποιότητα εκτύπωσης. Η δέσμη του λέιζερ αποφορτίζει έναν
   φορτισμένο κύλινδρο (τύμπανο). Το τύμπανο στη συνέχεια "πασπαλίζεται" με
   μελάνη σε σκόνη τόνερ . Η σκόνη τόνερ κολλά μόνο στα σημεία του τυμπάνου
   που αποφορτίστηκαν από την ακτίνα λέιζερ. Το τύμπανο πιέζεται σε ένα φύλλο
   χαρτιού, και η σκόνη τόνερ μεταφέρεται στο χαρτί. Στη συνέχεια, το χαρτί
   θερμαίνεται, ώστε το τόνερ να υποστεί αρχικά τήξη και, όταν στερεοποιηθεί,
   να παραμείνει μόνιμα αποτυπωμένο στο χαρτί. Η τεχνολογία λέιζερ(laser)
   συνεχώς βελτιώνεται και σήμερα υπάρχουν εκτυπωτές λέιζερ που μπορούν να
   αποδώσουν εξαιρετική ποιότητα ακόμη και έγχρωμης εκτύπωσης σε πολύ υψηλές
   ταχύτητες. Τα βασικά τους μειονεκτήματα είναι ο σχετικά μεγάλος όγκος τους
   και η υψηλή τιμή τόσο αγοράς όσο και συντήρησης.

  [Επεξεργασία] Εκτυπωτές έγχυσης μελάνης

   Αποκαλούνται και εκτυπωτές ψεκασμού μελάνης (inkjet), λόγω του τρόπου
   λειτουργίας τους. Η λειτουργία τους βασίζεται σε "κεφαλές" εκτύπωσης που
   αποτελούνται από αριθμό ακροφυσίων που εκτοξεύουν πολύ μικρά σταγονίδια
   μελάνι στο προς εκτύπωση μέσο. Η κεφαλή εκτύπωσης συνήθως σαρώνει το
   πλάτος του χαρτιού παράγοντας "γραμμή" εκτύπωσης. Με προώθηση του χαρτιού,
   το χαρτί εκτυπώνεται σε όλο το ύψος του. Έτσι πραγματοποιείται η εκτύπωση.
   Η κεφαλή εκτύπωσης, άλλοτε αποτελεί μέρος του εκτυπωτή, ενώ σε άλλες
   περιπτώσεις είναι ενσωματωμένη στις αντικαθιστούμενες κασέτες μελανιού
   (ink cartridges). Τέλος υπάρχουν δύο τεχνολογίες εκτόξευσης του μελανιού:
   η θερμική και η πιεζοηλεκτρική.

   Με τη συνεχή βελτίωση τόσο των ακροφυσίων όσο και των χρησιμοποιούμενων
   μελανών, η ποιότητα εκτύπωσης πλησιάζει τη φωτογραφική απεικόνιση.

  [Επεξεργασία] Εκτυπωτές εξάχνωσης

   Στα αγγλικά dye (ή ink) sublimation. Υπάρχουν δύο τύποι τέτοιων εκτυπωτών,
   αλλά ο πιο διαδεδομένος είναι με χρήση φιλμ χρώματος. Το φιλμ θερμαίνεται
   τοπικά, και το μελάνι από τη στερεή μορφή του -πάνω στο φιλμ- μετατρέπεται
   σε αέριο. Το αέριο χρωματίζει το προς εκτύπωση μέσο.

[Επεξεργασία] Εγκατάσταση και έλεγχος

   Κάθε εκτυπωτής, προκειμένου να επιτρέψει τον έλεγχό του από το
   υπολογιστικό σύστημα, εφοδιάζεται από τον κατασκευαστή του με το κατάλληλο
   πρόγραμμα οδήγησης (driver), ανάλογα και με το Λειτουργικό σύστημα το
   οποίο χρησιμοποιείται. Η διαδικασία μεταφοράς αυτού του προγράμματος στο
   υπολογιστικό σύστημα ονομάζεται "εγκατάσταση" (installation) του εκτυπωτή.
   Η ποιότητα ενός εκτυπωτή εξαρτάται κατά πολύ από το σωστά σχεδιασμένο
   πρόγραμμα οδήγησης, το οποίο αναλαμβάνει να αξιοποιήσει όλες τις
   δυνατότητες του εκτυπωτή από το υπολογιστικό σύστημα.

   Οι πρώτες εκτυπώσεις εξαρτώνταν αποκλειστικά, σχεδόν, από το πρόγραμμα
   οδήγησης, καθώς η εμφάνιση των πληροφοριών στην οθόνη διέφερε σημαντικά
   από το αποτέλεσμα που αποτυπωνόταν στο χαρτί. Αυτό δεν ίσχυε μόνο για τις
   εκτυπώσεις εικόνων, αλλά και κειμένων. Η εμφάνιση της τεχνολογίας
   "WYSIWYG" (What You See Is What You Get, αυτό που βλέπεις (στην οθόνη)
   αυτό θα πάρεις (στο εκτυπούμενο μέσο)) επέλυσε σημαντικά το πρόβλημα και
   απλοποίησε τη δημιουργία προγραμμάτων οδήγησης. Εξαλείφθηκε, επίσης, και η
   ανάγκη εγκατάστασης του ίδιου εκτυπωτή σε κάθε χρησιμοποιούμενο πρόγραμμα,
   προκειμένου να μπορεί να χρησιμοποιηθεί από αυτό.

   Ανακτήθηκε από
   "http://el.wikipedia.org/wiki/%CE%95%CE%BA%CF%84%CF%85%CF%80%CF%89%CF%84%CE%AE%CF%82"
   Κατηγορίες: Αλληλεπίδραση Ανθρώπου-Υπολογιστή | Γραφιστική

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • العربية
     • Azərbaycanca
     • Български
     • Brezhoneg
     • Bosanski
     • Català
     • Česky
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Frysk
     • Gaeilge
     • Galego
     • עברית
     • Hrvatski
     • Magyar
     • Bahasa Indonesia
     • Íslenska
     • Italiano
     • 日本語
     • ქართული
     • Қазақша
     • 한국어
     • Kurdî
     • Lingála
     • ລາວ
     • Lietuvių
     • Latviešu
     • Bahasa Melayu
     • Nederlands
     • ‪Norsk (bokmål)‬
     • Occitan
     • Polski
     • Português
     • Runa Simi
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Svenska
     • தமிழ்
     • ไทย
     • Türkçe
     • Українська
     • اردو
     • Vèneto
     • Tiếng Việt
     • Walon
     • 吴语
     • ייִדיש
     • 中文

     • Τελευταία τροποποίηση 18:22, 11 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
