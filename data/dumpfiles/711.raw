   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Διαβήτης (ασθένεια)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Μπλε Κύκλος είναι σύμβολο του διαβήτη,
   όπως η κόκκινη κορδέλα για το AIDS

   Ο σακχαρώδης διαβήτης είναι μεταβολική
   ασθένεια η οποία χαρακτηρίζεται από
   αύξηση της συγκέντρωσης του σακχάρου
   στο αίμα (υπεργλυκαιμία) και διαταραχή
   του μεταβολισμού της γλυκόζης, είτε ως
   αποτέλεσμα ελαττωμένης έκκρισης
   ινσουλίνης είτε λόγω ελάττωσης της
   ευαισθησίας των κυττάρων του σώματος
   στην ινσουλίνη. Οι κύριοι τύποι
   σακχαρώδους διαβήτη είναι ο διαβήτης
   τύπου 1, ο διαβήτης τύπου 2 και ο διαβήτης
   της κύησης. Ο σακχαρώδης διαβήτης έχει
   χρόνια πορεία και μπορεί να προκαλέσει
   μια σειρά σοβαρών επιπλοκών όπως
   καρδιαγγειακή νόσο, χρόνια νεφρική
   ανεπάρκεια, βλάβες του
   αμφιβληστροειδούς, βλάβες των νεύρων,
   στυτική δυσλειτουργία κ.ά. Πρωτεύοντα
   ρόλο στη θεραπεία του σακχαρώδους
   διαβήτη παίζει η χορήγηση ινσουλίνης.

   Πίνακας περιεχομένων

     * 1 Ταξινόμηση

          * 1.1 Σακχαρώδης διαβήτης τύπου 1
          * 1.2 Σακχαρώδης διαβήτης τύπου 2
          * 1.3 Διαβήτης της κύησης
          * 1.4 Άλλοι τύποι διαβήτη

     * 2 Επιδημιολογικά στοιχεία
     * 3 Κλινική εικόνα

          * 3.1 Συμπτώματα
          * 3.2 Κλινικά σημεία
          * 3.3 Διάγνωση

     * 4 Επιπλοκές

          * 4.1 Οξείες

               * 4.1.1 Διαβητική κετοξέωση και
                 διαβητικό κώμα
               * 4.1.2 Υπερωσμωτικό μη κετωτικό
                 κώμα
               * 4.1.3 Υπογλυκαιμία

          * 4.2 Χρόνιες

               * 4.2.1 Διαβητική μικροαγγειοπάθεια
               * 4.2.2 Διαβητική μακροαγγειοπάθεια
               * 4.2.3 Άλλες επιπλοκές

     * 5 Αντιμετώπιση

[Επεξεργασία] Ταξινόμηση

  [Επεξεργασία] Σακχαρώδης διαβήτης τύπου 1

   (παλαιότερα αποκαλούμενος
   ινσουλινοεξαρτώμενος ή νεανικός
   διαβήτης) Χαρακτηρίζεται από καταστροφή
   των β-κυττάρων του παγκρέατος, που είναι
   υπεύθυνα για την παραγωγή ινσουλίνης, με
   αποτέλεσμα ολική έλλειψη ή ελάχιστη
   έκκριση ινσουλίνης. Η ευαισθησία των
   κυττάρων στην ινσουλίνη είναι συνήθως
   φυσιολογική, ιδιαίτερα στα πρώιμα
   στάδια.

   Ο τύπος αυτός αποτελεί την κυριότερη
   αιτία διαβήτη σε παιδιά, μπορεί όμως να
   προσβάλλει και τους ενήλικες. Η
   καταστροφή των β-κυττάρων του
   παγκρέατος είναι στην πλειοψηφία των
   περιπτώσεων αυτοάνοσης αιτιολογίας. Στο
   μεγαλύτερο ποσοστό των ασθενών με
   διαβήτη τύπου 1 ανιχνεύονται στην
   κυκλοφορία ένα ή περισσότερα είδη
   αυτοαντισωμάτων, οι ασθενείς δε αυτοί
   εμφανίζουν αυξημένη προδιάθεση και για
   άλλες αυτοάνοσες παθήσεις. Παρ’ όλ’
   αυτά, σ’ ένα μικρό ποσοστό ασθενών με
   διαβήτη τύπου 1 δεν ανιχνεύονται
   αυτοαντισώματα, ο τύπος δε αυτός
   ονομάζεται ιδιοπαθής σακχαρώδης
   διαβήτης.

   Ο διαβήτης τύπου 1 εισβάλλει συνήθως
   απότομα και οδηγεί συχνά στην ανάπτυξη
   κέτωσης και διαβητικής κετοξέωσης εάν
   το έλλειμμα ινσουλίνης δεν καλυφθεί. Ο
   ασθενής είναι απόλυτα εξαρτημένος από
   τη εξωγενή χορήγηση ινσουλίνης
   προκειμένου τα επίπεδα σακχάρου του
   αίματος να διατηρηθούν σε φυσιολογικά
   επίπεδα.

  [Επεξεργασία] Σακχαρώδης διαβήτης τύπου 2

   (παλαιότερα αποκαλούμενος μη
   ινσουλινοεξαρτώμενος διαβήτης)
   Χαρακτηρίζεται από το συνδυασμό
   ελαττωμένης έκκρισης ινσουλίνης και
   ελαττωμένης ευαισθησίας των κυττάρων
   στη δράση της (φαινόμενο που ονομάζεται
   ινσουλινοαντοχή). Στα πρώτα στάδια της
   νόσου, η ελαττωμένη ευαισθησία στην
   ινσουλίνη είναι η κύρια διαταραχή, ενώ
   τα επίπεδα ινσουλίνης στο αίμα είναι
   αυξημένα.

   Ο διαβήτης τύπου 2 είναι η συχνότερη
   αιτία διαβήτη στους ενηλίκους.
   Σπουδαίος προδιαθεσικός παράγοντας για
   την ανάπτυξη διαβήτη τύπου 2 είναι η
   παχυσαρκία. Η παχυσαρκία προδιαθέτει
   στην ανάπτυξη ινσουλινοαντοχής πιθανόν
   λόγω της παραγωγής από το λιπώδη ιστό
   ουσιών που ελαττώνουν την ευαισθησία
   των κυττάρων στην ινσουλίνη. Άλλοι
   προδιαθεσικοί παράγοντες είναι η ηλικία
   και το οικογενειακό ιστορικό.

   Στον διαβήτη τύπου 2, τα συμπτώματα είναι
   πιο ήπια και η πιθανότητα εμφάνισης
   διαβητικής κετοξέωσης είναι μικρή. Παρ’
   όλ’ αυτά, ο κίνδυνος απώτερων και
   σοβαρών επιπλοκών παραμένει υψηλός. Το
   πρώτο βήμα στη θεραπεία του διαβήτη
   τύπου 2 είναι η αλλαγή του τρόπου ζωής
   του ασθενούς με στόχο την απώλεια
   βάρους, την αύξηση της σωματικής άσκησης
   και την υγιεινή διατροφή. Εάν κριθεί
   απαραίτητο, χρησιμοποιούνται
   αντιδιαβητικά φάρμακα. Στην περίπτωση
   που η θεραπεία αποτύχει, κρίνεται
   σκόπιμη η χορήγηση ινσουλίνης για τον
   έλεγχο και αυτών των ασθενών.

  [Επεξεργασία] Διαβήτης της κύησης

   Πρόκειται για την εμφάνιση σακχαρώδους
   διαβήτη για πρώτη φορά κατά τη διάρκεια
   της εγκυμοσύνης. (δεν
   συμπεριλαμβάνονται στον ορισμό
   γυναίκες με γνωστό διαβήτη πριν την
   έναρξη της εγκυμοσύνης). Ο τύπος αυτός
   μοιάζει με το διαβήτη τύπου 2 ως προς το
   ότι χαρακτηρίζεται από ταυτόχρονη
   ελαττωμένη έκκριση ινσουλίνης και
   ελαττωμένη ευαισθησία των κυττάρων στην
   ινσουλίνη. Παχύσαρκες γυναίκες είναι
   πιο πιθανό να αναπτύξουν διαβήτη της
   κύησης. Ο τύπος αυτός διαβήτη αφορά στο
   3-5% των κυήσεων. 30-40% των γυναικών με
   διαβήτη κύησης θα αναπτύξουν διαβήτη
   τύπου 2 αργότερα στη ζωή τους. Ο διαβήτης
   της κύησης είναι αναστρέψιμος και
   υποχωρεί μετά τον τοκετό, μπορεί όμως να
   προκαλέσει περιγεννητικές επιπλοκές
   και προβλήματα στην υγεία μητέρας και
   νεογνού.

  [Επεξεργασία] Άλλοι τύποι διαβήτη

   Σακχαρώδης διαβήτης μπορεί να
   εμφανιστεί και στις ακόλουθες
   περιπτώσεις :

     * Γενετικά ελαττώματα των β-κυττάρων
       του παγκρέατος
     * Γενετικό ελάττωμα της δράσης της
       ινσουλίνης
     * Νόσοι του παγκρέατος
     * Ορμονικές διαταραχές και ενδοκρινικά
       νοσήματα
     * Διαβήτης λόγω λήψης φαρμάκων

[Επεξεργασία] Επιδημιολογικά στοιχεία

   Σύμφωνα με τον Παγκόσμιο Οργανισμό
   Υγείας, το 2006 οι ασθενείς με σακχαρώδη
   διαβήτη παγκοσμίως ξεπερνούν τα 170
   εκατομμύρια, αριθμός που αναμένεται να
   διπλασιαστεί μέχρι το 2030 καθώς η
   συχνότητα της νόσου αυξάνει ραγδαία.
   Εκτιμάται ότι στην Ελλάδα το 5.9% του
   γενικού πληθυσμού πάσχει από σακχαρώδη
   διαβήτη. Ο διαβήτης είναι συχνότερος
   στον ανεπτυγμένο κόσμο (ιδιαίτερα ο
   διαβήτης τύπου 2) και φαίνεται ότι
   συνδέεται άμεσα με το λεγόμενο δυτικό
   τρόπο ζωής που περιλαμβάνει τη διαβίωση
   στα μεγάλα αστικά κέντρα, τον ανθυγιεινό
   τρόπο διατροφής και την καθιστική ζωή.
   Αποτελεί μια από τις κύριες αιτίες
   θανάτου παγκοσμίως.

[Επεξεργασία] Κλινική εικόνα

  [Επεξεργασία] Συμπτώματα

   Η κλασική συμπτωματολογία του
   σακχαρώδους διαβήτη περιλαμβάνει την
   πολυουρία, την πολυδιψία, την πολυφαγία
   και την απώλεια σωματικού βάρους. Στον
   διαβήτη τύπου 1, η εισβολή της νόσου
   είναι συνήθως απότομη και συχνά η πρώτη
   εκδήλωσή της μπορεί να είναι η ανάπτυξη
   διαβητικής κετοξέωσης, με ναυτία,
   εμέτους, διάχυτο κοιλιακό άλγος και
   απώλεια συνείδησης. Στον διαβήτη τύπου 2,
   η νόσος εισβάλλει βαθμιαία, πολυφαγία
   παρατηρείται σπανιότερα, ενώ συχνά
   συνυπάρχουν αδυναμία, κόπωση, ζάλη και
   ευπάθεια σε λοιμώξεις. Συχνά, η
   συμπτωματολογία στον διαβήτη τύπου 2
   λείπει τελείως και ο ασθενής αισθάνεται
   υγιής.

  [Επεξεργασία] Κλινικά σημεία

   Η αύξηση του σακχάρου στο αίμα προκαλεί
   απώλεια υγρών μέσω οσμωτικής διούρησης.
   Σημεία αφυδάτωσης (θερμό και ξηρό δέρμα
   με ελαττωμένη σπαργή, αποξηραμένοι
   βλεννογόνοι και ανώμαλη και ξηρή γλώσσα)
   παρατηρούνται όταν η απώλεια υγρών δεν
   αντισταθμίζεται επαρκώς. Όταν
   εγκατασταθεί η διαβητική κετοξέωση,
   χαρακτηριστική είναι η αναπνοή Kussmaul, που
   συνίσταται σε βαθιές, παρατεταμένες και
   συνοδευόμενες από αναστεναγμό αναπνοές,
   καθώς και η απόπνοια ακετόνης
   (χαρακτηριστική οσμή στην αναπνοή του
   ασθενούς). Θόλωση της διανοίας, μειωμένη
   αντίδραση στα ερεθίσματα, υπνηλία και
   κώμα ακολουθούν εάν η κετοξέωση δεν
   αντιμετωπιστεί.

  [Επεξεργασία] Διάγνωση

   Η διάγνωση του διαβήτη είναι εύκολη όταν
   υπάρχουν τα κλασικά συμπτώματα και
   αρκεί η επιβεβαίωση με τη μέτρηση του
   σακχάρου του αίματος. Η διάγνωση μπαίνει
   επίσης εύκολα όταν ο ασθενής
   παρουσιάζεται με συμπτώματα και σημεία
   διαβητικής κετοξέωσης. Τα διαγνωστικά
   κριτήρια που έχουν θεσπιστεί για τη
   διάγνωση του σακχαρώδους διαβήτη είναι
   τα ακόλουθα :

     * Παρουσία κλασικών συμπτωμάτων του
       διαβήτη και τιμή γλυκόζης σε
       οποιαδήποτε στιγμή > 200mg/dl
     * Τιμή σακχάρου νηστείας (που
       λαμβάνεται δηλαδή μετά από 8
       τουλάχιστον ώρες αποχής από την
       πρόσληψη τροφής) > 126mg/dl
     * Τιμή σακχάρου 2 ώρες μετά από φόρτιση
       με 75g γλυκόζης από του στόματος > 200mg/dl

   Ένας άλλος χρήσιμος δείκτης είναι η τιμή
   της γλυκοζυλιωμένης αιμοσφαιρίνης (HbA1c).
   Δεν χρησιμοποιείται για τη διάγνωση του
   σακχαρώδους διαβήτη, αλλά για την
   παρακολούθηση της ρύθμισης του σακχάρου
   αίματος, αφού αντικατοπτρίζει τη μέση
   τιμή σακχάρου αίματος τους τελευταίους 3
   μήνες πριν την εξέταση. Τιμές HbA1c < 6%
   θεωρούνται ενδεικτικές καλού
   γλυκαιμικού ελέγχου.

[Επεξεργασία] Επιπλοκές

   Η πιθανότητα ανάπτυξης επιπλοκών λόγω
   του σακχαρώδους διαβήτη μειώνεται όσο
   καλύτερα ρυθμίζονται οι τιμές του
   σακχάρου στο αίμα. Μια σειρά παραγόντων,
   όπως το κάπνισμα, τα αυξημένα επίπεδα
   χοληστερόλης, η παχυσαρκία, η αρτηριακή
   υπέρταση και η καθιστική ζωή,
   επιταχύνουν την ανάπτυξη επιπλοκών. Οι
   επιπλοκές του σακχαρώδους διαβήτη
   διακρίνονται σε οξείες και χρόνιες.

  [Επεξεργασία] Οξείες

    [Επεξεργασία] Διαβητική κετοξέωση και
    διαβητικό κώμα

   Η διαβητική κετοξέωση είναι μια
   επικίνδυνη επιπλοκή, θεωρείται επείγον
   περιστατικό και απαιτεί την άμεση
   διακομιδή του ασθενούς στο νοσοκομείο. Ο
   ασθενής εμφανίζει σημεία αφυδάτωσης,
   αναπνοή Kussmaul (βαθιές, παρατεταμένες και
   συνοδευόμενες από αναστεναγμό αναπνοές)
   και απόπνοια ακετόνης. Συχνά, τα σημεία
   αυτά συνοδεύονται από διάχυτο κοιλιακό
   άλγος. Το επίπεδο συνείδησης δεν
   επηρεάζεται αρχικά, στη συνέχεια όμως
   μπορεί να εμφανιστούν σταδιακά πτώση
   του επιπέδου συνείδησης, υπνηλία,
   λήθαργος και τελικά κώμα. Σε σοβαρότερες
   περιπτώσεις παρατηρούνται υπόταση και
   κυκλοφορική καταπληξία (shock). Με την
   κατάλληλη και έγκαιρη θεραπεία, η
   διαβητική κετοξέωση αποτελεί κατάσταση
   πλήρως αναστρέψιμη. Είναι πιο συχνή σε
   σακχαρώδη διαβήτη τύπου 1.

    [Επεξεργασία] Υπερωσμωτικό μη κετωτικό
    κώμα

   Χαρακτηρίζεται από αύξηση της
   ωσμωτικότητας του πλάσματος (>350 mOsm/L),
   πολύ υψηλά επίπεδα σακχάρου αίματος
   (>600mg/dl) και απουσία κετοξέωσης. Προέχουν
   τα σημεία της αφυδάτωσης ενώ επίσης
   εμφανίζονται διαταραχές του επιπέδου
   συνείδησης και ηλεκτρολυτικές
   διαταραχές. Διάφορες αιτίες μπορούν να
   πυροδοτήσουν την εμφάνιση του
   υπερωσμωτικού μη κετωσικού κώματος,
   όπως η σηψαιμία, το έμφραγμα του
   μυοκαρδίου, η παγκρεατίτιδα, η
   αιμορραγία από το γαστρεντερικό και η
   λήψη φαρμάκων. Εμφανίζεται συχνότερα σε
   ασθενείς με διαβήτη τύπου 2.

    [Επεξεργασία] Υπογλυκαιμία

   Αποτελεί ουσιαστικά επιπλοκή της
   θεραπείας του σακχαρώδους διαβήτη.
   Μπορεί να προκληθεί από λανθασμένη
   δοσολογία κατά τη χορήγηση ινσουλίνης
   (αυξημένη δόση), έντονη σωματική άσκηση ή
   μειωμένη λήψη τροφής ή υδατανθράκων. Ο
   ασθενής εμφανίζει ευερεθιστότητα και
   αυξημένη εφίδρωση ενώ μπορεί να
   προκληθούν διαταραχές του επιπέδου
   συνείδησης, απώλεια συνείδησης ή/και
   κώμα. Απαιτείται άμεση πρόσληψη
   γλυκόζης από το στόμα (γλυκά,ζαχαρούχα
   αναψυκτικά κλπ) ή, σε περίπτωση που ο
   ασθενής είναι αναίσθητος, ενδοφλέβια
   χορήγηση γλυκόζης.

  [Επεξεργασία] Χρόνιες

    [Επεξεργασία] Διαβητική
    μικροαγγειοπάθεια

   Προσβολή των τριχοειδών και
   προτριχοειδών αγγείων που με τη σειρά
   της προκαλεί :

     * Διαβητική αμφιβληστροειδοπάθεια :
       Υπερπλασία των τριχοειδών στην
       επιφάνεια του αμφιβληστροειδή και
       προσβολή της ωχράς κηλίδας, που
       οδηγούν σε απώλεια όρασης. (Ο
       σακχαρώδης διαβήτης αποτελεί τη
       συχνότερη αιτία τύφλωσης στο Δυτικό
       κόσμο)
     * Διαβητική νεφροπάθεια : Προσβολή των
       νεφρών με βλάβες του σπειράματος, των
       αγγείων και του διάμεσου ιστού που
       μπορεί να οδηγήσουν σε νεφρική
       ανεπάρκεια.
     * Διαβητική νευροπάθεια : Μονο- ή
       πολυνευροπάθεια ή νευροπάθεια του
       αυτόνομου νευρικού συστήματος. Συχνά
       εμφανίζεται απώλεια της
       αισθητικότητας (αρχικά στα κάτω άκρα)
       και στυτική δυσλειτουργία.

    [Επεξεργασία] Διαβητική
    μακροαγγειοπάθεια

   Εμφάνιση αρτηριοσκλήρυνσης, νωρίτερα
   και σοβαρότερης μορφής από ότι σε μη
   διαβητικούς. Προσβολή αρτηριών μεσαίου
   και μεγάλου μεγέθους.

     * Στεφανιαία νόσος, που μπορεί να
       οδηγήσει σε στηθάγχη ή οξύ έμφραγμα
       του μυοκαρδίου.
     * Αγγειακά εγκεφαλικά επεισόδια, κυρίως
       ισχαιμικού τύπου.
     * Περιφερική αγγειακή νόσος.

    [Επεξεργασία] Άλλες επιπλοκές

     * Ευπάθεια σε λοιμώξεις.
     * Υπερλιπιδαιμίες, λιπώδης διήθηση του
       ήπατος, ξανθώματα και ξανθελάσματα.
     * Περιοδοντίτιδα.

[Επεξεργασία] Αντιμετώπιση

   Πολύ σημαντικό ρόλο στην αντιμετώπιση
   του διαβήτη παίζει η εκπαίδευση του
   διαβητικού ασθενούς όσον αφορά στη
   διατροφή που πρέπει να ακολουθεί, στον
   έλεγχο του σακχάρου από τον ίδιο και στη
   χορήγηση ινσουλίνης. Η στρατηγική
   αντιμετώπισης έχει ως στόχο αφενός τον
   μακροχρόνιο γλυκαιμικό έλεγχο του
   ασθενούς κι αφετέρου την εξάλειψη των
   παραγόντων που αυξάνουν τον κίνδυνο
   εμφάνισης των χρόνιων επιπλοκών του
   διαβήτη, δηλαδή τη διακοπή του
   καπνίσματος, τον έλεγχο της αρτηριακής
   πίεσης και των επιπέδων χοληστερόλης,
   την αύξηση της σωματικής άσκησης και την
   υιοθέτηση από τον ασθενή του υγιεινού
   τρόπου ζωής. Σε ασθενείς με διαβήτη
   τύπου 1, η χορήγηση ινσουλίνης είναι
   απαραίτητη για την εξασφάλιση των
   επιθυμητών επιπέδων γλυκόζης. Αντίθετα,
   σε ασθενείς με διαβήτη τύπου 2, ο
   γλυκαιμικός έλεγχος είναι δυνατόν να
   επιτευχθεί αρχικά με έλεγχο του
   σωματικού βάρους και δίαιτα ή με
   χορήγηση αντιδιαβητικών φαρμάκων από
   του στόματος. Ινσουλίνη θα χρειαστούν οι
   ασθενείς αυτοί σε περίπτωση αποτυχίας
   του γλυκαιμικού ελέγχου με τα παραπάνω
   μέτρα. Ο συνηθέστερος τρόπος χορήγησης
   της ινσουλίνης είναι η υποδόρια
   χορήγηση. Ο τύπος ινσουλίνης, η δόση και
   η συχνότητα χορήγησης εξαρτώνται
   αποκλειστικά από τις ανάγκες του
   εκάστοτε ασθενούς. Για το λόγο αυτό, το
   σχήμα της ινσουλινοθεραπείας είναι
   απόλυτα εξατομικευμένο.

                Περιέχονται πληροφορίες για
   Aeskulap.png ιατρικά θέματα. Δείτε την
                προειδοποίηση για ιατρικά άρθρα.

   Ανακτήθηκε από
   "http://el.wikipedia.org/wiki/%CE%94%CE%B9%CE%B1%CE%B2%CE%AE%CF%84%CE%B7%CF%82_(%CE%B1%CF%83%CE%B8%CE%AD%CE%BD%CE%B5%CE%B9%CE%B1)"
   Κατηγορίες: Ιατρική | Ασθένειες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Aragonés
     * العربية
     * مصرى
     * Asturianu
     * Azərbaycanca
     * Žemaitėška
     * Български
     * বাংলা
     * Bosanski
     * Català
     * Soranî / کوردی
     * Česky
     * Cymraeg
     * Dansk
     * Deutsch
     * ދިވެހިބަސް
     * English
     * Esperanto
     * Español
     * Eesti
     * Euskara
     * فارسی
     * Suomi
     * Føroyskt
     * Français
     * Gaeilge
     * Galego
     * ગુજરાતી
     * עברית
     * हिन्दी
     * Hrvatski
     * Magyar
     * Interlingua
     * Bahasa Indonesia
     * Ido
     * Íslenska
     * Italiano
     * 日本語
     * ქართული
     * Қазақша
     * ភាសាខ្មែរ
     * ಕನ್ನಡ
     * 한국어
     * Latina
     * Lëtzebuergesch
     * Líguru
     * Lietuvių
     * Latviešu
     * Македонски
     * മലയാളം
     * Монгол
     * मराठी
     * Bahasa Melayu
     * नेपाली
     * नेपाल भाषा
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Oromoo
     * Kapampangan
     * Polski
     * پنجابی
     * Português
     * Runa Simi
     * Română
     * Русский
     * Srpskohrvatski / Српскохрватски
     * Simple English
     * Slovenčina
     * Slovenščina
     * Soomaaliga
     * Shqip
     * Српски / Srpski
     * Basa Sunda
     * Svenska
     * Kiswahili
     * தமிழ்
     * తెలుగు
     * Тоҷикӣ
     * ไทย
     * Tagalog
     * Türkçe
     * Українська
     * اردو
     * Tiếng Việt
     * Winaray
     * ייִדיש
     * 中文
     * Bân-lâm-gú

     * Τελευταία τροποποίηση 22:00, 12
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
