   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Γεγονότα Νοεμβρίου 2010

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Παρατίθενται γεγονότα που συνέβησαν τον
   μήνα Νοέμβριο του 2010, συνοδευόμενα από
   την πηγή μέσω της οποίας μεταδόθηκαν.

   Πίνακας περιεχομένων

     * 1 1η Νοεμβρίου
     * 2 2 Νοεμβρίου
     * 3 3 Νοεμβρίου
     * 4 4 Νοεμβρίου
     * 5 5 Νοεμβρίου
     * 6 6 Νοεμβρίου
     * 7 7 Νοεμβρίου
     * 8 8 Νοεμβρίου
     * 9 9 Νοεμβρίου
     * 10 10 Νοεμβρίου
     * 11 11 Νοεμβρίου
     * 12 12 Νοεμβρίου
     * 13 13 Νοεμβρίου

[Επεξεργασία] 1η Νοεμβρίου

     * Στην Κίνα ξεκινά η πρώτη απογραφή
       πληθυσμού έπειτα από 10 χρόνια. (iKypros)
     * Ο νεοεκλεγείς στο τριμερές Προεδρείο
       της Βοσνίας-Ερζεγοβίνης, Μπακίρ
       Ιζετμπέκοβιτς, ζητάει συγνώμη για
       τους αθώους που δολοφονήθηκαν από το
       μουσουλμανικό στρατό της χώρας, κατά
       τη διάρκεια του Γιουγκοσλαβικού
       εμφυλίου πολέμου. (Ελευθεροτυπία)
     * Ιδρύεται το Κόμμα της Φωνής του Λαού
       στην Τουρκία. Πρόκειται για νέο
       φιλοϊσλαμικό κόμμα, το οποίο προήλθε
       από τη διάσπαση του Κόμματος Ευτυχίας.
       (Καθημερινή)
     * Από συντριβή μαχητικού αεροσκάφους
       MiG-21 LanceR κοντά σε αεροδρόμιο στην
       αεροπορική βάση Κάμπια Τούρζι,
       βορειοδυτικά του Βουκουρεστίου,
       σκοτώνονται οι 2 πιλότοι. (Εξπρές)
     * Η Ιαπωνία καλεί τον πρέσβη της Ρωσίας
       για να υποβάλει διάβημα διαμαρτυρίας
       αναφορικά με την επίσκεψη του Ρώσου
       προέδρου, Ντμίτρι Μεντβέντεφ, στα
       νησιά Κουρίλες. (Ημερησία)
     * Αμερικανοί επιστήμονες πέτυχαν να
       δημιουργήσουν ανθρώπινο συκώτι στο
       εργαστήριο, με την συμβολή βλαστικών
       κυττάρων. (Sigma Live)
     * Δύο νεαροί συλλαμβάνονται στην Ελλάδα
       μετά από έκρηξη παγιδευμένου δέματος
       με προορισμό την πρεσβεία του Μεξικού,
       σε εταιρεία ταχυμεταφορών στο
       Παγκράτι, στην κατοχή των οποίων
       εντοπίστηκαν δύο ακόμα δέματα με
       αυτοσχέδιους εκρηκτικούς
       μηχανισμούς, το ένα από τα οποία
       προοριζόταν για τον Νικολά Σαρκοζί
       και το δεύτερο για την πρεσβεία του
       Βελγίου. Ένα τέταρτο παγιδευμένο δέμα
       με προορισμό την πρεσβεία της
       Ολλανδίας εξουδετερώθηκε από την
       αστυνομία. Σύμφωνα με την αστυνομία, ο
       ένας από τους δύο συλληφθέντες ανήκει
       στην οργάνωση «Συνωμοσία των Πυρήνων
       της Φωτιάς» (Τα Νέα)

[Επεξεργασία] 2 Νοεμβρίου

     * Υπογράφεται στο Λονδίνο ιστορική
       συμφωνία ανάμεσα στο Ηνωμένο Βασίλειο
       και στην Γαλλία για αμυντική
       συνεργασία. Την συμφωνία υπογράφουν
       οι πρωθυπουργοί των δύο χωρών,
       Ντέιβιντ Κάμερον και Νικολά Σαρκοζί,
       στην διάρκεια της γαλλοβρετανικής
       συνόδου κορυφής. (Radio New Zealand)
     * Έπειτα από την έγκριση της πρότασης
       μομφής εναντίον της κυβέρνησης του
       Κοσσυφοπεδίου, προκηρύσσονται
       πρόωρες βουλευτικές εκλογές για τις 12
       Δεκεμβρίου. (Telegraph)
     * Από συντριβή στρατιωτικού
       ελικοπτέρου M-8 στην Σαχαλίνη
       σκοτώνονται 4 άτομα. (Sigma Live)
     * Πέντε νέα παγιδευμένα με εκρηκτικά
       δέματα εντοπίζονται σε πρεσβείες της
       Ελβετίας, της Βουλγαρίας, της Χιλής,
       της Γερμανίας και της Ρωσίας στην
       Αθήνα. Από αυτά εξεράγησαν τα δέματα
       στις πρεσβείες της Ελβετίας και της
       Ρωσίας, χωρίς να υπάρχει κανένας
       τραυματισμός, ενώ οι υπόλοιπες βόμβες
       εξουδετερώθηκαν με ελεγχόμενη έκρηξη.
       (in.gr)

          * Παγιδευμένο δέμα με εκρηκτικά που
            προερχόταν από την Ελλάδα και έφερε
            ως αποστολέα το Ελληνικό Υπουργείο
            Οικονομικών εντοπίστηκε στο
            γραφείο της Γερμανίδας
            καγκελαρίου, Άγκελα Μέρκελ. (Deutsche
            Welle)
          * Δύο νέα παγιδευμένα δέματα με
            παραλήπτες τη Europol και το
            Ευρωδικαστήριο εντοπίστηκαν και
            εξουδετερώθηκαν στο αεροδρόμιο
            «Ελ.Βενιζέλος». (Ελευθεροτυπία)

     * Τουλάχιστον 14 άνθρωποι πεθαίνουν στην
       Αγία Λουκία από το πέρασμα του τυφώνα
       Τόμας. Κατάσταση εκτάκτου ανάγκης
       κηρύσσεται στο νησί, από τον
       πρωθυπουργό Στίβενσον Κινγκ. (ΒΒC)
     * Διεξάγονται ενδιάμεσες εκλογές στις
       ΗΠΑ για την αναπλήρωση όλων των μελών
       (435 έδρες) της Βουλής των Αντιπροσώπων,
       σχεδόν της μισής (37 έδρες) Γερουσίας
       και 39 κυβερνητών. Το Ρεπουμπλικανικό
       Κόμμα κερδίζει τον έλεγχο της Βουλής
       των Αντιπροσώπων και τους
       περισσότερους κυβερνήτες. (Reporter.gr)

          * Το Δημοκρατικό Κόμμα διατηρεί την
            πλειοψηφία εδρών στην Γερουσία ,
            παρότι οι Ρεπουμπλικάνοι κερδίζουν
            έδρες στις πολιτείες Αρκάνσας,
            Ιλινόις, Πενσιλβάνια, Βόρεια
            Ντακότα, Ιντιάνα και Γουαϊσκόνσιν.
            (AP)

     * Γίνεται γνωστό ότι πέθανε η
       γηραιότερη φάλαινα στον κόσμο, η
       ηλικία της οποίας προσδιορίστηκε σε
       130-140 χρόνια. Το εν λόγω κήτος
       εκβράστηκε σε φιορδ της Δανίας, στις
       αρχές του καλοκαιριού. (Digital Crete)
     * Τουλάχιστον 63 νεκροί και 180 τραυματίες
       είναι ο απολογισμός έπειτα από σειρά
       εκρήξεων έντεκα παγιδευμένων
       αυτοκινήτων σε συνοικία Σιιτών στην
       Βαγδάτη. (CNN)

[Επεξεργασία] 3 Νοεμβρίου

     * Στην Ελλάδα αποφασίζεται να ανασταλεί
       η αποστολή αλληλογραφίας δεμάτων στο
       εξωτερικό για 48 ώρες, έπειτα από την
       ανακάλυψη εκρηκτικών πακέτων με
       παραλήπτες ξένες πρεσβείες και
       ηγέτες, με πιο πρόσφατο τον Ιταλό
       πρωθυπουργό Σίλβιο Μπερλουσκόνι. (CNN)
     * Τουλάχιστον 17 συντονισμένες εκρήξεις
       εχουν απολογισμό 113 νεκρούς και πάνω
       από 271 τραυματίες στη Βαγδάτη. (Xinhua)
     * Ισχυρή σεισμική δόνηση μεγέθους 5,3
       βαθμών της κλίμακας Ρίχτερ κοντά στο
       Κράλιεβο της Σερβίας, με αποτέλεσμα να
       σκοτωθούν 2 άτομα και να τραυματιστούν
       άλλα 50. (Β92)
     * Στην Πορτογαλία, η Βουλή υπερψηφίζει
       τον νέο προϋπολογισμό λιτότητας, με
       την αντιπολίτευση να απέχει από την
       ψηφοφορία με σκοπό την αποφυγή
       πολιτικής κρίσης. (Ελευθεροτυπία)
     * Η πρόεδρος της Λιβερίας Έλεν
       Τζόνσον-Σίρλιφ ζητά τις παραιτήσεις
       όλων των μελών της κυβέρνησής της.
       (Καθημερινή)

[Επεξεργασία] 4 Νοεμβρίου

     * Ο Σέρβος πρόεδρος Μπόρις Τάντιτς
       πραγματοποιεί ιστορική επίσκεψή του
       στην πόλη Βούκοβαρ της Κροατίας και
       ζητά συγνώμη για την εκτέλεση 200
       περίπου Κροατών από τις σερβικές
       δυνάμεις κατά την κατάληψη της πόλης
       το 1991. (Καθημερινή)
     * Το ηφαίστειο Μεράπι εκρήγνυται ξανά
       στην Ινδονησία, με 6 ακόμα νεκρούς. (ABC)
     * Σε επίθεση με παγιδευμένο αυτοκίνητο
       κοντά στο αρχηγείο των δυνάμεων
       ασφαλείας στην πόλη Ντάλεχ της νότιας
       Υεμένης σκοτώνονται 2 άνθρωποι και
       άλλοι 22 τραυματίζονται.
       (Ελευθεροτυπία)
     * Απαγγέλλονται κατηγορίες για
       τρομοκρατία εναντίον 2 ανδρών στην
       Ελλάδα, έπειτα από την ανακάλυψη
       πακέτων με εκρηκτικά. Η 14η βόμβα
       εξουδετερώνεται από την αστυνομία και
       είχε παραλήπτη την πρεσβεία της
       Γαλλίας στην Αθήνα. (BBC)
     * Τουλάχιστον 16 άνθρωποι σκοτώνονται
       και 15 αγνοούνται από τις
       κατολισθήσεις, οι οποίες προκλήθηκαν
       συνεπεία ισχυρών βροχοπτώσεων στην
       Κόστα-Ρίκα. (CNN)
     * Από πλημμύρες που πλήττουν την
       Κολομβία έχουν βρει τον θάνατο
       τουλάχιστον 102 άτομα. (Sky News Australia)
     * Ανακαλύπτεται στο Βόρειο Διαμέρισμα
       της Αυστραλίας ο αρχαιότερος πέτρινος
       πέλεκυς στον κόσμο, ο οποίος
       χρονολογείται πριν 35.500 χρόνια. (ABC News
       Australia)
     * Σκωτσέζοι επιστήμονες στην Γαλλία
       ανακοινώνουν την δημιουργία ενός
       εύκαμπτου υλικού, το οποίο έχει την
       ικανότητα να δρα επί του φωτός που
       είναι ορατό από το ανθρώπινο μάτι.
       Αυτό θεωρείται ως πρώτο βήμα για να
       δημιουργηθεί ένας αόρατος μανδύας,
       όπως εκείνος του ήρωα Χάρι Πότερ.
       (Εξπρές)

[Επεξεργασία] 5 Νοεμβρίου

     * Σε βομβιστική επίθεση αυτοκτονίας σε
       μουσουλμανικό τέμενος κοντά στην
       περιοχή Ντάρα Άνταμ Χελ , 30 χλμ. από το
       Πεσαβάρ του Πακιστάν σκοτώνονται
       τουλάχιστον 50 άτομα και γύρω στα 90
       τραυματίζονται. (CNN)
     * Σε 122 ανέρχεται ο συνολικός αριθμός
       των θυμάτων από την έκρηξη του
       ηφαιστείου Μεράπι στην Ινδονησία. (The
       Jakarta Globe)
     * Από συντριβή κουβανέζικου
       αεροσκάφους της Aero Caribbean στην κεντρική
       επαρχία Σάνκτι Σπίριτους στην Κούβα,
       σκοτώνονται και οι 68 επιβαίνοντες. (BBC)
       (CNN)
     * Μικρό αεροσκάφος συντρίβεται και στο
       Πακιστάν, κοντά στο Αεροδρόμιο του
       Καράτσι, με απολογισμό 21 νεκρούς. (Times of
       India)
     * Αρχίζει ξανά να λειτουργεί στην
       Ελλάδα η αποστολή ταχυδρομείου στο
       εξωτερικό, έπειτα από την αναστολή που
       είχε επιβληθεί συνεπεία των πακέτων
       με εκρηκτικά που είαν σταλεί σε
       πρεσβείες και ξένους ηγέτες. (Reuters)
     * Παρά τις καταγγελίες για νοθεία,
       ανακηρύσσεται νικητής των πρόσφατων
       προεδρικών εκλογών στην Τανζανία ο
       πρόεδρος Τζακάγια Κικουέτε, ο οποίος
       θα ορκιστεί για δεύτερη συνεχή θητεία
       στο ύπατο αξίωμα της αφρικανικής
       χώρας. (ABC News Australia)
     * Σκοτώνεται στην πόλη Ματαμόρος έπειτα
       από ανταλλαγή πυροβολισμών με τις
       δυνάμεις ασφαλείας του Μεξικό, ο
       βαρόνος των ναρκωτικών Εσεκιέλ "Τόνι
       Τορμέντα" Κάρδενας. (Αθήνα 984 μέσω
       Capital.gr)

[Επεξεργασία] 6 Νοεμβρίου

     * Τα Ηνωμένα Έθνη καταγγέλλουν ότι
       περισσότερα από 650 γυναικόπαιδα έχουν
       τεθεί υπό κράτησημ βασανιστεί και
       έχουν υποστεί σεξουαλική κακοποίηση
       στην διάρκεια ΄μαζικών απελάσεων από
       την Αγκόλα προς την Λαϊκή Δημοκρατία
       του Κονγκό. (Al Jazeera)
     * Από πυρκαγιά σε εμπορικό κατάστημα
       της πόλης Ζιλίν στην Κίνα χάνουν την
       ζωή τους 19 άτομα. (Times of India)
     * Ο τυφώνας Τόμας κατευθύνεται προς τα
       νησιά Τερκς και Κάικος έπειτα από το
       πέρασμά του από την Αϊτή, με
       απολογισμό 7 νεκρούς. (The Telegraph)
     * Έπειτα από την επαναληπτική
       καταμέτρηση των ψήφων, ο
       Ρεπουμπλικανός Έντι Κάλβο
       επιβεβαιώνεται ως ο νικητής των
       εκλογών για Κυβερνήτη στο Γκουάμ, οι
       οποίες διεξήχθησαν στις 2 Νοεμβρίου,
       με διαφορά 487 ψήφων από τον αντίπαλό
       του, τον Καρλ Γκουτιέρες του
       Δημοκρατικού Κόμματος. (Pacific News Center)
     * Ολοκληρώνεται στο Σβιέμποτζιν της
       Πολωνίας η κατασκευή του μεγαλύτερου
       αγάλματος του Χριστού στον κόσμο, του
       Χριστού του Βασιλέα. (AP)

[Επεξεργασία] 7 Νοεμβρίου

     * Οι πρώτες βουλευτικές εκλογές έπειτα
       από 20 χρόνια διενεργούνται στην
       Βιρμανία (Μιανμάρ). Οι χώρες της Δύσης
       απορρίπτουν τις εκλογές ως
       ανελεύθερες, καθώς η αντιπολίτευση
       απέχει από αυτές και καταγγέλλεται
       εκτεταμένη νοθεία. (Το Βήμα)
     * Διεξάγεται ο πρώτος γύρος των
       αυτοδιοικητικών εκλογών στην Ελλάδα,
       οι οποίες χαρακτηρίζονται από μεγάλη
       αποχή της τάξης του 40%. Για πρώτη φορά
       διεξάγονται περιφερειακές εκλογές,
       για την ανάδειξη των 13 περιφερειαρχών,
       καθώς επίσης και εκλογές για τους
       επικεφαλής των 325 δήμων, που
       δημιουργούνται με βάση το Σχέδιο
       Καλλικράτης. Το κυβερνών κόμμα ΠΑΣΟΚ
       και το κόμμα ΝΔ της αξιωματικής
       αντιπολίτευσης κερδίζουν από 5
       περιφέρειες επί συνόλου 13.
       (Ελευθεροτυπία) (in.gr)

          * Ο πρωθυπουργός Γιώργος Παπανδρέου
            ακυρώνει το ενδεχόμενο να
            διεξαχθούν πρόωρες εκλογές. (Έθνος)

     * Στο Αζερμπαϊτζάν το κυβερνών κόμμα
       κερδίζει τις βουλευτικές εκλογές,
       παρά τις καταγγελίες της
       αντιπολίτευσης για παρατυπίες. (Trend News
       Agency)
     * Διεξάγεται έπειτα από πολλές αναβολές
       ο δεύτερος γύρος των προεδρικών
       εκλογών στην Γουινέα. (Εξπρές)
     * O αντιπρόεδρος Ικιλιλού Ντοϊνέν (Ikililou
       Dhoinine), ο οποίος πρόσκειται στον
       απερχόμενο πρόεδρο Αχμέτ Αμπντάλα
       Σαμπί, προηγείται στον πρώτο γύρο των
       προεδρικών εκλογών στα νησιά Κομόρες,
       έναντι του Μοχάμετ Σαΐντ Φαϊζούλ. Η
       ψηφοφορία περιορίζεται στο νησί Μοελί
       (αποκλειστικά) καθώς με βάση το
       Σύνταγμα ο νέος πρόεδρος θα
       προέρχεται από εκεί. (Γαλλικό
       Πρακτορείο)
     * Κενυάτης αστυνομικός ανοίγει πυρ σε
       μπαρ της πόλης Σιακάγκο, σε κατάσταση
       αμόκ σκοτώνοντας 10 άτομα , στα
       βορειοανατολικά του Ναϊρόμπι.(CNN)
     * Η 19χρονη Ελίζαμπεθ Μοσκέρα από την
       Βενεζουέλα στέφεται Miss International στα
       καλλιστεία που γίνονται στην Κίνα. (Daily
       Contributor)

[Επεξεργασία] 8 Νοεμβρίου

     * Οι ΗΠΑ προσφέρονται να διαγράψουν το
       Σουδάν από τον κατάλογο των χωρών που
       υποστηρίζουν την τρομοκρατία, εάν δύο
       προγραμματισμένα δημοψηφίσματα
       διεξαχθούν στην χώρα αυτή και τα
       αποτελέσματα των τελευταίων γίνουν
       σεβαστά. (Al Jazeera)
     * Το Μαρόκο διαλύει διαδήλωση σε
       καταυλισμό στην Δυτική Σαχάρα, με 6
       νεκρούς και αρκετούς τραυματίες,
       λίγες ώρες πριν την έναρξη συνομιλιών
       για το μέλλον του διαφιλονικούμενου
       εδάφους. (Taiwan News)
     * Δικαστήριο της ECOWAS στην Δυτική Αφρική
       διατάσσει τις αρχές στον Νίγηρα να
       αφήσουν ελεύθερο τον ανατραπέντα σε
       πρόσφατο πραξικόπημα Μαμαντού Τάντζα,
       ο οποίος παραμένει υπό κράτηση από τον
       περασμένο Φεβρουάριο. (BBC)
     * Η πρωθυπουργός της Αυστραλίας Τζούλια
       Γκίλαρντ ανακοινώνει την διεξαγωγή
       δημοψηφίσματος για το αν θα
       αναγνωριστούν στο Σύνταγμα οι
       αυτόχθονες Αυστραλοί. (AFP μέσω Yahoo! News
       Australia)
     * Από πτώση λεωφορείου σε χαράδρα κοντά
       στο Ζιάι, 140 χλμ νοτίως των Τιράνων
       σκοτώνονται 9 άτομα και άλλα 41
       τραυματίζονται. (Καθημερινή)
     * Ο Γάλλος μυθιστοριογράφος Μισέλ
       Ουελμπέκ κερδίζει το λογοτεχνικό
       Βραβείο Γκονκούρ για το βιβλίο του La
       Carte et le Territoire (Ο Χάρτης και το Έδαφος).
       (The Telegraph)

[Επεξεργασία] 9 Νοεμβρίου

     * Στην Ιορδανία, οι ψηφοφόροι
       προσέρχονται στις κάλπες για την
       ανάδειξη του νέου Κοινοβουλίου, με την
       αντιπολίτευση (Ισλαμικό Μέτωπο
       Δράσης) να απέχει σε ένδειξη
       διαμαρτυρίας. Σε συμπλοκή κατά την
       ψηφοφορία στην Ιμρέα, κοντά στο Κεράκ,
       σκοτώνεται 1 άνθρωπος. (BBC)
     * H EE επιβάλλει πρόστιμο 799 εκατομμυρίων
       ευρώ σε 11 αεροπορικές εταιρείες,
       μεταξύ των οποίων η British Airways και η Quantas,
       που είχαν συστήσει καρτέλ στις
       εμπορευματικές αερομεταφορές. (ABC)
     * Το φιλοκυβερνητικό Κόμμα Αλληλεγγύης
       και Ανάπτυξης της Ένωσης (USDP) της
       Μιανμάρ, που είναι φίλα προσκείμενο
       στις ένοπλες δυνάμεις, πέτυχε
       σαρωτική νίκη στις εκλογές που
       διοργανώθηκαν προχθές στη χώρα,
       καταλαμβάνοντας το 80% των εδρών του
       κοινοβουλίου. (Ελευθεροτυπία)

[Επεξεργασία] 10 Νοεμβρίου

     * Τουλάχιστον 16 άνθρωποι σκοτώνονται
       και δεκάδες τραυματίζονται από
       πυρκαγιά σε φυλακή ανηλίκων της πόλης
       Ιλομπάσκο, στο Ελ Σαλβαδόρ. (Al Jazeera)
     * Πολεμικό αεροσκάφος του Ισραήλ τύπου
       F-16I συντρίβεται στο Μακτές Ραμόν πάνω
       από την έρημο Νεγκέβ, με απολογισμό 2
       νεκρούς. (haaretz.com)
     * Δεκάδες χιλιάδες πανεπιστημιακοί
       φοιτητές και καθηγητές διαδηλώνουν
       στο Λονδίνο σε ένδειξη διαμαρτυρίας
       για τις αυξήσεις στα δίδακτρα, που
       αποφάσισε η κυβέρνηση συνασπισμού.
       Βίαια επεισόδια σημειώνονται όταν
       διαδηλωτές εισβάλλουν στα γραφεία του
       Συντηρητικού Κόμματος και γίνονται
       συμπλοκές με την αστυνομία και
       δεκάδες συλλήψεις.

   (The Guardian)

     * Αναβάλλεται η διεξαγωγή του δεύτερου
       γύρου των προεδρικών εκλογών στην
       Ακτή Ελεφαντοστού για τις 28 Νοεμβρίου.
       (CNN)

[Επεξεργασία] 11 Νοεμβρίου

     * Σε μια σπάνια βομβιστική επίθεση των
       Ταλιμπάν με στόχο τις κυβερνητικές
       δυνάμεις ασφαλείας στο Καράτσι,
       σκοτώνονται τουλάχιστον 18 άνθρωποι
       και 100 ακόμα τραυματίζονται. (Al Jazeera)
     * Σύμφωνα με ιατρικά ντοκουμέντα που
       αποκαλύφθηκαν έπειτα από έρευνα του
       πανεπιστημίου του Μάντσεστερ, ο
       θεατρικός συγγραφέας Μπέρτολτ Μπρεχτ
       πιθανόν να πέθανε από ρευματοειδή
       πυρετό, ασθένεια από την οποία είχε
       νοσήσει σε παιδική ηλικία. (BBC)
     * Ηγέτες από χώρες του κόσμου
       συνέρχονται στη Σεούλ, για την σύνοδο
       κορυφής των ηγετών της ομάδας G-20.

   (Reuters)

[Επεξεργασία] 12 Νοεμβρίου

     *
          * Οι ηγέτες της Γερμανίας, Γαλλίας
            και του Ηνωμένου Βασιλείου
            συζητούν σε δίκή τους, μίνι-σύνοδο,
            την κρίση στην Ιρλανδία.

   (Reuters)

     *
          * Οι ηγέτες από την ομάδα των 20 πιο
            ανεπτυγμένων οικονομιών στον
            πλανήτη (G-20) συμφωνούν να αποφύγουν
            τις "ανταγωνιστικές υποτιμήσεις".
            (BBC)

     * Η Βραζιλία ξεκινά να δημοπρατεί μέρη
       του τροπικού Δάσους του Αμαζονίου σε
       ιδιωτικές εταιρείες για υλοτομία.

   (CNN)

     * Από πυρκαγιά σε οίκο ευγηρίας στην
       πόλη Ποχάνγκ της Νότιας Κορέας, χάνουν
       την ζωή τους 10 ηλικιωμένοι και άλλοι 18
       τραυματίζονται. (Yonhap)
     * Στην οικία του μεταφέρεται
       προερχόμενος από το νοσοκομείο σε
       κωματώδη κατάσταση ο πρώην
       πρωθυπουργός του Ισραήλ, Αριέλ Σαρόν.
     * Διορίζεται νέο υπουργικό συμβούλιο
       στην Σομαλία από τον πρωθυπουργό
       Μοχάμετ Αμπντουλαχί Μοχάμετ.
       Θεωρείται αμφίβολο αν το Κοινοβούλιο
       εγκρίνει την νέα κυβέρνηση. (Reuters Alertnet)

[Επεξεργασία] 13 Νοεμβρίου

     * ΣΕ αεροπορική επιδρομή του Ισραήλ
       σκοτώνεται το στέλεχος της οργάνωσης
       Στρατός του Ισλάμ, Μοχάμετ Ναμνάμ, έξω
       από το αρχηγείο της αστυνομίας στην
       Λωρίδα της Γάζας. Άλλο ένα άτομο
       τραυματίζεται. (AP via Arab News)
     * Οι ηγέτες του APEC μετέχουν στην σύνοδο
       κορυφής του 2010 στην Γιοκοχάμα. (Japan Times)
     * Απελευθερώνεται, έπειτα από 15 χρόνια
       υπό περιορισμό κατ' οίκον η ηγέτιδα
       της αντιπολίτευσης στην Βιρμανία,
       Αούνγκ Σαν Σου Κίι. (Sky)

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%9D%CE%BF%CE%B5%CE%BC%CE%B2%CF%81%CE%AF%CE%BF%CF%85_2010"
   Κατηγορία: 2010

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Deutsch
     * English
     * Esperanto
     * Eesti
     * فارسی
     * Français
     * Bahasa Indonesia
     * 日本語
     * Basa Jawa
     * ქართული
     * 한국어
     * Bahasa Melayu
     * नेपाली
     * Nederlands
     * Polski
     * Русский
     * Svenska
     * தமிழ்
     * Українська
     * 中文
     * Bân-lâm-gú

     * Τελευταία τροποποίηση 19:20, 13 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
