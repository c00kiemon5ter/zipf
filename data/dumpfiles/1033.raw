   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Δημήτριος Κυδώνης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο λόγιος και αξιωματούχος Δημήτριος
   Κυδώνης υπήρξε ηγετική πνευματική
   φυσιογνωμία του Βυζαντίου τον 14ο αιώνα.

[Επεξεργασία] Βιογραφικό

   Γεννήθηκε γύρω στο 1324 στη Θεσσαλονίκη
   και καταγόταν από πλούσια οικογένεια. Ο
   πατέρας του είχε την εμπιστοσύνη του
   αυτοκράτορα Ανδρόνικου του Γ' και είχε
   μεγάλη επιρροή στο παλάτι. Ο Δημήτριος
   έλαβε αξιόλογη μόρφωση, μεταξύ δε των
   δασκάλων του ήταν και ο Νείλος
   Καβάσιλας. Στη συνέχεια πήγε στην
   Κωνσταντινούπολη και το 1341 (ενώ ήταν
   ακόμη νεανίσκος και μουσείων
   απηλλαγμένος) προσλήφθηκε στην υπηρεσία
   του Ιωάννη Καντακουζηνού, ο οποίος ήταν
   στενός φίλος του πατέρα του. Εκεί
   γνώρισε τον Βαρλαάμ Καλαβρό του οποίου η
   πνευματική ακτινοβολία τον εντυπωσίασε.
   Κατα την περιοδο των δυναστικων ερίδων
   εκδιώχθηκε από την Κωνσταντινουπολη
   καθώς υποστήριξε τον Καντακουζηνό και
   καταστράφηκε οικονομικά μετά τη σφαγή
   των ομοιδεατών του στη Θεσσαλονίκη το
   1354. Δύο χρόνια αργότερα, όταν ο
   Καντακουζηνός τελικά επικράτησε, ο
   Δημήτριος Κυδώνης αποκαταστάθηκε στην
   υπηρεσία του παλατιού και αναδείχθηκε
   σε ανώτερο κρατικό υπάλληλο. Στη θέση
   αυτή παρέμεινε και μετά την επικράτηση
   του Ιωάννη Ε' Παλαιολόγου.

   Η γνώση της λατινικής γλώσσας έδωσε στον
   Κυδώνη τη δυνατότητα να γνωρίσει τη
   σχολαστική θεολογία και κυρίως το έργο
   του Θωμά Ακινάτη.Το 1354,(ενώ ήταν πανυ
   νέος), με τη βοήθεια και των Λατίνων της
   Κωνσταντινούπολης με τους οποίους
   διατηρούσε στενούς δεσμούς,μετέφρασε το
   έργο του Θωμά Ακινάτη Κατά Ελλήνων. Στη
   συνέχεια ξεκίνησε την μετάφραση του
   Συστήματος Θεολογίας (Sumna Theologiae) του
   Ακινάτη. Ήταν αντίθετος με την παλαμική
   θεολογία και συμφωνούσε με τις θέσεις
   του Βαρλαάμ. Η στάση του αυτή σε
   συνδυασμό με το θαυμασμό του για τη
   σχολαστική θεολογία, η σύγκρουσή του με
   τον Νείλο Καβάσιλα και οι θέσεις του
   αδερφού του Πρόχορου είχαν ως
   αποτέλεσμα να κατηγορηθεί για
   προσχώρηση στο καθολικό δόγμα.
   Παρολαυτά ο Κυδώνης δεν συμφωνούσε με
   την προοπτική ένωσης των εκκλησιών η
   υψηλή όμως θέση του στο παλάτι και οι
   ιδέες του φαίνεται να σχετίζονται με τη
   φιλοδυτική πολιτική του αυτοκράτορα
   Ιωάννη Παλαιολόγου.

   Η θέση του Δημητρίου έγινε πολύ δύσκολη
   μετά την καταδίκη των ιδεών του αδερφού
   του από τη Σύνοδο του 1368, διατήρησε όμως
   τη θέση του και την επιρροή του στο
   παλάτι. Το 1369 απέρριψε πρόταση του Πάπα
   για ένταξη του στην παπική αυλή αλλά δύο
   χρόνια αργότερα κατά την αποχώρηση του
   από την Ρώμη τιμήθηκε με οφίκιο του
   ρωμαιοκαθολικού κλήρου χωρίς να γίνει
   κληρικός. Το 1385 εγκαταστάθηκε στην
   Ιταλία , αργότερα επέστρεψε στην
   Κωνσταντινούπολη και τελικά πέθανε στην
   Κρήτη περι το 1397. Η γνωστοποίηση του
   θανάτου του στον Εμμανουήλ Καλέκα από
   τον Μανουήλ Μεσολωρά που βρισκόταν στην
   Ιταλία είχε ως αποτέλεσμα να
   δημιουργηθεί η εντύπωση ότι ο Κυδώνης
   πέθανε εκεί, όμως οι σχέσεις Κρήτης
   Βενετίας την περιοδο αυτή δικαιολογούν
   το γεγονός ότι ο θάνατός του έγινε
   γνωστός διαμέσου της ιταλικής πόλης.

[Επεξεργασία] Το έργο του

   Ορισμένα από τα έργα του:

     * Περι της εκπορεύσεως του Αγιου
       Πνεύματος
     * Απολογία υπέρ του Ακινάτου κατά
       Νειλου του Καβάσιλα
     * Απολογίαι υπερ της ιδίας αυτού
       πίστεως και υπερ του αδελφού του
       Πρόχορου

   Εκτός από τα προαναφερθέντα έργα του
   Ακινάτη, μετέφρασε το έργο του Ανσελμου
   του Καντέρμπουρυ για την εκπόρευση του
   Αγιου Πνευματος και την επιστολή του για
   τα Άζυμα, αποσπάσματα από τα έργα του
   Αυγουστίνου κ.α.

   Έγραψε επίσης Πανηγυρικούς λογους για
   τον Ιωάννη Καντακουζηνό και τον Ιωάννη
   Παλαιολόγο ενώ οι Επιστολές του
   προσφέρουν πολύτιμο ιστορικό υλικό για
   τα γεγονότα της εποχής.

[Επεξεργασία] Πηγή

     * Εγκυκλοπαιδεια Πάπυρος Λαρους
       Μπριτάννικα,τ.31

   Ανακτήθηκε από
   "http://el.wikipedia.org/wiki/%CE%94%CE%B7%CE%BC%CE%AE%CF%84%CF%81%CE%B9%CE%BF%CF%82_%CE%9A%CF%85%CE%B4%CF%8E%CE%BD%CE%B7%CF%82"
   Κατηγορίες: Έλληνες θεολόγοι |
   Βυζαντινοί λόγιοι | Θεσσαλονικείς (πόλη)

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Deutsch
     * English
     * Français
     * Русский
     * Srpskohrvatski / Српскохрватски

     * Τελευταία τροποποίηση 07:31, 15 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
