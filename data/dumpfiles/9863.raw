   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Σιμόν Πέρες

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Ισραηλινός Πρόεδρος, Σιμόν Πέρες

   Ο Σιμόν Πέρες (Shimon Peres, εβραϊκά שמעון פרס) είναι Ισραηλινός
   στρατιωτικός και πολιτικός, με καριέρα που συνεχίζεται επί 60 και πλέον
   χρόνια.^[1] Το 2007 εξελέγη Πρόεδρος του Ισραήλ. Εξελέγη μέλος της Κνεσέτ
   το 1959 και υπηρέτησε αδιάλειπτα μέχρι την εκλογή του στην προεδρία το
   2007, με ελάχιστη διακοπή το 2006. Το Νοέμβριο του 2008 τιμήθηκε με τον
   τίτλο του επίτιμου Ιππότη από τη Βασίλισσα Ελισάβετ Β΄.Είναι παντρεμένος
   με τη Σόνια από το 1945 και έχουν μία κόρη και δύο γιους.

   Πίνακας περιεχομένων

     • 1 Πρώτα χρόνια
     • 2 Πολιτικός
     • 3 Πρόεδρος
     • 4 Παραπομπές

[Επεξεργασία] Πρώτα χρόνια

   Γεννήθηκε στο Βολοζύν της ανατολικής Πολωνίας (σημερινής Λευκορωσίας) με
   το όνομα Σιμόν Πέρσκι (Szymon Perski), στις 2 Αυγούστου του 1923^[2] . Ο
   Πέρες είναι πρώτος εξάδερφος της γνωστής ηθοποιού Λορίν Μπακόλ και ο
   τελευταίος Ισραηλινός ηγέτης, που γεννήθηκε στη Διασπορά.
   Μετανάστευσε στη Παλαιστίνη το 1934 μαζί με την οικογένειά του.

[Επεξεργασία] Πολιτικός

   Αρχικά ενώ εργαζόταν στα "κιμπούτς" αναμίχθηκε με τα πολιτικά και το 1947
   προσχώρησε στο κίνημα Χαγκάνα μια εβραϊκή παραστρατιωτική τρομοκρατική
   οργάνωση που διεύθυνε ο Νταβίντ Μπεν Γκουριόν.
   Τον Μάιο του 1948 μόλις ανακηρύχθηκε η ίδρυση του Ισραήλ, στα προηγούμενα
   εδάφη της Παλαιστίνης, ο πρωθυπουργός Μπεν Γκουριόν, ιδρυτής του κόμματος
   Καντίμα, διόρισε τον μόλις 25 ετών Σιμόν Πέρες αρχηγό (ναύαρχο) του
   Ισραηλινού Πολεμικού Ναυτικού. Το 1952 διορίστηκε αναπληρωτής Γενικός
   Διευθυντής στο Υπουργείο Εθνικής Άμυνας^[3] και στη συνέχεια Γενικός
   Διευθυντής (1953-1959) και αναπληρωτής Υπουργός Άμυνας (1959-1965). Εκείνη
   ακριβώς την περίοδο το Ισραήλ ξεκίνησε το μεγαλεπήβολο έργο της
   βιομηχανικής παραγωγής όπλων εγκαινιάζοντας, με την συμβολή βεβαίως των
   ΗΠΑ, και το πρόγραμμα πυρηνικών ερευνών. Την ίδια δε περίοδο ο Πέρες
   ξεκίνησε και μια σειρά επαφών συνάπτοντας στρατιωτικές συμμαχίες με άλλες
   χώρες σημαντικότερη των οποίων ήταν με την Γαλλία.

   Το 1965 ο Πέρες παραιτήθηκε προκειμένου να βοηθήσει τον Μπεν Γκουριόν στην
   ίδρυση ενός νέου κόμματος του λεγόμενου Ραφί ως αντιπολιτευόμενο τον
   διάδοχό του πρωθυπουργό Λεβί Εσκόλ. Όμως στη συνέχεια το κόμμα Ραφί δεν
   σημείωσε επιτυχία και το 1967 ο Πέρες άρχισε τις διαπραγματεύσεις για
   συγχώνευση με το κόμμα Μαπάι (του προηγουμένου κόμματος του Μπεν Γκουριόν)
   και του Αχνούτ Αβοντάχ, του αριστερού εργατικού κόμματος. Οι
   διαπραγματεύσεις αυτές κατέληξαν στην ίδρυση του ισραηλινού εργατικού
   κόμματος στο οποίο ο Πέρες ανέλαβε αναπληρωτής γενικός γραμματέας. Έτσι το
   1974 στη κυβέρνηση του Γιτζάκ Ραμπίν ανέλαβε υπουργός Άμυνας.

   Το 1977 ο Πέρες αναλαμβάνει αρχηγός του Εργατικού Κόμματος και υπό αυτή
   την ιδιότητα ηττήθηκε στις εκλογές ως υποψήφιος για την πρωθυπουργία δύο
   φορές (1977 και 1981) από τον Μεναχέμ Μπέκιν ώσπου τελικά κέρδισε και
   ανέλαβε πρωθυπουργός στις αμφίρροπες εκλογές του 1984. Τότε ο Πέρες μαζί
   με τον Γιτζάκ Σαμίρ που ήταν αρχηγός του κόμματος Λικούντ σχημάτισε
   κυβέρνηση συνεργασίας στην οποία 6 μήνες ήταν Πρωθυπουργός ο Πέρες και 6
   μήνες ο Σαμίρ αναλαμβάνοντας ο έτερος κάθε φορά τη θέση του αντιπροέδρου
   και υπουργού εξωτερικών της "πρωτότυπης" αυτής κυβέρνησης.

   Το 1985 ο μετριοπαθής και συμβιβαστικός Πέρες διέταξε την απόσυρση των
   ισραηλινών δυνάμεων, κατά την αμφιλεγόμενη εισβολή που είχαν προηγουμένως
   επιχειρήσει, από τα εδάφη του Λιβάνου, ενώ παράλληλα εφάρμοσε ένα δραστικό
   πρόγραμμα λιτότητας προκειμένου ν΄ αντιμετωπίσει τον καλπάζοντα πληθωρισμό
   που είχε επέλθει στη χώρα του και εμπόδιζε την οικονομική ανάπτυξή της.
   Στις νέες και πάλι αμφίρροπες εκλογές του 1988 το Εργατικό Κόμμα και το
   Κόμμα Λικούντ σχημάτισαν και πάλι κυβέρνηση συνεργασίας όπου ο Πέρες
   ανέλαβε υπουργός οικονομικών (1988-1990) και ο Σαμίρ πρωθυπουργός. Ο Πέρες
   παρέμεινε αρχηγός του Εργατικού Κόμματος μέχρι τις αρχές του 1992 όπου τον
   διαδέχθηκε ο Γιτζάκ Ράμπιν. Μετά τη νίκη του Εργατικού Κόμματος στις
   εκλογές του Ιουνίου του 1992 ο Πέρες ανέλαβε υπουργός των Εξωτερικών και
   το επόμενο χρόνο ξεκίνησε τις μυστικές διαπραγματεύσεις της ισραηλινής
   κυβέρνησης με τον επίσημο εκπρόσωπο της Οργάνωσης Απελευθέρωσης της
   Παλαιστίνης (PLO), πρώτα με τον Μαχμούντ Αμπάς με τον οποίο και υπέγραψε
   την ιστορική συμφωνία του 1993, και στη συνέχεια με τον Γιάσερ Αραφάτ.
   Για το ρόλο του εκείνο (ως Υπουργού Εξωτερικών) στις ειρηνευτικές
   συνομιλίες ανάμεσα σε Ισραηλινούς και Παλαιστινίους, οι οποίες είχαν
   αποτέλεσμα να υπογραφούν οι Συμφωνίες στο Όσλο, το 1994 ο Πέρες τιμήθηκε
   με το Βραβείο Νόμπελ Ειρήνης, μαζί με τους Γιτζάκ Ραμπίν και Γιάσερ
   Αραφάτ. Τον Νοέμβριο του 1995, μετά τη δολοφονία του Γιτζάκ Ράμπιν ανέλαβε
   και πάλι ως Πρωθυπουργός. Αργότερα στην κυβέρνηση του Εχούντ Ολμέρτ
   υπηρέτησε ως αντιπρόεδρος και Υπουργός Περιφερειακής Ανάπτυξης με
   αρμοδιότητα τις περιοχές της Νεγκέβ και της Γαλιλαίας.
   Το 1997 ίδρυσε το Κέντρο για την Ειρήνη, που φέρει το όνομά του.

[Επεξεργασία] Πρόεδρος

   Το 2007 έλαβε το χρίσμα του προεδρικού υποψηφίου με το κόμμα Καντίμα. Στη
   σχετική ψηφοφορία της Κνεσέτ, ο Πέρες εξελέγη Πρόεδρος στη δεύτερη
   ψηφοφορία στις 13 Ιουνίου 2007 και διαδέχθηκε το Μοσέ Κατσάβ στις 16
   Ιουλίου 2007 με επταετή θητεία. Ειδικότερα, στον πρώτο γύρο της
   ψηφοφορίας, ο Πέρες έλαβε 58 ψήφους, χωρίς να συγκεντρώσει τον ελάχιστο
   απαιτούμενο αριθμό των 61. Ωστόσο, στο δεύτερο γύρο υποστηρίχθηκε από τους
   83 επί συνόλου 120 βουλευτών και εξελέγη άνετα στην προεδρία. Οι
   συνυποψήφιοί του, Ρέουβεν Ρίβλιν από το κόμμα Λικούντ και Κολέτ Άβιταλ από
   το Εργατικό Κόμμα, αποσύρθηκαν από το δεύτερο γύρο.

[Επεξεργασία] Παραπομπές

    1. ↑ Amiram Barkat. Presidency rounds off 66-year career. Haaretz
    2. ↑ President Shimon Peres celebrates 85th birthday. Jerusalem Post
       (21-08-2008) (ανακτήθηκε 28-08-2008 )
    3. ↑ Shimon Peres, The Nobel Peace Prize 1994. The Nobel Foundation
       (1995)

   Ανακτήθηκε από
   "http://el.wikipedia.org/wiki/%CE%A3%CE%B9%CE%BC%CF%8C%CE%BD_%CE%A0%CE%AD%CF%81%CE%B5%CF%82"
   Κατηγορίες: Ισραηλινοί πολιτικοί | Στρατιωτικοί | Βραβευμένοι με Νόμπελ
   Ειρήνης | Ηγέτες εν ενεργεία | Γεννήσεις το 1923

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Alemannisch
     • العربية
     • Azərbaycanca
     • Беларуская
     • Беларуская (тарашкевіца)
     • Български
     • Brezhoneg
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Galego
     • עברית
     • हिन्दी
     • Hrvatski
     • Bahasa Indonesia
     • Italiano
     • 日本語
     • ქართული
     • 한국어
     • Kurdî
     • Latina
     • Lietuvių
     • Bahasa Melayu
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Polski
     • پنجابی
     • Português
     • Română
     • Русский
     • Sicilianu
     • Srpskohrvatski / Српскохрватски
     • Simple English
     • Slovenščina
     • Shqip
     • Српски / Srpski
     • Svenska
     • Türkçe
     • Українська
     • Tiếng Việt
     • ייִדיש
     • Yorùbá
     • 中文

     • Τελευταία τροποποίηση 05:21, 3 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
