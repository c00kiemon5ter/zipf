   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Blackburn Velos

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                                Blackburn Velos
                               Περιγραφή
                                       Υδροπλάνο παράκτιας
   Αποστολή                    άμυνας
                                       Εκπαιδευτικό
   Πλήρωμα                      2
   Κατασκευαστής          Blackburn Aircraft
                              Διαστάσεις
   Μήκος                          10.82 m
   Εκπέτασμα                  14,78 m
   Ύψος                            3,73 m
   Επιφάνεια πτέρυγας 60,76 m²
                                   Βάρος
   Άδειο                          1.764 kg
   Μέγιστο                      2.812 kg
                             Πηγή ισχύος
   Κινητήρες                  1× Napier Lion IIB
   Ισχύς                          450 hp
                               Επιδόσεις
   Μέγιστη ταχύτητα     172 km/h
                                       107 mph
   Μέγιστο ύψος             4.300 m
                           Οπλικό φορτίο
   Πυροβόλα                    1× πυροβόλο Lewis των
                                       .303 in (7.70 mm)
   Βόμβες                        Μέχρι τέσσερις των
                                       230 lb (104 kg)
   Τορπίλες                    Μία των 18 ιντσών (45.7
                                       cm)

   Το Blackburn T.3 Velos (Βέλος) ήταν διθέσιο
   Βρετανικό υδροπλάνο παράκτιας άμυνας
   της δεκαετίας του 1920, που κατασκευάστηκε
   από την Blackburn Aeroplane & Motor Company Limited, στο
   αεροδρόμιο Μπρο (Brough Aerodrome) και το
   Ελληνικό Κρατικό Εργοστάσιο Αεροσκαφών.
   Συνολικά κατασκευάστηκαν 22 αεροσκάφη.

   Πίνακας περιεχομένων

     * 1 Σχεδίαση και εξέλιξη
     * 2 Επιχειρησιακή ιστορία
     * 3 Χρήστες
     * 4 Βιβλιογραφία
     * 5 Εξωτερικές συνδέσεις

[Επεξεργασία] Σχεδίαση και εξέλιξη

   Το βασικό σχέδιο του Blackburn Dart εξελίχθηκε
   σε διθέσια έκδοση ώστε να καλύψει τις
   απαιτήσεις του Ελληνικού Πολεμικού
   Ναυτικού για ένα υδροπλάνο παράκτιας
   άμυνας. Το αεροσκάφος που προέκυψε έγινε
   το T.3 Velos, ένα υδροπλάνο διπλών πλωτήρων.
   Το Velos διέφερε από το κανονικό Dart T.2 αφού
   διέθετε διθέσιο πιλοτήριο με ένα
   οπίσθια τοποθετημένο πυροβόλο Lewis,
   αυξημένη μεταφορική ικανότητα οπλισμού
   με τέσσερις βόμβες των 230 λιβρών
   τοποθετημένες κάτω από τις πτέρυγες και
   την ικανότητα να επιχειρεί είτε ως
   υδροπλάνο με πλωτήρες είτε ως συμβατικό
   αεροσκάφος.

   Το 1925 μία μικρή παρτίδα τεσσάρων
   αεροσκαφών κατασκευάστηκαν στο
   αεροδρόμιο Μπρο για λογαριασμό του
   Ελληνικού Πολεμικού Ναυτικού. Αργότερα
   τον ίδιο χρόνο το αεροσκάφος επιλέγει ως
   ο πρώτος τύπος που κατασκευάστηκε
   κατόπιν αδείας στην Ελλάδα, σε ένα
   εργοστάσιο που κατασκευάστηκε από τη
   Blackburn και λειτούργησε βάσει ενός
   πενταετούς συμβολαίου. Το Εργοστάσιο
   Αεροσκαφών, που αργότερα μετονομάστηκε
   Κρατικό Εργοστασιο Αεροσκαφών ή
   Ελληνικό Κρατικό Εργοστάσιο Αεροσκαφών,
   λειτούργησε στο Παλαιό Φάληρο και
   κατασκεύασε 12, Ελληνικής κατασκευής,
   αεροσκάφη T.3 Velos. Το πρώτο αεροσκάφος
   παραγωγής πέταξε τον Μάρτιο του 1926.

   Η Blackburn κατασκεύασε δύο επιπλέον T.3,
   γνωστά ως T.3A Velos, αρχικά για δοκιμές των
   νέων μεταλλικών πλωτήρων της εταιρίας
   και αργότερα ένα από αυτά
   πραγματοποίησε μία περιοδεία επίδειξης
   και προώθησης πωλήσεων στην Νότια
   Αμερική, το 1927. Παρά την προώθηση όμως το
   T.3A δεν απέσπασε παραγγελίες. Αμφότερα τα
   T.3A τροποποιήθηκαν σε εκπαιδευτικά
   υδροπλάνα και εντάχθηκαν στην ήδη
   υπάρχουσα δύναμη των τεσσάρων
   αεροσκαφών παραγωγής που διέθετε η
   Σχολή Εφέδρων της Blackburn (Blackburn Reserve School -
   North Sea Aerial and General Transport Co. Ltd), για την
   αντικατάσταση των εκπαιδευτικών Dart στην
   παροχή εκπαίδευσης. Μετά το 1929, όλα τα T.3A
   τροποποιήθηκαν σε συμβατικά αεροσκάφη
   και συνέχισαν να βρίσκονται σε υπηρεσία
   μέχρι την αντικατάστασή τους από τα Ripon
   και τα Baffin το 1933.

[Επεξεργασία] Επιχειρησιακή ιστορία

   Το Blackburn T.3 Velos χρησιμοποιήθηκε σε ρόλους
   παράκτιας άμυνας και ως τορπιλοπλάνο
   από της Ελληνικές μοίρες Ναυτικής
   Αεροπορίας. Οι επιχειρήσεις ξεκίνησαν
   με την είσοδό του σε υπηρεσία το 1926 στις
   τάξεις του Πολεμικού Ναυτικού και
   επιχειρούσε από το αεροδρόμιο Τατοΐου
   και τον κόλπο του Φαλήρου. Παρέμεινε σε
   υπηρεσία σε μάχιμες μοίρες μέχρι το 1934
   ενώ όλα τα αεροσκάφη αποσύρθηκαν το 1936.

[Επεξεργασία] Χρήστες

   Πολιτικοί

   Flag of the United Kingdom (3-2 aspect ratio).svg Ηνωμένο
   Βασίλειο

     * North Sea Aerial and General Transport Company Limited

   Στρατιωτικοί

   Flag of Greece.svg Ελλάδα

     * Ελληνικό Πολεμικό Ναυτικό

[Επεξεργασία] Βιβλιογραφία

   Portal.svg Πύλη: Αεροπορία

     * The Illustrated Encyclopedia of Aircraft (Part Work 1982-1985).
       London: Orbis Publishing.
     * Jackson, A.J. British Civil Aircraft Since 1919, Volume 1. London:
       Putnam, 1974. ISBN 0-370-10006-9.
     * Taylor, Michael, J.H. (ed.) Jane's Encyclopedia of Aviation. Danbury,
       Connecticut: Grolier Educational Corporation, 1980. ISBN
       0-7106-0710-5.

[Επεξεργασία] Εξωτερικές συνδέσεις

     * Το Blackburn Velos στην επίσημη ιστοσελίδα
       της Ελληνικής Πολεμικής Αεροπορίας

                      Στο άρθρο αυτό έχει
                      ενσωματωθεί κείμενο από το
                      άρθρο Blackburn Velos της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από "http://el.wikipedia.org/wiki/Blackburn_Velos"
   Κατηγορίες: Αεροσκάφη του Μεσοπολέμου |
   Ιστορικά αεροσκάφη Ελληνικής Πολεμικής
   Αεροπορίας | Υδροπλάνα | Αεροσκάφη
   ναυτικής συνεργασίας | Εκπαιδευτικά
   αεροσκάφη | Αεροσκάφη ναυτικής
   αεροπορίας | Στρατιωτικά αεροσκάφη |
   Εμβολοκινητήρια στρατιωτικά αεροσκάφη

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 22:22, 14 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
