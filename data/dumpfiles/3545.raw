   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Πειρατεία

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η μαύρη σημαία με τη νεκροκεφαλή έχει
   ταυτισθεί με την πειρατεία στη σύγχρονη
   εποχή.

   Η πειρατεία είναι ένα από τα σοβαρότερα
   εγκλήματα του Διεθνούς Δικαίου.

   Πίνακας περιεχομένων

     * 1 Ορισμός
     * 2 Διάκριση
     * 3 Εξαιρέσεις
     * 4 Ετυμολογία - Βασικές έννοιες
     * 5 Ιστορική εξέλιξη της πειρατείας
     * 6 Παραπομπές - Εξωτερικοί Σύνδεσμοι

[Επεξεργασία] Ορισμός

   Για τον ακριβή ορισμό της πειρατείας δεν
   υφίσταται σύμφωνη γνώμη των
   διεθνολόγων. Κατά τον επίσημο ορισμό του
   Οργανισμού Ηνωμένων Εθνών, όπως
   περιλαμβάνεται στο άρθρο 100, 101, της
   Σύμβασης των Η.Ε. (1982), ("Περί ανοικτών
   θαλασσών"), πειρατεία ονομάζεται κάθε
   πράξη βίας ή αιχμαλώτισης ή απόσπασης, η
   οποία διαπράττεται στην ανοιχτή θάλασσα
   ή τα διεθνή ύδατα από το πλήρωμα ή τους
   επιβάτες ενός ιδιωτικού πλοίου ή
   αεροσκάφους, και στρέφεται εναντίον
   προσώπων ή ιδιοκτησίας που μεταφέρονται
   με ένα άλλο σκάφος.^[1]

[Επεξεργασία] Διάκριση

   Κατά την κρατούσα άποψη και τη σύγχρονη
   πρακτική η πειρατεία συνίσταται από τις
   ακόλουθες πράξεις:

    1. Κάθε παράνομη πράξη άσκησης βίας ή
       κράτησης ή πράξη διαρπαγής που
       τελείται για ιδιωτικούς σκοπούς υπό
       του πληρώματος, ή επιβατών ενός πλοίου
       ή αεροσκάφους και στρέφεται: α) εις μεν
       τις ανοικτές θάλασσες εναντίον άλλου
       πλοίου ή αεροσκάφους ή εναντίον
       προσώπων ή περιουσίας επί του ίδιου
       του σκάφους ή αεροσκάφους, β) εναντίον
       πλοίου ή αεροσκάφους, προσώπων ή
       περιουσιακών στοιχείων σε τόπο μη
       υποκείμενο σε δικαιοδοσία κάποιου
       Κράτους.
    2. Κάθε πράξη εκούσιας συμμετοχής σε
       παραπάνω δράση πλοίου ή αεροσκάφους
       με πλήρη γνώση ότι καθίσταται αυτό
       πειρατικό.
    3. Κάθε πράξη υποκίνησης ή εκ προθέσεως
       διευκόλυνσης μίας των παραπάνω
       πράξεων.

[Επεξεργασία] Εξαιρέσεις

   Σύμφωνα με τα παραπάνω, δεν αποτελεί
   πειρατεία η διάπραξη τέτοιων ενεργειών
   από τις νόμιμες αρχές ενός κράτους στα
   πλαίσια άσκησης των καθηκόντων τους, π.χ.
   στο ενδεχόμενο που μεταφέρονται με αυτό
   παράνομα εμπορεύματα, έχει εισέλθει
   παράνομα στα χωρικά ύδατα ή έχει εκδοθεί
   εντολή κατάσχεσής του. Είναι όμως
   πειρατεία η διάπραξη τέτοιων ενεργειών
   από πλήρωμα σκάφους που ανήκει μεν στις
   νόμιμες αρχές, αλλά έχει στασιάσει το
   πλήρωμά του, εξομειούμενο έτσι σε
   ιδιωτικό.^[2]

   Επίσης, δε χαρακτηρίζεται πειρατεία η
   αιχμαλώτιση ή καταλήστευση ενός σκάφους
   από τις Ένοπλες Δυνάμεις μιας εχθρικής
   χώρας σε καιρό πολέμου - σε αυτήν την
   περίπτωση ομιλούμε περί απόσπασης
   λείας, αντίστοιχης της λαφυραγώγησης
   στον κατά ξηράν πόλεμο.

[Επεξεργασία] Ετυμολογία - Βασικές έννοιες

   Οι λέξεις «πειρατεία» και «πειρατής»
   προέρχονται από το αρχαίο ελληνικό ρήμα
   πειράω-ῶ, το οποίο σημαίνει προσπαθώ,
   δοκιμάζω. Η πρώτη γραπτή εμφάνισή τους
   (τοῖς πειραταῖς) γίνεται σε ένα
   αθηναϊκό ψήφισμα της ελληνιστικής
   περιόδου προς τιμήν του στρατηγού
   Επιχάρους, ο οποίος κατά το Χρεμωνίδειο
   πόλεμο διακρίθηκε στη φύλαξη των ακτών
   της πόλης.^[3]

   Αυτό δεν σημαίνει ότι η πειρατεία ήταν
   ανύπαρκτη πριν τα ελληνιστικά χρόνια -
   τουναντίον, από τις απαρχές της ιστορίας
   είχε ενδημικό χαρακτήρα σε πολλά μέρη
   της Μεσογείου. Η αρχαία ελληνική
   γραμματεία βρίθει αναφορών από τα
   ομηρικά κιόλας έπη, για ομάδες που
   επέδραμαν από θαλάσσης εναντίον ξένων
   πλοίων ή παραλιακών πόλεων με σκοπό τον
   προσπορισμό πλούτου και σκλάβων.
   Χρησιμοποιούσε όμως τη λέξη «ληστής»,
   τόσο για την κατά ξηράν όσο και για την
   κατά θάλασσαν ληστεία.

   Κατά το μεσαίωνα εμφανίσθηκε στη Δυτική
   Ευρώπη ένας νέος εννοιολογικός
   διαχωρισμός, όσον αφορά το ηθικό και
   νομικό περιεχόμενο της πειρατείας. Ως
   πειρατής περιγραφόταν πια ο παράνομος
   που λήστευε πλοία τόσο σε καιρό ειρήνης
   όσο και πολέμου, ενώ ως κουρσάρος (από τo
   γαλλικό corsaire) ο ιδιώτης που
   εξουσιοδοτείτο από τις αρχές ενός
   κράτους να διαπράττει πειρατικές
   ενέργειες εναντίον εχθρικών, (προς το
   κράτος εντολέα), πλοίων και πόλεων σε
   καιρό πολέμου («κούρσα»). Βεβαίως ο
   κουρσάρος της μιας αντιμαχόμενης
   πλευράς, όσες εξουσιοδοτήσεις κι αν
   διέθετε, συνέχιζε να θεωρείται πειρατής
   για την άλλη.

   Με την εμφάνιση των εναερίων
   μεταφορικών μέσων κατά τον 20ό αιώνα
   δημιουργήθηκε ακόμα ένας όρος: η
   αεροπειρατεία, δηλαδή η ανάληψη του
   ελέγχου ενός πολιτικού αεροσκάφους (ή
   τμήματός του) από άτομα διαφορετικά από
   το νόμιμο πλήρωμά του, ή ακόμα και η
   χρήση ενός αεροσκάφους από το νόμιμο
   πλήρωμά του, αλλά με διαφορετικό σκοπό
   από αυτόν που είναι εντεταλμένο.

   Τέλος, τα τελευταία χρόνια η λέξη
   «πειρατεία» χρησιμοποιείται για να
   συνυποδηλώσει διάφορες παράνομες
   ενέργειες που δεν έχουν σχέση με το
   κυριολεκτικό νόημά της. Πιο
   χαρακτηριστικό παράδειγμα είναι η
   πειρατεία λογισμικού, δηλ. η παράνομη
   χρήση, αντιγραφή ή διάδοση με ψηφιακό
   τρόπο υλικού που προστατεύεται από
   πνευματικά δικαιώματα.

[Επεξεργασία] Ιστορική εξέλιξη της
πειρατείας

     * Στη Μεσόγειο της αρχαιότητας

     * Κατά το μεσαίωνα

     * Κατά τον εποικισμό της Αμερικής

     * Σύγχρονη πειρατεία

[Επεξεργασία] Παραπομπές - Εξωτερικοί
Σύνδεσμοι

    1. ↑ ΟΗΕ, Convention on the Law of the Sea of 10 December 1982,
       άρθρο 101
    2. ↑ ΟΗΕ, ό.π., άρθρο 102
    3. ↑ Philip De Souza, Piracy in the Graeco-Roman World, σελ. 3.
       Εκδότης Cambridge University Press, 2002, ISBN
       978-0-521-01240-9

   Ανακτήθηκε από
   "http://el.wikipedia.org/wiki/%CE%A0%CE%B5%CE%B9%CF%81%CE%B1%CF%84%CE%B5%CE%AF%CE%B1"
   Κατηγορίες: Διεθνές Δίκαιο | Ναυτικό
   Δίκαιο | Διεθνές Δίκαιο Θαλάσσης |
   Πειρατεία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Asturianu
     * Azərbaycanca
     * Беларуская
     * Български
     * Brezhoneg
     * Bosanski
     * Català
     * Corsu
     * Česky
     * Чӑвашла
     * Cymraeg
     * Dansk
     * Deutsch
     * English
     * Esperanto
     * Español
     * Euskara
     * فارسی
     * Suomi
     * Français
     * Gaeilge
     * Galego
     * עברית
     * Hrvatski
     * Bahasa Indonesia
     * Ido
     * Italiano
     * 日本語
     * ქართული
     * 한국어
     * Latina
     * Lietuvių
     * Македонски
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Polski
     * Português
     * Română
     * Русский
     * Srpskohrvatski / Српскохрватски
     * Slovenčina
     * Slovenščina
     * Српски / Srpski
     * Svenska
     * Kiswahili
     * ไทย
     * Türkçe
     * Українська
     * Tiếng Việt
     * 中文

     * Τελευταία τροποποίηση 12:41, 24
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
