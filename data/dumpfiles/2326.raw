   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Βασίλης Δημητρίου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Βασίλης Δημητρίου
   Vasilisdimitriou.jpg
       Γέννηση      12 Απριλίου 1945 (1945-04-12)
                           (65 ετών) Αθήνα, Ελλάδα
    Εθνικότητα   Ελληνική
   Είδος Τέχνης Συνθέτης, στιχουργός
                           Έπαθλο ΔΗΜΗΤΡΗΣ
    Βραβεύσεις   ΜΗΤΡΟΠΟΥΛΟΣ, Βραβείο
                           ΚΑΡΟΛΟΣ ΚΟΥΝ, τιμητικές
                           διακρίσεις και βραβεία


   Ο Βασίλης Δημητρίου είναι Έλληνας
   συνθέτης και στιχουργός.

   Γεννήθηκε στις 12 Απριλίου 1945 στην Αθήνα
   όπου και ζει μέχρι σήμερα. Η μουσική που
   γράφει καλύπτει μία μεγάλη γκάμα
   τραγουδιών, όπως μουσική για θέατρο,
   τηλεόραση, ραδιόφωνο, κινηματογράφο,
   μουσική για μπαλέτο και έργα στο ιδίωμα
   της σύγχρονης μουσικής για μικρά και
   μεγάλα σύνολα η σόλο όργανα. Είναι μέλος
   της ΕΕΘΣ (Εταιρεία Ελλήνων Θεατρικών
   Συγγραφέων Μεταφραστών και Συνθετών),
   της ΕΔΕΤ (Ένωση Δημιουργών Ελληνικού
   Τραγουδιού)υπήρξε και ιδρυτικό στέλεχος
   του ΠΜΣ (Πανελλήνιος Μουσικός Σύλλογος)
   του Κέντρου Μελέτης και Έρευνας του
   Ελληνικού Θεάτρου - Θεατρικό Μουσείο.

   Από το 2004 έως το 2010 υπήρξε μέλος του Δ.Σ.
   της ΕΡΤ. Υπήρξε μέλος του Δ.Σ. του Εθνικού
   Θεάτρου και του Δ. Σ. του Ελληνικού
   Φεστιβάλ.

   Πίνακας περιεχομένων

     * 1 Δισκογραφία

          * 1.1 Δισκογραφία L.P. - C.D.
          * 1.2 Δίσκοι 45 Στροφών και Συμμετοχές

     * 2 Θέατρο
     * 3 Τηλεόραση
     * 4 Μπαλέτο
     * 5 Στίχοι
     * 6 Σύγχρονη μουσική
     * 7 Εκδόσεις
     * 8 Παραγωγή εκπομπών στην Τηλεόραση
     * 9 Ραδιόφωνο
     * 10 Βραβεία - Διακρίσεις
     * 11 Εξωτερικοί σύνδεσμοι

[Επεξεργασία] Δισκογραφία

   Στην δισκογραφία του Βασίλη Δημητρίου
   κυκλοφορούν περισσότερα από τριακόσια
   πενήντα τραγούδια και είκοσι οχτώ
   προσωπική δίσκοι (LP & CD), αποτέλεσμα μιας
   συνεργασίας με ποιητές και στιχουργούς
   όπως οι Νίκος Γκάτσος, Μάνος Ελευθερίου,
   Λευτέρης Παπαδόπουλος, Βαγγέλης
   Γκούφας, Άκος Δασκαλόπουλος, Γιάννης
   Λογοθέτης, Νάνος Βαλαωρίτης, Πάμπλο
   Νερούδα κ.α.

   Τραγούδια του έχουν ερμηνεύσει οι
   σπουδαιότεροι Έλληνες ερμηνευτές όπως ο
   Γιώργος Νταλάρας, η Μαρινέλλα, η Χάρις
   Αλεξίου, η Δήμητρα Γαλάνη, η Σοφία
   Μπέλλου, ο Μανώλης Μητσιάς, ο Στράτος
   Διονυσίου, ο Γιάννης Καλατζής, η Ελένη
   Βιταλη, ο Χρήστος Θηβαίος, η Αφρδίτη
   Μάνου, η Καίτη Χωματά, η Πόπη Αστεριάση, η
   Κατερίνα Κούκα, ο Γιώργος Μαρίνος κ.α.

   Τα τραγούδια του, όχι μόνο αγαπήθηκαν
   και τραγουδιούνται άλλα κάποια έγιναν
   και διεθνείς επιτυχίες όπως το "Μαρία με
   τα Κίτρινα", το "Χαλασιά μου" κ.α.

   Πρόσφατα κυκλοφόρησαν σε δύο διπλά CD
   εννέα από τις έντεκα κωμωδίες του
   Αριστοφάνη για τις οποίες έχει γράψει τη
   μουσική. Πρόκειται για ένα έργο σταθμό
   για την παγκόσμια δισκογραφία αφού
   συμβαίνει για πρώτη φορά παγκοσμίως.

  [Επεξεργασία] Δισκογραφία L.P. - C.D.

     * 1974: Ω ΤΙ ΚΟΣΜΟΣ ΜΠΑΜΠΑ
     * 1975: ΔΟΞΑ ΚΑΙ ΘΑΝΑΤΟΣ
     * 1976: ΣΕΡΓΙΑΝΙ ΣΤΟΝ ΠΑΡΑΔΕΙΣΟ
     * 1977: ΠΑΡΑΘΥΡΙ ΠΑΡΑΘΥΡΙ
     * 1978: Η ΔΑΣΚΑΛΑ Η ΒΡΟΧΗ
     * 1980: ΚΥΚΛΑΔΕΣ
     * 1980: ΚΟΝΤΡΑ ΣΤΟΝ ΑΝΕΜΟ
     * 1981: ΔΕΚΑ ΧΡΟΝΙΑ ΜΑΖΙ
     * 1985: KAΠΝΙΣΜΕΝΟΣ ΟΥΡΑΝΟΣ
     * 1993: ΒΑΜΜΕΝΑ ΚΟΚΚΙΝΑ ΜΑΛΛΙΑ
     * 1993: ΕΚΤΕΛΕΣΗ
     * 1994: ΦΑΥΣΤΑ - ΜΗΔΕΙΑ
     * 1995: Η ΠΡΟΒΑ ΤΟΥ ΝΥΦΙΚΟΥ
     * 1997: ΠΑΛΙΡΡΟΙΑ
     * 1997: Η ΑΓΑΠΗ ΑΡΓΗΣΕ ΜΙΑ ΜΕΡΑ
     * 1997: Η ΑΘΗΝΑ ΤΩΝ ΘΑΥΜΑΤΩΝ
     * 1998: ΛΥΣΣΑΣΜΕΝΗ ΓΑΤΑ
     * 1998: Ο ΜΕΓΑΛΟΣ ΘΥΜΟΣ
     * 1998: ΝΕΦΕΛΕΣ του ΑΡΙΣΤΟΦΑΝΗ
     * 1999: O NANOΣ ΒΑΛΑΩΡΙΤΗΣ ΔΙΑΒΑΖΕΙ ΝΑΝΟ
       ΒΑΛΑΩΡΙΤΗ
     * 1999: ΘΕΣΜΟΦΟΡΙΑΖΟΥΣΕΣ του ΑΡΙΣΤΟΦΑΝΗ
     * 2000: ΕΚΚΛΗΣΙΑΖΟΥΣΕΣ του ΑΡΙΣΤΟΦΑΝΗ
     * 2000: ΠΡΩΤΗ ΕΚΤΕΛΕΣΗ
     * 2000: ΤΑ ΟΝΕΙΡΑ ΜΑΛΩΝΟΥΝ
     * 2001: ΙΠΠEIΣ του ΑΡΙΣΤΟΦΑΝΗ
     * 2002: ΛΥΣΙΣΤΡΑΤΗ του ΑΡΙΣΤΟΦΑΝΗ
     * 2003: ΟΙ ΑΘΛΙΟΙ του ΒΙΚΤΩΡΟΣ ΟΥΓΚΟ
     * 2005: ΤΑ ΤΡΑΓΟΥΔΙΑ ΤΗΣ ΕΙΚΟΝΑΣ
     * 2005: ΟΡΕΣΤΗΣ του ΕΥΡΙΠΙΔΗ
     * 2005: ΒΑΣΙΛΙΑΣ ΛΗΡ του ΣΑΙΞΠΗΡ
     * 2007: ΛΟΞΑ ΚΑΙ ΔΟΞΑ
     * 2008: ΑΡΙΣΤΟΦΑΝΗ ΕΡΓΑ Ι - ΙΙ
     * 2009: ΜΑΤΩΜΕΝΑ ΧΩΜΑΤΑ
     * 2009: Κ.Γ. ΚΑΡΥΩΤΑΚΗΣ
     * 2009: ΤΡΕΙΣ ΚΥΚΛΟΙ ΤΡΑΓΟΥΔΙΩΝ
     * 2010: ΤΕΣΣΕΡΑ ΕΡΓΑ ΣΥΓΧΡΟΝΗΣ ΜΟΥΣΙΚΗΣ

  [Επεξεργασία] Δίσκοι 45 Στροφών και
  Συμμετοχές

     * 1967: ΑΣ' ΤΗΝ ΚΑΡΔΙΑ ΣΟΥ - ΜΑΥΡΑ ΠΟΥΛΙΑ
     * 1968: ΔΥΟ ΦΙΛΙΑ - ΛΥΣ' ΤΑ ΜΑΛΛΙΑ ΣΟΥ
     * 1969: ΌΤΑΝ ΗΜΟΥΝΑ ΜΙΚΡΗ - ΕΚΕΙ ΠΟΥ T' ONEIΡO
       TEΛΕΙΩΝΕΙ
     * 1971: MOΥ 'ΠΕΣ ΣΟΥΠΑ - ΣΚΑΡΤΗ ΒΓΗΚΕΣ
     * 1971: ME ΠΗΡΑΝΕ ΤΑ ΒΑΣΑΝΑ - ΣΚΑΡΤΗ ΒΓΗΚΕΣ
     * 1971: ΠΕΤΡΙΝΟ ΠΑΛΛΗΚΑΡΙ -- ΜΕΣ' ΤΟΝ
       ΔΕΚΕΜΒΡΗ ΠΑΣΧΑΛΙΑ
     * 1971: XAΛΑΣΙΑ ΜΟΥ - ΑΣΤΡΑΨΕ Η ΑΝΑΤΟΛΗ
       (Διασκευή Δημοτικού)
     * 1972: ΚΑΠΕΤΑΝΙΣΣΑ ΚΥΡΑ ΜΟΥ - ΈΝΑ ΔΥΟ
     * 1972: Η ΜΠΑΛΑΝΤΑ ΤΟΥ ΚΑΡΥΛ ΣΑΝΤΜΑΝ - ΚΥΡ
       ΔΑΣΚΑΛΕ
     * 1973: ΑΧ ΚΑΛΕ ΝΑΥΤΑΚΙ - ΜΙΚΡΕ ΜΟΥ
       ΑΥΓΟΥΣΤΕ
     * 1973: KΑΝΑΡΙ ΜΟΥ - ΤΟ ΜΟΙΡΟΛΟΪ
     * 1973: ZHΣAME ΚΑΙ ΔΕΝ ΖΗΣΑΜΕ
     * 1973: Ω ΤΙ ΚΟΣΜΟΣ ΜΠΑΜΠΑ -- ΟΜΟΛΟΓΙΑ [α'
       έκδοση]
     * 1974: Ω ΤΙ ΚΟΣΜΟΣ ΜΠΑΜΠΑ -- ΛΕΓΟΝΤΑΣ ΚΑΙ
       ΚΛΑΙΓΟΝΤΑΣ [β' έκδοση]
     * 1975: ΗΤΑΝ ΤΩΝ ΑΓΙΩΝ ΠΑΝΤΩΝ - ΠΑΖΑΡΙ - Ο
       ΘΩΜΑΣ
     * 1976: ΣΑΡΑΝΤΟ - Η ΛΕΜΟΝΙΑ
     * 1998: ΝΥΧΤΑ ΚΑΙ ΜΕΡΑ ΜΕ ΚΑΗΜΟ - ΤΑ ΤΕΡΜΙΝΑ
       - ΤΩΡΑ ΣΒΗΣΑΝΕ Τ' ΑΣΤΕΡΙΑ ΖΗΣΑΜΕ ΚΑΙ
       ΔΕΝ ΖΗΣΑΜΕ
     * 2003: ΕΡΩΤΑ ΣΟΦΟΚΛΗ ΑΝΤΙΓΟΝΗ γ' στάσιμο

[Επεξεργασία] Θέατρο

   Έχει γράψει μουσική σε εβδομήντα
   θεατρικές παραστάσεις για το σύγχρονο
   θέατρο, το αρχαίο δράμα και το παιδικό
   θέατρο. Συνεργάστηκε με σκηνοθέτες όπως
   ο Ανδρέας Βουτσινάς, ο Κώστας Μπάκας, ο
   Στέφανος Ληναίος, ο Γιώργος
   Μιχαλακόπουλος, ο Θύμιος Καρακατσάνης, ο
   Διαγόρας Χρονόπουλος, ο Θανάσης
   Παπαγεωργίου, ο Νίκος Περέλης, ο Γιώργος
   Μιχαηλίδης, ο Μιχάλης Μπούχλης, Λάμπρος
   Κωστόπουλος, ο Σταμάτης Φασουλής, ο
   Σλόμπονταν Ουνκόφσκι κ.α. Έχει
   συνεργαστεί με το ΕΘΝΙΚΟ ΘΕΑΤΡΟ, το
   Κ.Θ.Β.Ε., τα ΔΗ.ΠΕ.ΘΕ ΒΕΡΟΙΑΣ, ΙΩΑΝΝΙΝΩΝ
   και ΛΑΜΙΑΣ, το ΘΕΑΤΡΟ ΔΙΑΔΡΟΜΗ, με
   πολλούς ιδιωτικούς θιάσους και με το
   ΚΡΑΤΙΚΟ ΘΕΑΤΡΟ ΚΡΑΚΟΒΙΑΣ στην Πολωνία.

[Επεξεργασία] Τηλεόραση

   Δεκαπέντε από τις καλύτερες τηλεοπτικές
   σειρές έχουν τη δική του μουσική
   (ΚΙΤΡΙΝΟΣ ΦΑΚΕΛΟΣ, ΒΑΜΜΕΝΑ ΚΟΚΚΙΝΑ
   ΜΑΛΛΙΑ, ΠΡΟΒΑ ΝΥΦΙΚΟΥ, Ο ΜΕΓΑΛΟΣ ΘΥΜΟΣ,
   ΤΡΕΙΣ ΧΗΡΕΣ, ΚΑΠΝΙΣΜΕΝΟΣ ΟΥΡΑΝΟΣ,
   ΠΑΛΙΡΡΟΙΑ, Ο ΚΑΤΑΔΙΚΟΣ, Η ΕΚΤΕΛΕΣΗ,
   ΚΑΡΥΩΤΑΚΗΣ, ΜΑΤΩΜΕΝΑ ΧΩΜΑΤΑ κ.α.) Μέσα
   από την μουσική που έγραψε για τις
   τηλεοπτικές σειρές καθιέρωσε, μαζί με
   άλλες μουσικές προτάσεις, την κλασική
   φόρμα, ενώ τα τραγούδια που έγραψε σε
   πολλές από αυτές τις σειρές έγιναν
   αναπόσπαστο και απαραίτητο στοιχείο τις
   εικόνας ενώ λειτούργησαν και αυτόνομα
   και έγιναν μεγάλες επιτυχίες.
   Ενδεικτικά αναφέρουμε τα τραγούδια "Το
   Πεπρωμένο" από τη σειρά Βαμμένα Κόκκινα
   Μαλλιά, "Πόσο πολύ σ' αγάπησα" από τη
   σειρά "Πρόβα Νυφικού" κ.α.). Ακόμη για την
   τηλεόραση έχει γράψει μουσική σε
   δεκαπέντε περίπου θεατρικά έργα.

[Επεξεργασία] Μπαλέτο

   Έχει συνεργαστεί γράφοντας μουσική για
   χορό με το ΕΛΛΗΝΙΚΟ ΧΟΡΟΔΡΑΜΑ και την
   αξέχαστη ΡΑΛΛΟΥ ΜΑΝΟΥ – σε 2 έργα με το
   ΚΕΝΤΡΟ ΚΛΑΣΙΚΟΥ ΜΠΑΛΕΤΟΥ και τον
   ΛΕΩΝΙΔΑ ΝΤΕ ΠΙΑΝ – σε 2 έργα τις ΧΟΡΟΡΟΕΣ
   και τη ΣΟΦΙΑ ΣΠΥΡΑΤΟΥ - σε 1 έργο.

[Επεξεργασία] Στίχοι

   Εχει γράψει τους στίχους σε περίπου
   τριάντα δικά του τραγούδια - δικοί του
   είναι όλοι οι στίχοι στους δίσκους του,
   ΒΑΜΜΕΝΑ ΚΟΚΚΙΝΑ ΜΑΛΛΙΑ, ΠΡΟΒΑ ΝΥΦΙΚΟΥ,
   ΠΑΛΙΡΡΟΙΑ.

   Έχει μεταφράσει τα χορικά σε τρεις από
   τις έντεκα κωμωδίες του Αριστοφάνη
   (ΕΚΚΛΗΣΙΑΖΟΥΣΕΣ, ΝΕΦΕΛΕΣ, ΟΡΝΙΘΕΣ) για το
   ΕΘΝΙΚΟ ΘΕΑΤΡΟ, το Κ.Θ.Β.Ε. και το ΘΕΑΤΡΟ
   ΔΙΑΔΡΟΜΗ.

[Επεξεργασία] Σύγχρονη μουσική

   Στο ιδίωμα τις σύγχρονης μουσικής έχει
   γράψει είκοσι πέντε έργα για μικρά και
   μεγάλα σύνολα.

   Έργα του έχει παρουσιάσει και διευθύνει
   με το ΣΥΓΚΡΟΤΗΜΑ ΣΥΓΧΡΟΝΗΣ ΜΟΥΣΙΚΗΣ ο Θ.
   ΑΝΤΩΝΙΟΥ.

[Επεξεργασία] Εκδόσεις

   Ο εκδοτικός οίκος Φ. ΝΑΚΑΣ που εκδίδει
   τις παρτιτούρες των τραγουδιών του έχει
   ξεκινήσει και την έκδοση των έργων του
   σύγχρονης μουσικής. Μέχρι στιγμής
   κυκλοφορούν πέντε από αυτά τα έργα.

[Επεξεργασία] Παραγωγή εκπομπών στην
Τηλεόραση

   Στην τηλεόραση υπήρξε ο δημιουργός και
   παρουσιαστής της εκπομπής ΤΡΑΓΟΥΔΙΑ ΣΤΟ
   ΣΥΡΤΑΡΙ, μιας εκπομπής που παρουσίαζε
   ανέκδοτες μουσικές και τραγούδια
   Ελλήνων δημιουργών και που -τότε -
   επηρέασε την ελληνική δισκογραφία. Μέσα
   από αυτή την εκπομπή ακούστηκαν για
   πρώτη φορά ο ΣΤΑΥΡΟΣ ΤΟΥ ΝΟΤΟΥ του Θ.
   Μικρούτσικου, ΤΟ ΦΡΑΓΜΑ του Δ. Μούτση,
   ανέκδοτα τραγούδια μέχρι τότε των Μ.
   Πλέσσα, Γ.Χατζηνάσιου, Γ. Μητσάκη, Λ.
   Κόκοτου Ν. Μαυρουδή κ. π. α. αλλά και
   σύγχρονη μουσική των Θ. Αντωνίου, Μ.
   Γρηγορίου, Γ.Κουρουπού. Ακούστηκε η
   άγνωστη μέχρι τότε μουσική της Αρχαίας
   Ελλάδος αλλά και ξεχασμένη άγνωστη
   μουσική από την Μ.Ασία.

[Επεξεργασία] Ραδιόφωνο

   Από το 2006 κάθε Κυριακή μεσημέρι
   παρουσιάζει από το Β' πρόγραμμα της ΕΡΑ
   την εκπομπή Η ΜΑΓΕΙΑ ΤΗΣ ΑΥΛΑΙΑΣ, μια
   ενημερωτική εκπομπή με ότι συμβαίνει
   στο Ελληνικό Θέατρο σήμερα. Μια αναφορά
   με συνεντεύξεις, περιλήψεις, μικρές
   σκηνές και ενημέρωση, για ότι συμβαίνει
   ή πρόκειται να συμβεί στις Θεατρικές
   σκηνές.

[Επεξεργασία] Βραβεία - Διακρίσεις

   Το 1998, ο ΔΗΜΟΣ ΑΘΗΝΑΙΩΝ του απένειμε το
   βραβείο ΚΑΡΟΛΟΥ ΚΟΥΝ για τη μουσική του
   στο θεατρικό έργο ΦΑΥΣΤΑ του ΜΠΟΣΤ.

   Το 2000, το Κέντρο Μελέτης και Έρευνας του
   Ελληνικού Θεάτρου του απένειμε το
   έπαθλο ΔΗΜΗΤΡΗΣ ΜΗΤΡΟΠΟΥΛΟΣ για την
   θεατρική του μουσική την περίοδο 1998 –
   2000.

   Το 2004, ο Δήμος Ζωγράφου του απένειμε
   ΕΙΔΙΚΟ ΤΙΜΗΤΙΚΟ ΒΡΑΒΕΙΟ για την
   συνολική προσφορά του στο Ερασιτεχνικό
   Θέατρο. Έχει προσφέρει - και το κάνει
   όποτε του ζητηθεί - την μουσική του και
   τις γνώσεις του σε ερασιτεχνικούς
   θιάσους αφιλοκερδώς.

   Το 2006, το ΘΡΑΚΙΚΟ ΚΕΝΤΡΟ ΠΟΛΙΤΙΣΜΟΥ
   "ΔΙΟΝΥΣΟΣ" του απένειμε ΤΙΜΗΤΙΚΟ ΒΡΑΒΕΙΟ
   για την πολυετή και πολύπλευρη προσφορά
   του στο χώρο της Τέχνης και του
   Πολιτισμού.

   ΤΟ 2008, έλαβε ΕΙΔΙΚΗ ΔΙΑΚΡΙΣΗ ΓΙΑ ΤΗ
   ΜΟΥΣΙΚΗ στην ταινία μικρού μήκους
   ΑΠΟΧΑΙΡΕΤΙΣΜΟΣ ΣΤΑ ΟΠΛΑ της ΝΑΝΣΥ
   ΣΠΕΤΣΙΩΤΗ στο ΔΙΕΘΝΕΣ ΚΙΝΗΜΑΤΟΓΡΑΦΙΚΟ
   ΦΕΣΤΙΒΑΛ ΠΑΤΡΑΣ - 10ο ΔΙΕΘΝΕΣ ΠΑΝΟΡΑΜΑ.

[Επεξεργασία] Εξωτερικοί σύνδεσμοι

     * Επίσημος Ιστοχώρος

                       Στοιχεία προσώπου
   ΟΝΟΜΑ                    Δημητρίου Βασίλης
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ Έλληνας συνθέτης και
                                 στιχουργός
   ΗΜΕΡΟΜΗΝΙΑ          12 Απριλίου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1945
   ΤΟΠΟΣ ΓΕΝΝΗΣΗΣ   Αθήνα, Ελλάδα
   ΗΜΕΡΟΜΗΝΙΑ
   ΘΑΝΑΤΟΥ
   ΕΤΟΣ ΘΑΝΑΤΟΥ
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%92%CE%B1%CF%83%CE%AF%CE%BB%CE%B7%CF%82_%CE%94%CE%B7%CE%BC%CE%B7%CF%84%CF%81%CE%AF%CE%BF%CF%85"
   Κατηγορίες: Γεννήσεις το 1945 | Έλληνες
   συνθέτες | Έλληνες στιχουργοί |
   Διευθυντές ορχήστρας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 17:11, 18
       Φεβρουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
