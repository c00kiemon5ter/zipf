   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Στυρένιο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   +------------------------------------------------------------------------+
   |                            Στυρένιο                            |
   |------------------------------------------------------------------------|
   |                            Στυρένιο                            |
   |------------------------------------------------------------------------|
   |                              Γενικά                              |
   |------------------------------------------------------------------------|
   | Όνομα                            | Στυρένιο               |
   |---------------------------------------+--------------------------------|
   |                                       | Στυρόλιο,              |
   | Συνώνυμα                      | Βινυλοβενζόλιο,  |
   |                                       | Φαινυλαιθένιο,    |
   |                                       | Φαινυλαιθυλένιο |
   |---------------------------------------+--------------------------------|
   | Χημικός τύπος             | C[8]H[8                        |
   |---------------------------------------+--------------------------------|
   | Συνοπτικός                  | ]PhCH=CH[2                     |
   | συντακτκός τύπος       |                                |
   |---------------------------------------+--------------------------------|
   | Συντομογραφικός        | ]PhVi                          |
   | συμβολισμός                |                                |
   |---------------------------------------+--------------------------------|
   | SMILES                                | c1ccccc1C=C                    |
   |---------------------------------------+--------------------------------|
   | Μοριακή μάζα               | 104,15 amu                     |
   |---------------------------------------+--------------------------------|
   | Εμφάνιση                      | Διαυγές, άχρωμο   |
   |                                       | υγρό                       |
   |---------------------------------------+--------------------------------|
   | Αριθμός CAS                    | 100-42-5                       |
   |---------------------------------------+--------------------------------|
   | Αριθμός EC                     | 202-851-5                      |
   |------------------------------------------------------------------------|
   |                           Ιδιότητες                           |
   |------------------------------------------------------------------------|
   | Σημείο τήξης               | -30 °C (243,15 K)             |
   |---------------------------------------+--------------------------------|
   | Σημείο βρασμού           | 145,2 °C (418,35 K)           |
   |---------------------------------------+--------------------------------|
   | Πυκνότητα                    | 909 kg/m^3                     |
   |---------------------------------------+--------------------------------|
   | Διαλυτότητα στο         | 0,20 kg/m^3 (25 °C)           |
   | νερό                              |                                |
   |---------------------------------------+--------------------------------|
   | Τάση ατμών                   | ~4,5 mm Hg (20 °C)            |
   |---------------------------------------+--------------------------------|
   | Δείκτης διάθλασης     | 1,547                          |
   | (RI)                                  |                                |
   |---------------------------------------+--------------------------------|
   | Ιξώδες                          | 0,762 cP στους 20 °C     |
   |---------------------------------------+--------------------------------|
   | Διπολική ροπή             | 0,13 D                         |
   |------------------------------------------------------------------------|
   |                            Ασφάλεια                            |
   |------------------------------------------------------------------------|
   |                             Βλαβερό                             |
   |------------------------------------------------------------------------|
   | Προσδιορισμός            | Βλαβερό (Xn),           |
   | κινδύνων                      | Ερεθιστικό (Xi),     |
   |                                       | Εύφλεκτο               |
   |---------------------------------------+--------------------------------|
   | Σημείο ανάφλεξης       | 32 °C (305,15 K)              |
   |---------------------------------------+--------------------------------|
   | Θερμοκρασία                | 490 °C (763,15 K)             |
   | Αυτανάφλεξης              |                                |
   |---------------------------------------+--------------------------------|
   | Φράσεις R/S                    | R: 10-20-36-38                 |
   |                                       | S: 2-23                        |
   |---------------------------------------+--------------------------------|
   | MSDS                                  | Σύνδεσμος MSDS        |
   |------------------------------------------------------------------------|
   |  Η κατάσταση αναφοράς είναι η πρότυπη   |
   |                           κατάσταση                           |
   |     εκτός αν σημειώνεται διαφορετικά      |
   +------------------------------------------------------------------------+

   Το στυρένιο ή στυρόλιο ή
   αιθενυλοβενζόλιο ή βινυλοβενζόλιο ή
   φαινυλοαιθένιο ή φαινυλοαιθυλένιο
   ανήκει στην οικογένεια των αρωματικών
   υδρογονανθράκων. Είναι άχρωμο υγρό με
   χαρακτηριστική γλυκιά οσμή, σε σχετικά
   μικρές συγκεντρώσεις. Αποτελεί
   μονομερές των πολυστυρολίων και πολλών
   συμπολυμερών.

   Πίνακας περιεχομένων

     * 1 Ιστορία και παρουσία
     * 2 Παραγωγή
     * 3 Ιδιότητες

          * 3.1 Παράγωγα

               * 3.1.1 Της βινυλικής ομάδας
               * 3.1.2 Του βενζολικού δακτυλίου

          * 3.2 Προσθήκη καρβενίων

     * 4 Χρήσεις
     * 5 Κίνδυνοι για την υγεία
     * 6 Αναφορές και σημειώσεις
     * 7 Πηγές

[Επεξεργασία] Ιστορία και παρουσία

   Η ονομασία στυρένιο προήλθε από το
   δένδρο «styrax», από την ρητίνη του οποίου
   μπορεί να απομονωθεί. Μικρές
   συγκεντρώσεις στυρενίου μπορούν να
   βρεθούν, επίσης, στη φύση σε διάφορα φυτά
   και τρόφιμα, όπως φρούτα, λαχανικά,
   καρύδια, αναψυκτικά και κρέατα. Η
   βιομηχανική παραγωγή του στυρενίου
   αυξήθηκε δραματικά στις ΗΠΑ στη
   δεκαετία του 1940, αφού κάποια από τα
   συμπολυμερή του διαπιστώθηκε ότι
   μπορούν να χρησιμοποιηθούν και σαν
   υποκατάστατα του καουτσούκ. Ωστόσο οι
   βιομηχανικές χρήσεις του από τότε
   έγιναν πολύ περισσότερες παγκοσμίως,
   περιλαμβάνοντας πλήθος από πολυμερή,
   συμπολυμερή και άλλα χημικά παράγωγα
   του στυρολίου προϊόντα, για διάφορες
   χρήσεις.

[Επεξεργασία] Παραγωγή

     * Η πυρόλυση πετρελαίου ή βενζίνης
       σχετικά πλούσιας σε αρωματικούς
       υδρογονάνθρακες μπορεί να δώσει
       μίγματα που περιέχουν στυρένιο^[1].

   Kαθαρό στυρένιο παρασκευάζεται με
   πολλές μεθόδους:

   1. Από φαινυλαλογονίδιο και
   βινυλαλογονίδιο - Μεθοδος Fittιng:

        PhX + 2Na \xrightarrow{-NaX} PhNa \xrightarrow{+ViX} PhVi + NaX

   2. Από φαινυλαλογονίδιο και
   βινυλαλογονίδιο – Μέθοδος Grignard:

      PhX + Mg \xrightarrow{|Et_2O|} PhMgX \xrightarrow{+ViX} PhVi + MgX_2

   3. Με βινυλίωση κατά Fiedel-Crafts:

                    PhH + ViX \xrightarrow{AlX_3} PhVi + HX

[Επεξεργασία] Ιδιότητες

   Είναι υγρό άχρωμο και ελαιώδες, με
   χαρακτηριστική γλυκιά οσμή. Ανήκει στην
   οικογένεια των αρωματικών
   υδρογονανθράκων και παρασκευάζεται
   βιομηχανικά από το πετρέλαιο, ενώ
   ανευρίσκεται σε πολύ μικρές ποσότητες
   σε ορισμένα φυτά, στον καφέ, τις φράουλες
   και την κανέλα. Έχει μικρή διαλυτότητα
   στο νερό ενώ όταν έρθει σε επαφή με τον
   αέρα, σχηματίζονται αλδεΰδες, οι οποίες
   αναδίνουν μία χαρακτηριστική οξεία και
   διαπεραστική οσμή. Αναμιγνύεται εύκολα
   με ένα μεγάλο αριθμό οργανικών ενώσεων.

   Οι σημαντικότερες ιδιότητες του
   στυρενίου, οφείλονται στον βινυλικό
   διπλό δεσμό που διαθέτει. Έτσι σε
   αντίθεση με άλλες αρωματικές ενώσεις,
   όπως το βενζόλιο, το τολουόλιο, το
   ξυλένιο, το στυρένιο είναι ιδιαίτερα
   δραστικό και πολυμερίζεται σχετικά
   εύκολα. Μπορεί να πολυμεριστεί αργά
   ακόμα σε θερμοκρασία περιβάλλοντος ενώ
   σε υψηλότερες θερμοκρασίες πιο γρήγορα,
   ακολουθώντας την διαδικασία του
   θερμικού πολυμερισμού. Έτσι πολυμερές
   στυρενίου μπορεί να σχηματιστεί είτε
   λόγω υψηλών θερμοκρασιών είτε λόγω
   παρουσίας οξέων, υπεροξειδίων,
   οξειδωτικών ενώσεων ή άλλων καταλυτών
   και προσμείξεων. Για την αποφυγή
   σχηματισμού ανεπιθύμητου πολυμερούς,
   συνήθως προστίθεται κάποιος
   παρεμποδιστής ή αναστολέας (inhibitor), σε
   πολύ μικρές συγκεντρώσεις της τάξης των
   μερικών ppm.

  [Επεξεργασία] Παράγωγα

    [Επεξεργασία] Της βινυλικής ομάδας

   1. Πολυμερισμός προς πολυστυρένιο:

                           Polystyrene formation.PNG

   2. Καταλυτική προσθήκη H[2]. Σχηματίζεται
   αιθυλοβενζόλιο:

                        PhVi + H_2 \xrightarrow{Ni} PhEt

   3. Προσθήκη υδραλογόνου (ΗΧ).
   Σχηματίζεται 1-φαιυνυλαιθυλαλογονίδιο

                        PhVi + HX \xrightarrow{} PhCHXMe

   4. Προσθήκη αλογόνου (X[2]). Σχηματίζεται
   1,2-διαλοφαινυλαιθάνιο:

                   PhVi + X_2 \xrightarrow{CCl_4} PhCHXCH_2X

   5. Προσθήκη υποαλογονώδους οξέος (ΗΟΧ).
   Σχηματίζεται 2-αλο-1-φαινυλαιθανόλη:

                    PhVi + HOX \xrightarrow{} PhCH(OH)CH_2X

   6. Προσθήκη θειικού οξέος. Σχηματίζεται
   1-φαινυλοαιθανοσουλφονικό οξύ:

                  PhVi + H_2SO_4 \xrightarrow{} PhCH(SO_3H)Me

   7. Προσθήκη νερού (ενυδάτωση).
   Σχηματίζεται 1-φαινυλοαιθανόλη:

                PhVi + H_2O \xrightarrow{\pi.H_2SO_4} PhCH(OH)Me

   8. Προσθήκη βορανίου. Σχηματίζεται
   2-φαινυλαιθυλοβοράνιο:

                   PhVi + BH_3 \xrightarrow{} PhCH_2CH_2BH_2

   9. Επίδραση αρ. KMnO[4] (ισοδυναμεί με
   προσθήκη H[2]O[2] και είναι επίσης εφικτή με
   χρήση, εναλλακτικά, μίγματος H[2]O[2] και
   καρβονικού οξέος). Σχηματίζεται
   φαινυλαιθανοδιόλη:

             PhVi \xrightarrow{ \alpha \rho .KMnO_4} PhCH(OH)CH_2OH
                                       ή
                PhVi \xrightarrow[RCOOH]{H_2O_2} PhCH(OH)CH_2OH

   10. Καταλυτική προσθήκη οξυγόνου.
   Σχηματίζεται φαινυλοξιράνιο:

            PhVi + \frac{1}{2}O_2 \xrightarrow[1-2MPa,\; 280^oC]{Ag}
                          φαινυλοξιράνιο

   11. Προσθήκη αλκυλαλογονιδίου:

                      PhVi + RX \xrightarrow{} PhCHXCH_2R

   12. Προσθήκη αλκοόλης (ROH). Σχηματίζεται
   1-φαινυλαλκανόλη

                    PhVi + ROH \xrightarrow{} PhCH(OH)CH_2R

   13. Φωτοχημικός διμερισμός. Σχηματίζεται
   1,3-διφαινυλοκυκλοβουτάνιο:

    2PhVi \xrightarrow{hv} 1,3-διφαινυλοκυκλοβουτάνιο

    [Επεξεργασία] Του βενζολικού δακτυλίου

     * Θεωρητικά, ο βενζολικός δακτύλιος στο
       στυρένιο είναι απενεργοποιημένος σε
       σχέση με το βενζόλιο, οπότε οι
       αντιδράσεις αρωματικής
       ηλεκτρονιόφιλης υποκατάστασης
       προβλέπονται βραδύτερα απ' ότι στο
       βενζόλιο και κυρίως σε μ- θέση
       διπαραγώγων του βενζολίου, αλλά στην
       πράξη, επειδή πολλά από τα
       αντιδραστήρια των αντιδράσεων
       αρωματικής ηλεκτρονιόφιλης
       υποκατάστασης προσβάλλουν πρώτα με
       προσθήκη την βινυλομάδα, τα
       αποτελέσματα περιπλέοκονται:

   1. Με νίτρωση δεν έχουμε προσθήκη στο
   βινύλιο, οπότε παίρνουμε
   μ-νιτροστυρένιο

         PhVi + HNO_3 \xrightarrow{\pi.H_2SO_4} \mu-O_2NC_6H_4Vi + H_2O

   2. Με σουλφολυρωση:

           α. Έχουμε πρώτα προσθήκη στο διπλό
           δεσμό του βινυλίου, οπότε παράγεται
           1-φαινυλοαιθανοσουλφονικό οξύ:

                  PhVi + H_2SO_4 \xrightarrow{} PhCH(SO_3H)Me

           β. Στο 1-φαινυλοαιθανοσουλφονικό οξύ
           ο βενζολικός δακτύλιος είναι ελσφρά
           απενεργοποιημένος σε σχέση με το
           βενζόλιο, οπότε οι αντιδράσεις
           αρωματικής ηλεκτρονιόφιλης
           υποκατάστασης γίνονται λίγο
           βραδύτερα απ' ότι στο βενζόλιο αλλά
           κυρίως σε ο,π- θέσεις διπαραγώγων
           του βενζολίου. Παράγεται επομένως
           ο,π-[[(1΄-σουλφοξυαιθυλο)βενζοσουλφονικό
           οξύ]:

   PhCH(SO_3H)Me + H_2SO_4 \xrightarrow{} o,\pi-HO_3SC_6H_4CH(SO_3H)Me + H_2O

   3. Οι συνθήκες που προβλέπονται για
   αλογόνωση αρωματική ηλεκτρονιόφιλη
   υποκατάσταση δεν ευνοούν προσθήκη στο
   διπλό δεσμό και επομένως παράγεται
   κυρίως μ-αλοστυρένιο:

               PhVi + X_2 \xrightarrow{AlX_3} \mu-XC_6H_4Vi + HX

     * όπου Χ Cl ή Br. Τα άλλα φαινυλαλονονίδια
       προκύπτουν σε δεύτερη φάση με
       υποκατάσταση αυτών με χρήση HI ή Hg[2]F[2],
       αντίστοιχα.
     * Ειδικά για το βρώμιο καλύτερος
       καταλύτης είναι ο FeBr[2].

   4. Αλκυλίωση κατά Fiedel-Crafts:

           α. Έχουμε αρχικά προσθήκη του RX στο
           διπλό δεσμό του βινυλίου, οπότε
           παράγεται 1-αλο-1-φαινυλοαλκάνιο:

                      PhVi + RX \xrightarrow{} PhCHXCH_2R

           β. Στο 1-αλο-1-φαινυλοαλκάνιο ο
           βενζολικός δακτύλιος είναι ελσφρά
           απενεργοποιημένος σε σχέση με το
           βενζόλιο, οπότε οι αντιδράσεις
           αρωματικής ηλεκτρονιόφιλης
           υποκατάστασης γίνονται λίγο
           βραδύτερα απ' ότι στο βενζόλιο αλλά
           κυρίως σε ο,π- θέσεις διπαραγώγων
           του βενζολίου. Παράγεται επομένως
           ο,π-αλκυλο(1'-αλοαλκυλο)βενζόλιο:

       PhCHXCH_2R + RX \xrightarrow{AlX_3} o-,\pi-RC_6H_4PhCHXCH_2R + HX

   5. Ακυλίωση κατά Fiedel-Crafts:

           α. Έχουμε αρχικά προσθήκη του RCOX στο
           διπλό δεσμό του βινυλίου, οπότε
           παράγεται
           2-φαινυλοαλκανοϋλαλογονίδιο:

                   PhVi + RCOX \xrightarrow{} PhCH(COX)CH_2R

           β. Στο ο βενζολικός δακτύλιος είναι
           ελσφρά απενεργοποιημένος σε σχέση
           με το βενζόλιο, οπότε οι αντιδράσεις
           αρωματικής ηλεκτρονιόφιλης
           υποκατάστασης γίνονται λίγο
           βραδύτερα απ' ότι στο βενζόλιο αλλά
           κυρίως σε ο,π- θέσεις διπαραγώγων
           του βενζολίου. Παράγεται επομένως
           2-(ο,π-ακυλοφαινυλο)αλκανοϋλαλογονίδιο:

   PhCH(COX)CH_2R + RCOX \xrightarrow{AlX_3} o,\pi-RCOC_6H_4CH(COX)CH_2R + HX

   9. Αναγωγή προς αιθυλοκυκλοεξάνιο (οι
   συνθήκες επιτρέπουν πρώτα την
   υδρογόνωση του βινυλίου):

         PhH + 4H_2 \xrightarrow{Pt} αιθυλοκυκλοεξάνιο

  [Επεξεργασία] Προσθήκη καρβενίων

   Π.χ. :CH[2] (προκύπτει από CH[3]Cl + KOH).

     PhVi + CH_3Cl + KOH \xrightarrow[-H_2O]{-KCl} \frac{2}{15} PhCH=CHMe +
                          \frac{1}{15} PhC(Me)=CH_2 +
       \frac{1}{3} MeC_6H_4Vi + \frac{3}{5} ViC_7H_6 + \frac{1}{15} PhcPr

     * Αν θέλουμε σχεδόν αποκλειστικά
       φαινυλοκυκλοπροπάνιο χρησιμοποιούμε
       την ακόλουθη αντίδραση:

               PhVi + CH_2I_2 + Zn \xrightarrow{Cu} ZnI_2 + PhcPr

[Επεξεργασία] Χρήσεις

   Η μεγαλύτερη και σημαντικότερη χρήση
   του στυρενίου είναι ως μονομερές σε
   αντιδράσεις πολυμερισμού με σκοπό την
   παραγωγή πλαστικών προϊόντων
   καθημερινής χρήσης και άλλων πολυμερών
   ή συμπολυμερών αυτού με άλλα μονομερή.

   Το τεχνολογικό ενδιαφέρον για το
   στυρένιο χρονολογείται από τον Β΄
   Παγκόσμιο Πόλεμο, όταν χρησιμοποιήθηκε
   για πρώτη φορά στην παρασκευή του
   ελαστικού Buna S. Η παρασκευή αυτού του
   ελαστικού βασίστηκε στον
   συμπολυμερισμό στυρενίου και
   βουταδιενίου. Κατά τον πολυμερισμό αυτό,
   ο οποίος με μικρή τροποποίηση ισχύει και
   σήμερα στην παρασκευή του ελαστικού SBR,
   ένα μόριο στυρενίου συμπολυμερίζεται με
   έξι μόρια βουταδιενίου (αναλογία βάρους
   ~1:3). Το ελαστικό SBR υφίσταται βουλκανισμό
   με μεθόδους ανάλογες προς το
   συνηθισμένο ελαστικό και ακόμη και
   σήμερα είναι ένα από τα εμπορικότερα
   ελαστικά^[2].

   Το στυρένιο συμπολυμερίζεται επίσης με
   ακρυλονιτρίλιο και βουταδιένιο και
   σχηματίζει μια από τις εμπορικότερες
   ρητίνες γνωστή ως ABS-ρητίνη. Άλλα
   σημαντικά προϊόντα του στυρενίου είναι
   το ομοπολυμερές πολυστυρένιο, το οποίο
   συχνά το συναντάμε ως διογκωμένη
   πολυστερίνη και εξηλασμένη πολυστερίνη,
   μονωτικά υλικά ευρείας χρήσης,
   συμπολυμερή στυρενίου –
   ακρυλονιτριλίου. Τέλος, το στυρένιο
   χρησιμοποιείται ευρέως σε
   πολυμερισμούς γαλακτώματος, συνήθως
   μαζί με τον ακρυλικό βουτυλεστέρα σε
   διάφορες αναλογίες, για την παραγωγή
   πλαστικών χρωμάτων ^[3].

[Επεξεργασία] Κίνδυνοι για την υγεία

   Η υπερβολική εισπνοή στυρενίου μπορεί
   να προκαλέσει ερεθισμό στον
   αναπνευστικό σωλήνα και στους
   βλεννογόνους άλλων οργάνων, ενώ η επαφή
   με το δέρμα μπορεί να προκαλέσει
   ερεθισμό και φουσκάλες.

   Η επαναλαμβανόμενη ή παρατεταμένη
   έκθεση στην ένωση μπορεί να προκαλέσει
   ναυτία, εμετό, απώλεια της όρεξης και
   γενική αδυναμία ενώ μπορεί να επηρεάσει
   και το κεντρικό νευρικό σύστημα.

   Η Διεθνής Εταιρία για την Έρευνα του
   Καρκίνου (IARC) κατατάσσει το στυρένιο ως
   “πιθανώς καρκινογόνο στους ανθρώπους”
   βασισμένη σε “ανεπαρκή στοιχεία” σε
   ανθρώπους, “περιορισμένα στοιχεία” σε
   ζώα και άλλα “σχετικά στοιχεία”.
   Σύμφωνα με την έκθεση της IARC, αυτά τα
   “άλλα σχετικά στοιχεία” περιλαμβάνουν
   μελέτες που αποδεικνύουν ότι το
   στυρένιο μεταβολίζεται στους ανθρώπους
   προς οξείδιο του στυρενίου, έναν
   παράγοντα ο οποίος είναι γνωστός ότι
   προκαλεί καρκίνους σε δύο είδη ζώων.
   Μετά από αυτήν την αξιολόγηση της IARC, μια
   μακροπρόθεσμη βιολογική ανάλυση σε
   ποντίκια εκτεθειμένα σε ατμούς
   στυρενίου στα 20, 40, 80 και 160 ppm έδειξε μια
   στατιστικά σημαντική αύξηση στην
   επίπτωση πνευμονικών αδενωμάτων, καθώς
   και σε εκφυλιστικές μεταβολές στη
   επένδυση των κυττάρων του ρινικού
   σωλήνα. Ωστόσο, αντίθετα προς ορισμένα
   είδη ζώων, ο άνθρωπος φαινομενικά μπορεί
   άμεσα να αποτοξινώσει το οξείδιο του
   στυρενίου που δημιουργείται από
   εκθέσεις σε στυρένιο, ενώ μελέτες σε
   ανθρώπους εκτεθειμένους σε στυρένιο για
   μεγάλες χρονικές περιόδους δεν έδειξαν
   οποιαδήποτε καρκινογόνα αποτελέσματα
   ^[4].

[Επεξεργασία] Αναφορές και σημειώσεις

    1. ↑ Speight J. G., “Chemical and Process Design Handbook”,
       McGraw-Hill, 2002
    2. ↑ Παπαγεωργίου Β.Π., “Εφαρμοσμένη
       Οργανική Χημεία: Κυκλικές Ενώσεις”,
       Εκδόσεις Παρατηρητής, Θεσσαλονίκη 1986.
    3. ↑ The Styrene Information and Research Center
    4. ↑ Διεθνής Εταιρία για την Έρευνα του
       Καρκίνου

[Επεξεργασία] Πηγές

     * The Styrene Information and Research Center
     * Διεθνής Εταιρία για την Έρευνα του
       Καρκίνου.
     * Speight J. G., “Chemical and Process Design Handbook”,
       McGraw-Hill, 2002
     * Παπαγεωργίου Β.Π., “Εφαρμοσμένη
       Οργανική Χημεία: Κυκλικές Ενώσεις”,
       Εκδόσεις Παρατηρητής, Θεσσαλονίκη 1986.

                      Στο άρθρο αυτό έχει
                      ενσωματωθεί κείμενο από το
                      άρθρο Styrene της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A3%CF%84%CF%85%CF%81%CE%AD%CE%BD%CE%B9%CE%BF"
   Κατηγορία: Αρένια

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Bosanski
     * Català
     * Česky
     * Deutsch
     * English
     * Español
     * Eesti
     * فارسی
     * Suomi
     * Français
     * Magyar
     * Italiano
     * 日本語
     * Lietuvių
     * Latviešu
     * Nederlands
     * ‪Norsk (bokmål)‬
     * Polski
     * Português
     * Русский
     * Simple English
     * Slovenčina
     * Svenska
     * Українська
     * 中文

     * Τελευταία τροποποίηση 01:14, 19
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
