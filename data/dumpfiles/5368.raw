   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Οι Νιμπελούνγκεν (1924)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                Οι Νιμπελούνγεν
                                 Die Nibelungen
   Nibelung.jpg
   Αφίσα της ταινίας (μέρος Α')
     Σκηνοθέτης   Φριτς Λανγκ
     Παραγωγός    Έριχ Πόμμερ για την Decla-Bioscop AG και την Universum Film
                  AG
      Σενάριο     Τέα φον Χάρμπου
                  Πάουλ Ρίχτερ ως Ζίγκφρηντ
                  Μαργκαρέτε Σεν ως Κούντρουν
                  Χάννα Ραλφ ως Μπρουνχίλντε
                  Τέοντορ Λος ως Βασιλιάς Γκούντερ
                  Χανς Καρλ Μίλερ ως Γκέρενοτ
                  Έρβιν Μπίσβάνγκερ ως Γκίζελχερ
                  Σανς Άνταλμπερτ Σλέτο ως Χάγκεν
                  Ρούντολφ Κλάιν-Ρόγκε ως Αττίλας, Βασιλιάς Έτζελ
                  Ρούντολ Ρίτνερ ως Γκράφος Ρούντιγκερ
   Πρωταγωνιστούν Μπέρναρντ Γκέτζκε ως ιππότης Φόλκερ της Αλτσάι
                  Γκέρτρουντ Άρνολντ ως Βασίλισα Ούτε
                  Φρίντα Ρίχαρντ ως τρείς μοίρες
                  Χάρντυ φον Φρανσουά ως Ντάνκβαρτ
                  Γκέοργκ Γιόν ως Μίμε και Άλμπεριχ
                  Γκέογκ Γιουρόφσκι ως ιερωμένος
                  Ίρις Ρόμπερτς ως πριγκιπόπουλο
                  Χούμπερτ Χάινριχ ως Βέρμπελ
                  Φρίτς Αμπέρτι ως Ντίτριχ φον Μπέρν
                  Γκέοργκ Άουγκουστ Κοχ ως Χίλντεμπραντ
                  Γκρέτε Μπέργκερ ως γυναίκα
   Πρώτη προβολή  Flag of the United States.svg 29 Δεκ. 1971
      Μουσική     Γκότφριντ Χούπερτζ
      Διάρκεια    μέρος Α': 142'
                  μέρος Β': 151'
       Γλώσσα     βουβός κινηματογράφος με ταμπέλες στα γερμανικά
   Σελίδα IMDb
   δεύτερη Σελίδα IMDb



   Οι Νιμπελούνγκεν (γερμ. Die Nibelungen) είναι γερμανική κινηματογραφική
   ταινία του βωβού κινηματογράφου σε δύο μέρη. Το πρώτο μέρος φέρει τον
   τίτλο Ζίγκφριντ (γερμ. Siegfried), ενώ το δεύτερο μέρος φέρει τον τίτλο Η
   εκδίκηση της Κρίμχιλντ (γερμ. Kriemhilds Rache). Η σκηνοθεσία είναι του
   Φριτς Λανγκ το 1922 και 1924 σε σενάριο της Τέα φον Χάρμπου. Η ιστορία
   βασίζεται στο γερμανικό μυθολογικό έπος Nibelungenlied.

   Πίνακας περιεχομένων

     • 1 Πλοκή

          • 1.1 Μέρος Α': Ζίγκφριντ
          • 1.2 Μέρος Β': Η εκδίκηση της Κρίμχιλντ

     • 2 Κριτική του έργου
     • 3 Εξωτερικοί σύνδεσμοι

[Επεξεργασία] Πλοκή

    [Επεξεργασία] Μέρος Α': Ζίγκφριντ

   Ο νεαρός Ζίγκφριντ ζει στο εργαστήρι του νάνου Μίμε. Μια μέρα ακούει έναν
   γέρο να διηγείται την ιστορία της ομορφότερης γυναίκας, της Μπρουνχίλντε.
   Κανείς όμως δεν ξέρει που μένει. Ο Ζίγκφριντ αποφασίζει να ξεκινήσει για
   να βρει την Μπρουνχίλντε. Στον δρόμο του συναντάει τον δράκο και τον
   σκοτώνει. Το αίμα του σκοτωμένου δράκου θα δώσει στον Ζίγκφριντ μαγικές
   δυνάμεις. Στην συνέχεια ο Ζίγκφριντ συναντάει τον βασιλιά των νάνων,
   Άλμπεριχ και τον νικάει. Ο Ζίγκφριντ του παίρνει τον αμύθητο θησαυρό των
   νάνων, μαζί με το μαγικό σπαθί Μπάλμουνγκ και την μαγική σκούφια που κάνει
   όποιον τη φοράει να γίνεται αόρατος ή να παίρνει όποια μορφή θέλει. Μια
   μέρα ο Ζίγκφριντ θα φτάσει στο παλάτι του βασιλιά Γκούντερ της
   Βουργουνδίας στην Βορμς, όπου πέφτοντας θύμα του μαγικού φίλτρου στα δόλια
   σχέδια του Χάγκεν θα ζητήσει το χέρι της Κρίμχιλντ που είναι αδερφή του
   βασιλιά Γκούντερ. Ο Γκούντερ του θέτει τον όρο, να τον υποδουλώσει την
   πολεμοχαρή βασίλισσα του βορά, την Μπρουνχίλντε, και να του την χαρίσει
   για γυναίκα. Ο Ζίγκφριντ συναντάει την Μπρουνχίλτε, και με την βοήθεια των
   μαγικών του δυνάμεων νικάει την Μπρουνχίλντε. Έτσι οι δύο γάμοι, του
   Γκούντερ με την Μπρουνχίλντε και του Ζίγκφριντ με την Κρίμχιλντ, θα
   πραγματοποιηθούν. Η Μπρουνχίλντε όμως είναι πολύ άγρια, και γιαυτό ο
   παρακαλεί τον Ζίγκφριντ όλο και πιο συχνά να μεταμορφωθεί για να την
   καταπραΰνει. Τα πράγματα όμως θα πάρουν όλο και πιο δραματική τροπή. Η
   Μπρουνχίλντε κάποια μέρα ανακαλύπτοντας την απάτη θα εκδικηθεί προδίνοντας
   τον Ζίγκφριντ στον Χάγκεν που θα τον σκοτώσει ύπουλα. Στο τέλος του πρώτου
   μέρους η Κρίμχιλντ θα ορκιστεί εκδίκηση για τον χαμό του άντρα της.

    [Επεξεργασία] Μέρος Β': Η εκδίκηση της Κρίμχιλντ

   Η Κρίμχιλντ ορκίζεται εκδίκηση και εγκαταλείπει το παλάτι. Θα πάει στους
   βάρβαρους Ούνους, όπου θα παντρευτεί τον βασιλιά Έτσελ και θα ξεκινήσει
   μια καινούργια ζωή. Δεν ξεχνάει όμως το μίσος που τρέφει για τον δολοφόνο
   του πρώην άνδρα της. Όταν μετά από λίγο καιρό θα γεννήσει το πρώτο της
   παιδί, ένα αγόρι και πρωτότοκο διάδοχο του βασιλιά Έτσελ, θα ζητήσει από
   τον βασιλιά να στείλει αγγελιοφόρους για να αναγγείλουν το γεγονός και για
   να προσκαλέσουν τον βασιλιά Γκούντερ και την ακολουθία του στην γιορτή
   προς τιμή του νεογέννητου. Ο Γκούντερ ακολουθεί την πρόσκληση και φτάνει
   με πολλούς ακόλουθους, συγγενείς, ευγενείς και στρατιώτες. Η Κρίμχιλντ
   απαιτεί από τον βασιλιά Έτσελ να σκοτώσει τον δολοφόνο του Ζίγκφριντ και
   να αποκαταστήσει την τιμή της. Ο βασιλιάς Έτσελ αρνείται, λέγοντας ότι οι
   φιλοξενούμενοι ανέκαθεν τιμούνται. Τότε λοιπόν η Κρίμχιλντ απευθύνθηκε
   στους Ούνους πολεμιστές και έταξε ένα μεγάλο δώρο σε όποιον σκοτώσει τον
   Χάγκεν. Οι Βουργουνδοί που υποψιάστηκαν την παγίδα θα εμφανιστούν στο
   δείπνο με τις πανοπλίες τους και αρματωμένοι. Ενώ η γιορτή αρχίζει ομαλά,
   σε μια παραπλήσια σπηλιά, εκεί που μεθοκοπούν οι απλοί στρατιώτες, οι
   Ούνοι θα τραβήξουν τα μαχαίρια και μέσα στο γλέντι θα σκοτώσουν μερικούς
   από τους παρευρισκόμενους Βουργουνδούς στρατιώτες. Το μαντάτο φτάνει και
   στην βασιλική αίθουσα που γιορτάζει ο βασιλιάς με τους καλεσμένους του,
   και κάνει την πορεία της γιορτής να εκτροχιαστεί. Οι Βουργουνδοί για να
   υπερασπιστούν αρπάζουν τον βρεφικό πρίγκηπα και τον σκοτώνουν. Στην μάχη
   ανάμεσα στους Ούνους και τους Βουργουνδούς που θα ξεσπάσει, οι Βουργουνδοί
   θα καταφέρουν να υπερασπιστούν τους εαυτούς τους και να ταμπουρωθούν μέσα
   στην αίθουσα. Ζητούν να τους αφήσουν να φύγουν σώοι, αλλά η Κρίμχιλντ δεν
   δέχεται. Επιμένει να τους αφήσει όλους ελεύθερους, υπό τον όρο της
   παράδοσης του Χάγκεν. Οι Βουργουνδοί δεν δέχονται και προτιμούν να μείνουν
   ενωμένοι ως τον θάνατο. Οι Ούνοι απ'έξω πολιορκούν το κτίριο και του
   βάζουν φωτιά. Οι Βουργουνδοί υπερασπίζονται τους εαυτούς τους έως το τέρμα
   σε μια πολύνεκρη μάχη και σε ολοκληρωτική καταστροφή.

[Επεξεργασία] Κριτική του έργου

   Το έργο Die Nibelungen ήταν η δεύτερη μεγάλη κινηματογραφική επιτυχία του
   Φριτς Λανγκ, ένα από τα πιο εμπορικά κινηματογραφικά έργα της δεκαετίας
   του 1920 και ένας σημαντικός σταθμός στην ιστορία της κινηματογραφίας.
   Είναι έργο πολύπλοκο με οπτικά εφέ και εξαίρετους ηθοποιούς. Εκτός από την
   υψηλή σκηνοθετική ποιότητα και την εξαιρετική ηθοποιία οι κριτικές της
   εποχής εκφράστηκαν επαινετικά γα την μάσκα, τα κουστούμια και τα σκηνικά.

[Επεξεργασία] Εξωτερικοί σύνδεσμοι

     • Κριτική κ.α. για το πρώτο μέρος στο Filmportal.de
     • Κριτική κ.α. για το δεύτερο μέρος στο Filmportal.de
     • http://www.imdb.de/title/tt0015175 Siegfried
     • http://www.imdb.de/title/tt0015174 Kriemhilds Rache

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Die Nibelungen (1924) της Γερμανικής Βικιπαίδειας, η
                      οποία διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9F%CE%B9_%CE%9D%CE%B9%CE%BC%CF%80%CE%B5%CE%BB%CE%BF%CF%8D%CE%BD%CE%B3%CE%BA%CE%B5%CE%BD_(1924)"
   Κατηγορίες: Εξπρεσιονισμός | Γερμανικές ταινίες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Español
     • Suomi
     • Hrvatski
     • Italiano
     • Nederlands
     • Русский

     • Τελευταία τροποποίηση 12:26, 15 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
