   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Αναξίμανδρος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Αναξίμανδρος, (610 π.Χ. - 547 π.Χ.) Ήταν ο
   δεύτερος από τους φυσικούς φιλόσοφους ή
   φυσιολόγους της Ιωνίας, πολίτης της
   Μιλήτου, όπως ο Θαλής, του οποίου άλλωστε
   υπήρξε μαθητής, σύντροφος και διάδοχος
   στη Σχολή του (Ιωνική Σχολή). Λίγα είναι
   γνωστά για τη ζωή και το έργο του. Ο
   Αιλιανός τον αναφέρει ως αρχηγό της
   αποικίας της Μιλήτου στην Αμφίπολη. Οι
   υπολογισμοί του Απολλόδωρου
   υποδεινύουν ως ημερομηνία γέννησής του
   το 610 π.Χ. και το θάνατό του λίγο μετά το 547
   π.Χ.

   Οι πηγές τον αναφέρουν ενίοτε ως
   επιτυχημένο σπουδαστή της Αστρονομίας
   και της Γεωγραφίας και πρώιμο υπέρμαχο
   της ακριβούς επιστήμης. Λέγεται, επίσης,
   ότι εισήγαγε τη χρήση του γνώμονα στην
   αρχαία Ελλάδα και ότι κατασκεύασε χάρτη
   του γνωστού τότε κόσμου.

   Πίνακας περιεχομένων

     * 1 Κοσμογονία - Κοσμολογία - Αστρονομία
     * 2 Μετεωρολογία
     * 3 Άπειρον
     * 4 Γνωστά έργα
     * 5 Προτεινόμενη βιβλιογραφία
     * 6 Δικτυακοί τόποι

[Επεξεργασία] Κοσμογονία - Κοσμολογία -
Αστρονομία

   Ο Αναξίμανδρος, σύμφωνα με τον
   Ψευδο-Πλούταρχο (Στρωματείς 2), εξήγησε
   την δημιουργία του κόσμου εκκινώντας
   από το άπειρο. Από το άπειρο ξεχώρισε μια
   φλόγα και ο νεφελώδης αέρας. Στον πυρήνα
   του νεφελώματος συμπυκνώθηκε η Γη, ενώ
   φλόγα έζωνε τον αέρα. Κατόπιν η πύρινη
   σφαίρα εξερράγη και διαλύθηκε σε
   κύκλους τυλιγμένους από νεφελώδη αέρα.
   Οι κύκλοι απλώθηκαν και σχημάτισαν τα
   ουράνια σώματα. Σύμφωνα με τον Αέτιο, ο
   Αναξίμανδρος θεωρεί πως τα άστρα είναι
   συμπυκνώσεις αερίων και πυρός, που
   δημιουργήθηκαν από περιδινήσεις.

   Στην Αστρονομία, όπως αναφέρει ο
   Διογένης ο Λαέρτιος, ο Αναξίμανδρος
   κατασκεύασε ηλιακά ρολόγια, και όπως
   αναφέρει ο Πλίνιος, υπολόγισε τη λόξωση
   της εκλειπτικής.

   Ο Αναξίμανδρος αποδίδει μια εικόνα της
   Γης, σύμφωνα με την οποία η γη είναι
   κυλινδρική με πλάτος τριπλάσιο από το
   μήκος και οι άνθρωποι κατοικούν στην
   επάνω επιφάνειά της. Δε στηρίζεται
   πουθενά και βρίσκεται στο κέντρο του
   σύμπαντος, απέχοντας ίσα από όλα τα
   σημεία του, (Ψευδο-Πλούταρχος,
   Στρωματείς 2).

   Τελευταίο στάδιο της κοσμογονίας του
   φιλόσοφου, όπως παραδίδεται από τον
   Αριστοτέλη (Μετεωρολογικά 67) είναι η
   αποξήρανση τμημάτων της Γης υπό την
   επίδραση του Ήλιου. Ό,τι απέμεινε από
   αυτή την αρχική αποξήρανση διαμόρφωσε
   τη θάλασσα. Τούτη η βαθμιαία αποξήρανση
   είναι τμήμα μιας κυκλικής διαδικασίας
   που δεν οδηγεί, όμως, στην
   επαναπορρόφηση της γης από το άπειρο.

   Ο Αναξίμανδρος διατύπωσε επίσης και μια
   πρώιμη εξελικτική θεωρία, βάσει της
   οποίας η ζωή εμφανίστηκε -μέσω προφανώς
   της αυτόματης γένεσης εξαιτίας της
   ηλιακής θερμότητας- στον πηλό ή τη λάσπη.
   Τα πρώτα πλάσματα που παρουσιάστηκαν
   ήταν ιχθυόμορφα και τα περιέκλειαν
   κελύφη. Αποβάλλοντας τα κελύφη τα
   πλάσματα αυτά προσαρμόστηκαν βαθμιαία
   στο αέριο περιβάλλον. Ο άνθρωπος
   εμφανίζεται στο τέλος αυτής της
   εξελικτικής βαθμίδας, γεγονός που μας
   οδηγεί στη σκέψη ότι ο φιλόσοφος είδε
   την γένεση του κόσμου και της ζωής ως μια
   ενιαία εξελικτική διαδικασία, που δεν
   απέχει πολύ από τη σύγχρονη εξελικτική
   θεωρία.

   Ο Αναξίμανδρος ακόμη, πίστευε οτι κανένα
   από τα 4 βασικά στοιχεία δεν υπερτερεί
   στον Κόσμο σε σχέση με τα άλλα, και πως
   υπάρχει μια "κοσμική δικαιοσύνη" η οποία
   εξασφαλίζει την ισορροπία αυτή.

[Επεξεργασία] Μετεωρολογία

   Όπως αναφέρει ο Ιππόλυτος, ο
   Αναξίμανδρος πίστευε πως ο άνεμος είναι
   αέρας σε κίνηση, πως οι βροχές
   προέρχονταν από τους ατμούς της Γης, οι
   οποίοι δημιουργούνταν από την εξάτμιση
   των υδάτων λόγω της θερμότητας του
   Ήλιου. Έλεγε πως όταν ο αέρας
   φυλακίζεται μέσα σε πυκνά σύννεφα,
   "σκίζει" τα σύννεφα για να διαφύγει,
   προκαλώντας έντονο θόρυβο, τη βροντή,
   ενώ, όταν ο αέρας συγκρούεται με τα
   σύννεφα, δημιουργούνται οι αστραπές.

[Επεξεργασία] Άπειρον

   Επίκεντρο της φιλοσοφίας του
   Αναξίμανδρου είναι το άπειρον, ένα
   άπειρο όμως που πιθανώς προσλαβάνει δύο
   ερμηνείες:

     * άπειρον α+πέρας = χωρίς τέλος
     * άπειρον α+περάω =αδιαπέραστο

   Σε κάθε περίπτωση φαίνεται πως εννοούσε
   μια πρωταρχική αιτία δίχως όρια στον
   χώρο. Το άπειρον είναι απεριόριστο στον
   χώρο και ποιοτικά ακαθόριστο, καθώς δεν
   προσδιορίζεται μορφικά ως ένα από τα
   τέσσερα στοιχεία. Στο άπειρο ο
   Αναξίμανδρος δεν είδε μόνον την
   πρωταρχική ύλη και την αρχική κατάσταση
   του κόσμου αλλά και την αιτία της
   κοσμικής τάξης. Σε αυτή την πρωταρχική
   ουσία απέδωσε θεϊκές ιδιότητες,
   χαρακτηρίζοντας το άπειρο ως αθάνατον,
   ανώλεθρον και θείον, σύμφωνα με τον
   Σιμπλίκιο (Εις τα Φυσικά 24,13). Η αδυναμία
   της ανθρώπινης διάνοιας να καθορίσει το
   άπειρο ποσοτικά και ποιοτικά το καθιστά
   απεριόριστη πηγή και κατευθυντήρια
   δύναμη του κόσμου.

[Επεξεργασία] Γνωστά έργα

     * Περί της Φύσεως, του οποίου επιβιώνει
       απόσπασμα που αναφέρεται στον
       Σιμπλίκιο. Βέβαια είναι αμφίβολο αν
       αυτός ήταν ο πραγματικός τίτλος του
       έργου, μια και συνηθιζόταν στην
       αρχαιότητα σε ανάλογα έργα να
       αποδίδεται ο συγκεκριμένος τίτλος.

     * Χάρτης του γνωστού κόσμου (χαμένος)

   Ορισμένες από τις ιδέες του
   Αναξίμανδρου διατηρήθηκαν στην (χαμένη)
   ιστορία της φιλοσοφίας του Θεόφραστου,
   οι οποίες μάλιστα αναφέρονται και από
   ύστερους συγγραφείς.

[Επεξεργασία] Προτεινόμενη βιβλιογραφία

     * Windelband W. - Heimsoeth H., Εγχειρίδιο Ιστορίας
       της Φιλοσοφίας, Τομ. Α΄, Μ.Ι.Ε.Τ. (Αθήνα
       2001 δ΄), ISBN 960-250-051-4.
     * Καλογεράκος Ι. - Θανασάς Π. "Οι
       προσωκρατικοί φιλόσοφοι", στο
       Ελληνική Φιλοσοφία και Επιστήμη από
       την Αρχαιότητα έως τον 20ο αιώνα, Ε.Α.Π.,
       (Πάτρα, 2000), ISBN 960-538-290-3.

[Επεξεργασία] Δικτυακοί τόποι

   Wikisource logo
   Στη Βικιθήκη υπάρχει υλικό που έχει
   σχέση με το θέμα:
   Αναξίμανδρος
   Wikiquote logo
   Στα Βικιφθέγματα υπάρχει υλικό σχετικό
   με το άρθρο:
   Αναξίμανδρος
   Commons logo
   Τα Κοινά έχουν πολυμέσα σχετικά με το
   θέμα
   Αναξίμανδρος

     * Αναξίμανδρος στην Internet Encyclopedia of Philosophy
       (Αγγλικά)

   π • σ • ε
                 Προσωκρατικοί φιλόσοφοι
   Θαλής  · Αναξίμανδρος  · Αναξιμένης  ·
   Πυθαγόρας  · Φιλόλαος  · Αρχύτας  ·
   Εμπεδοκλής  · Ηράκλειτος  · Παρμενίδης  ·
   Ζήνων ο Ελεάτης  · Μέλισσος ο Σάμιος  ·
   Ξενοφάνης  · Αναξαγόρας  · Λεύκιππος  ·
   Δημόκριτος  · Πρωταγόρας  · Γοργίας  ·
   Πρόδικος  · Ιππίας  · Φερεκύδης

   Ανακτήθηκε από
   "http://el.wikipedia.org/wiki/%CE%91%CE%BD%CE%B1%CE%BE%CE%AF%CE%BC%CE%B1%CE%BD%CE%B4%CF%81%CE%BF%CF%82"
   Κατηγορίες: Αρχαίοι Έλληνες φιλόσοφοι |
   Προσωκρατικοί φιλόσοφοι | Αρχαίοι
   Μιλήσιοι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * مصرى
     * Azərbaycanca
     * Беларуская
     * Беларуская (тарашкевіца)
     * Български
     * বাংলা
     * Bosanski
     * Català
     * Corsu
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Gàidhlig
     * Galego
     * עברית
     * Hrvatski
     * Magyar
     * Հայերեն
     * Bahasa Indonesia
     * Íslenska
     * Italiano
     * 日本語
     * ქართული
     * 한국어
     * Latina
     * Lëtzebuergesch
     * Limburgs
     * Lietuvių
     * Latviešu
     * Македонски
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * پښتو
     * Português
     * Română
     * Русский
     * Sardu
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * తెలుగు
     * Türkçe
     * Українська
     * اردو
     * 中文

     * Τελευταία τροποποίηση 01:30, 24 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
