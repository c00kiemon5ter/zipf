   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ανδρέας Άθενς

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Ανδρέας Α. Άθενς (αγγλ.: Andrew A. Athens, αρχικό ελληνικό όνομα:
   Ανδρέας Αθανασούλας, του Αριστείδη) είναι Ελληνοαμερικανός επιχειρηματίας
   από το Σικάγο. Διετέλεσε Πρόεδρος του Συμβουλίου Απόδημου Ελληνισμού (ΣΑΕ)
   από την ίδρυσή του το 1995 μέχρι το Δεκέμβριο του 2006, όταν η 6η
   Παγκόσμια Συνέλευση τον ανακήρυξε ομόφωνα Επίτιμο Πρόεδρο.

   Πίνακας περιεχομένων

     • 1 Βιογραφικές πληροφορίες
     • 2 Στα κοινά της ομογένειας
     • 3 Στο ΣΑΕ
     • 4 Τιμητικές διακρίσεις
     • 5 Εξωτερικές συνδέσεις

[Επεξεργασία] Βιογραφικές πληροφορίες

   Γεννήθηκε το 1922 στο Σικάγο των ΗΠΑ από γονείς Έλληνες μετανάστες. Ο
   πατέρας του ονομαζόταν Αριστείδης Αθανασούλας. Είναι παντρεμένος με τη
   Λουίζ, την οποία γνώρισε κατά τη διάρκεια του Β΄ Παγκοσμίου Πολέμου. Έχει
   ένα γιο και μία κόρη, όπως και τέσσερα εγγόνια. Πολέμησε κατά τον Β΄
   Παγκόσμιο Πόλεμο ως λοχαγός του στρατού των ΗΠΑ, στην Ευρώπη και τη Μέση
   Ανατολή. Το 1950 ίδρυσε την Metron Steel Corporation, μια πετυχημένη
   βιομηχανική μονάδα χαλυβουργίας.

[Επεξεργασία] Στα κοινά της ομογένειας

   Παράλληλα με την επιχειρηματική του δράση ασχολήθηκε με τα κοινά της
   ομογένειας σε ποικίλες οργανώσεις. Μεταξύ άλλων ίδρυσε το Ηνωμένο
   Ελληνοαμερικανικό Κογκρέσο (United Hellenic-American Congress- UHAC),
   οργάνωση της οποίας προεδρεύει μέχρι σήμερα. Επίσης, είναι συνιδρυτής της
   Συντονιστικής Επιτροπής Εθνικών Θεμάτων με έδρα την Ουάσιγκτον.

   Υπήρξε ιδρυτής και πρώτος πρόεδρος της οργάνωσης "Ηγεσία των 100"
   (Leadership 100) από το 1986 ως το 1996. Επίσης, έχει διετέλεσει πρόεδρος
   των οργανισμών:

     • Διεθνής Ορθόδοξη Χριστιανική Φιλανθρωπική Οργάνωση (ΙΟСС).
     • Συμβούλιο της Αρχιεπισκοπής της Ελληνικής Ορθοδόξου Εκκλησίας Β. & Ν.
       Αμερικής (1974-1995).
     • Ελληνοαμερικανικό Εμπορικό Επιμελητήριο (Hellenic-American Chamber of
       Commerce), (1991-1997).

[Επεξεργασία] Στο ΣΑΕ

   Το 1995, με την ίδρυση του Συμβουλίου Απόδημου Ελληνισμού (ΣΑΕ), ο Άθενς
   εκλέχτηκε πρόεδρος, θέση στην οποία παρέμεινε επί μία δεκαετία. Επί της
   προεδρίας του ιδρύθηκε το Hellenicare (1997), "Πρόγραμμα
   Ιατροφαρμακευτικής Περίθαλψης και Φιλανθρωπικής Βοήθειας", μέσω του οποίου
   έχουν ιδρυθεί επτά ιατρικά κέντρα σε χώρες της πρώην Σοβιετικής Ένωσης
   (Γεωργία, Ουκρανία, Αρμενία) και στην Αλβανία, στα οποία προσφέρονται
   δωρεάν ιατρικές υπηρεσίες σε ελληνικής καταγωγής πολίτες αλλά και σε
   ντόιπους.

   Το Δεκέμβριο του 2006 αποχώρησε από τη διοίκηση του ΣΑΕ και ανακηρύχτηκε
   Επίτιμος Πρόεδρος του ΣΑΕ. Τον διαδέχθηκε ο αιγυπτιώτης Στέφανος Ταμβάκης.

[Επεξεργασία] Τιμητικές διακρίσεις

   Οι σημαντικότερες διακρίσεις του είναι:

     • Χρυσός Σταυρός του Τάγματος του Φοίνικα, της Ελλάδος (1977).
     • Βραβείο Ellis Island (1977).
     • Μέγας Σταυρός της Τάξης της Τιμής της Κυπριακής Δημοκρατίας (1997)
     • Τιμητικό Μετάλλιο του Αμερικανικού Κογκρέσου (1993)
     • Ανώτατο μετάλλιο της Δημοκρατίας της Γεωργίας (2001)
     • Μετάλλιο του Κοινοβουλίου της Δημοκρατίας της Ουκρανίας (2003)
     • Ιππότης της Τάξης του Θρόνου του Βελγίου (1979)
     • Άρχων της Μεγάλης Εκκλησίας του Χριστού, του Οικουμενικού Πατριαρχείου
     • Ταξίαρχος των Ιπποτών του Πανάγιου Τάφου
     • Βραβείο Ανθρωπίνων Δικαιωμάτων «Αθηναγόρας»
     • Χρυσός Σταυρός της Θεολογικής Σχολής του Τίμιου Σταυρού της
       Αρχιεπισκοπής Αμερικής.
     • Χρυσό Μετάλλιο του Αγίου Βαρνάβα της Εκκλησίας της Κύπρου (1979).

[Επεξεργασία] Εξωτερικές συνδέσεις

     • http://el.sae.gr/?id=13121

   Ανακτήθηκε από
   "http://el.wikipedia.org/wiki/%CE%91%CE%BD%CE%B4%CF%81%CE%AD%CE%B1%CF%82_%CE%86%CE%B8%CE%B5%CE%BD%CF%82"
   Κατηγορίες: Έλληνες βιομήχανοι | Ελληνοαμερικανοί | Γεννήσεις το 1922

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 20:37, 26 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
