   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Γιώργος Ανεμογιάννης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Γιώργος Ανεμογιάννης του Αντωνίου
   ήταν Έλληνας, σπουδαίος σκηνογράφος
   ενδυματολόγος και διακοσμητής.
   Γεννήθηκε στο Ηράκλειο Κρήτης τον
   Δεκέμβριο του 1919. Είχε παρακολουθήσει
   μαθήματα διακοσμητικής στη Kunst Geverbe Schule
   στη Βιέννη και στη συνέχεια φοίτησε στην
   ειδική θεατρική σχολή του Max Reinhart στο
   Reinhardt-seminar και στη Spezialschule fur Buhnenbild του
   καθηγητή Rottmayer στο Πολυτεχνείο της
   Βιέννης. Και από τις τρεις παραπάνω
   σχολές αποφοίτησε με άριστα.

   Στο θεατρικό χώρο της Ελλάδας
   εμφανίσθηκε για πρώτη φορά το 1939 με μια
   έκθεση Σκηνογραφίας στη γκαλερί
   Στρατηγοπούλου. Αμέσως μετά
   σκηνογράφησε το έργο "Το ταξίδι του κ.
   Περισσόν" για το θίασο της Μαρίκας
   Κοτοπούλη. Το 1948 ο Γιώργος Ανεμογιάννης
   ήταν το βασικό στέλεχος στο θίασο
   "Μουσούρης - Μόρντος - Ανεμογιάννης" στα
   έργα "Μποέμ", "Ερωτικό Γαϊτανάκι" κ.ά. Από
   τότε συνεργάσθηκε με όλους σχεδόν τους
   ιδιωτικούς θιάσους της Αθήνας, καθώς και
   με το Εθνικό Θέατρο, την Εθνική Λυρική
   Σκηνή και το Κρατικό Θέατρο Βορείου
   Ελλάδος σε κάθε είδους θεατρικά έργα. Το
   1955 συμμετέχει στο Φεστιβάλ Αθηνών στα
   έργα "Ορφέας" και "Ευριδίκη" του Γκλουκ.

   Ο Γιώργος Ανεμογιάννης σκηνογράφησε και
   σχεδίασε κοστούμια για περισσόερα από 500
   θεατρικά έργα όπως και σε έργα του
   κινηματογράφου και της τηλεόρασης.
   Επίσης έγραψε μελέτες για σκηνογραφία
   και υπήρξε θεατρικός κριτικός σε
   καλλιτεχνικά περιοδικά και στον
   ημερήσιο τύπο. Υπήρξε μέλος του
   Καλλιτεχνικού Επιμελητηρίου και του
   Σωματείου Ελλήνων Τεχνιτών Θεάτρου.
   Είχε αναλάβει επίσης πολλές φορές τη
   διακόσμηση περιπτέρων σε εκθέσεις καθώς
   και σε πολλές διαφημιστικές μακέττες.
   Το 1973 ο Γιώργος Ανεμογιάννης οργάνωσε το
   Μουσείο Αραβαντινού στον Πειραιά και
   πέντε χρόνια μετά, το 1978, το Μουσείο
   Νίκου Καζαντζάκη στη Κρήτη. To 1999 εξέδωσε
   σε πολύ περιορισμένο κύκλο,
   καλλιτεχνικό λεύκωμα των έργων του με
   τον τίτλο "Διαδρομή στο Χρώμα και το
   Όνειρο".

   Ο Γιώργος Ανεμογιάννης μιλούσε επίσης
   γερμανικά και γαλλικά και ήταν μόνιμος
   κάτοικος Παλαιού Φαλήρου Αθηνών. Πέθανε
   στην Αθήνα στις 19 Οκτωβρίου του 2005 και
   κηδεύτηκε στη πατρίδα του στο Ηράκλειο
   όπου και μία πλατεία φέρει σήμερα το
   όνομά του.

[Επεξεργασία] Πηγές

     * "Who's Who 1979", σ.38

   Ανακτήθηκε από
   "http://el.wikipedia.org/wiki/%CE%93%CE%B9%CF%8E%CF%81%CE%B3%CE%BF%CF%82_%CE%91%CE%BD%CE%B5%CE%BC%CE%BF%CE%B3%CE%B9%CE%AC%CE%BD%CE%BD%CE%B7%CF%82"
   Κατηγορίες: Έλληνες σκηνογράφοι |
   Ηρακλειώτες (πόλη) | Γεννήσεις το 1919 |
   Θάνατοι το 2005

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 15:15, 16
       Ιανουαρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
