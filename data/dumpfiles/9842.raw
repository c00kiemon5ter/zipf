   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Πολύγυρος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°22′37″N 23°26′32″E﻿ / ﻿40.3769, 23.4422

                      Πολύγυρος
   Έμβλημα

   ═══════════════════════════════════════════════
   Γεωγραφικό Διαμέρισμα  Μακεδονία
   Περιφέρεια             Κεντρική Μακεδονία
   Νομός                  Χαλκιδικής (πρωτεύουσα)
   Αρ. δημ. διαμερισμάτων 11
   Επίσημος πληθυσμός     10.721 (2001)
   Υψόμετρο               550 m
   Ταχυδρομικός κώδικας   63 100
   Τηλεφωνικός κωδικός    23710
   Δήμαρχος               Θωμάς Καπλάνης
   Δικτυακός τόπος        http://www.poligiros.gr/

   Ο Πολύγυρος είναι πόλη της Κεντρικής Μακεδονίας, πρωτεύουσα του νομού
   Χαλκιδικής και του ομώνυμου δήμου. Βρίσκεται 70 χλμ. ΝΑ της Θεσσαλονίκης
   και είναι χτισμένος στους πρόποδες του όρους Χολομώντα. Σύμφωνα με την
   τελευταία απογραφή, του 2001, το πολεοδομικό συγκρότημα του Πολυγύρου έχει
   6.232 κατοίκους, ενώ ο καποδιστριακός δήμος 10.721.

   Πίνακας περιεχομένων

     • 1 Δήμος Πολυγύρου
     • 2 Ονομασία
     • 3 Ιστορικά στοιχεία
     • 4 Κάτοικοι
     • 5 Πολιτιστική δραστηριότητα
     • 6 Αθλητική δραστηριότητα
     • 7 Αξιοθέατα

          • 7.1 Ναοί

     • 8 Σύνδεσμοι
     • 9 Παραπομπές

[Επεξεργασία] Δήμος Πολυγύρου

   Ο δήμος Πολυγύρου έχει εγγεγραμμένους(πραγματικό) πληθυσμό 10.721
   κατοίκους.

   Το Δημοτικό διαμέρισμα Πολυγύρου (Δ.δ. Πολυγύρου) έχει 6.232 κατοίκους.
   Εδώ ανήκει και ο οικισμός Γερακινή^[1], ο οποίος είναι τουριστικά
   αναπτυγμένος και έχει πολιτιστικό σύλλογο. Στη Γερακινή, που έχει
   νηπιαγωγείο, γίνεται πανηγύρι των Αγίων Θεοδώρων ^[2]

   Το Δ.δ. Πολυγύρου συναποτελούν οι οικισμοί:

     • ο Πολύγυρος [ 5.040 ]
     • οι Καλύβες Πολυγύρου [ 1.136 ]
     • ο Πατελιδάς [ 56 ]

   Στο δήμο συμπεριλαμβάνονται επίσης τα εξής δημοτικά διαμερίσματα:

   Δ.δ. Αγίου Προδρόμου -- ο Άγιος Πρόδρομος [ 452 ]
   Δ.δ. Βραστάμων [ 1.148 ]

     • τα Βράσταμα [ 793 ]
     • το Κελλί [ 110 ]
     • τα Πλανά [ 245 ]

   Δ.δ. Ολύνθου -- η Όλυνθος [ 1.131 ]
   Δ.δ. Παλαιοκάστρου [ 351 ]

     • η Διασταύρωση Παλαιοκάστρου [ 327 ]
     • το Παλαιόκαστρο [ 24 ]

   Δ.δ. Σανών -- τα Σανά [ 337 ]
   Δ.δ. Ταξιάρχου -- ο Ταξιάρχης [ 1.070 ]

[Επεξεργασία] Ονομασία

   Σχετικά με την προέλευση του ονόματος Πολύγυρος υπάρχουν διάφορες
   εικασίες. Πιθανόν ο συνδυασμός των λέξεων πολύ και ιερός να έδωσε τη
   σημερινή ονομασία, εξαιτίας ενός ιερού που υπήρχε στην ευρύτερη περιοχή.
   Μια άλλη παρόμοια εκδοχή αντικαθιστά το ιερός με τη λέξη γερός, λόγω του
   υγιεινού κλίματος της περιοχής ή τη λέξη γέρος, λόγω του μεγάλου ποσοστού
   γερόντων στην περιοχή. Έχει, επίσης, προταθεί και η ετυμολόγηση από το
   όνομα ενός μεγαλογαιοκτήμονα της περιοχής, του Πολύαρου. Μια πέμπτη θεωρία
   αποδίδει την ονομασία στις κλιτύες (πλαγιές) των αλλεπάλληλων λόφων, πάνω
   στους οποίους είναι χτισμένος ο Πολύγυρος.

[Επεξεργασία] Ιστορικά στοιχεία

   Στην περιοχή του Πολυγύρου, ή κατ' άλλους στο χώρο του σημερινού οικισμού,
   εντοπίζεται η αρχαία Απολλωνία, η οποία ήταν μια από τις 32 πόλεις του,
   ιδρυμένου το 432 π.Χ., Κοινού των Χαλκιδέων. Το Κοινό των Χαλκιδέων, με
   πρωτεύουσα πόλη την Όλυνθο, υποτάχθηκε το 379 π.Χ. στους Σπαρτιάτες·
   δεκαετίες αργότερα, το 348 π.Χ., ο Φίλιππος ο Μακεδών υπέταξε την περιοχή
   της Χαλκιδικής στο μακεδονικό βασίλειο. Το 168 π.Χ. η Χαλκιδική ακολούθησε
   τη μοίρα ολόκληρου του ελλαδικού χώρου και υποτάχθηκε στους Ρωμαίους. Η
   πρώτη γραπτή μνεία στον Πολύγυρο εντοπίζεται σε ένα χρυσόβουλλο του
   αυτοκράτορα Νικηφόρου Γ' Βοτανειάτη απευθυνόμενο στη μοναστική κοινότητα
   του Αγίου Όρους, το 1080 μ.Χ.. Το 1430 ο Πολύγυρος κατακτάται από τους
   Οθωμανούς Τούρκους και υπάγεται στην περιφέρεια (σαντζάκ) της
   Θεσσαλονίκης. Οι κάτοικοι του Πολυγύρου συμμετέχουν στη μεγάλη
   επαναστατική κίνηση του 1821 και στις 17 Μαΐου του ίδιου χρόνου εκδιώκουν,
   προσωρινά, την τοπική τουρκική φρουρά. Σ' αυτές τις επιχειρήσεις
   διακρίθηκε ο Πολυγυριώτης Μαυρουδής Παπαγεωργάκης και ο Ιωάννης Σταστάρης
   από τα χασικοχώρια, οι οποίοι συνέχισαν το αγώνα στη Νότια Ελλάδα^[3].
   Σημαντικές προσωπικότητες της επανάστασης από τον Πολύγυρο ήταν ο Γεώργιος
   Χρυσηίδης και ο ιατροχειρούργος Χρήστος Νικολαΐδης^[4]^[5]. Ανάλογη
   δραστηριότητα επέδειξαν οι Πολυγυρινοί και κατά την επανάσταση του 1854
   υπό τον Τσάμη Καρατάσο. Τελικά, έπειτα από 482 χρόνια οθωμανικής κατοχής,
   ο Πολύγυρος απελευθερώνεται στις 2 Νοεμβρίου του 1912 από τον ελληνικό
   στρατό και άμεσα ενσωματώνεται στο ελληνικό κράτος.

[Επεξεργασία] Κάτοικοι

   Οι κάτοικοι του Πολυγύρου ασχολούνται κυρίως με τη γεωργία και την
   κτηνοτροφία. Βασικότερα γεωργικά προϊόντα είναι το ελαιόλαδο και η
   χονδροελιά Χαλκιδικής, ενώ κυριαρχεί η εκτροφή αιγοπροβάτων. Αξιοσημείωτος
   είναι και ο αριθμός των δημόσιων υπαλλήλων, καθώς ο Πολύγυρος, ως
   πρωτεύουσα νομού, φιλοξενεί τις νομαρχιακές υπηρεσίες, τις δικαστικές και
   αστυνομικές αρχές, το νοσοκομείο Χαλκιδικής και τα τοπικά ασφαλιστικά
   ταμεία. Στον Πολύγυρο, επίσης, λειτουργούν νηπιαγωγεία, δημοτικά,
   γυμνάσιο, λύκειο, ΕΠΑΛ/ΕΠΑΣ και ΣΕΚ.

[Επεξεργασία] Πολιτιστική δραστηριότητα

   Το Αρχαιολογικό Μουσείο Πολυγύρου περιλαμβάνει εκθέματα προερχόμενα από
   ολόκληρη τη χερσόνησο της Χαλκιδικής, που καλύπτουν τόσο τα προϊστορικά
   χρόνια, όσο και τη γεωμετρική, την αρχαϊκή, την κλασική, την ελληνιστική
   και τη ρωμαϊκή περίοδο. Εκεί εκτίθενται και τα ευρήματα από τις ανασκαφές
   στο χώρο της αρχαίας Ολύνθου.

   Στην πόλη υπάρχει επίσης Λαογραφικό Μουσείο, που στεγάζεται στην οικία
   Καραγκάνη και περιλαμβάνει μεταξύ άλλων παραδοσιακές φορεσιές, αγροτικά
   εργαλεία και την αναπαράσταση του αστικού σπιτιού των αρχών του εικοστού
   αιώνα (στον πρώτο όροφο του μουσείου).

   Στον Πολύγυρο δραστηριοποιείται λαογραφικός σύλλογος, που εκδίδει
   διμηνιαίο περιοδικό, πολιτιστικός σύλλογος καθώς και ποντιακός. Ο
   εορτασμός της Αποκριάς προσελκύει επισκέπτες από την ευρύτερη περιοχή.
   Λειτουργεί, επίσης, δημοτικός ραδιοφωνικός σταθμός (90.8 )

   Από το 2009 διεξάγεται το θερινο Φεστιβαλ Πολυγύρου . Περιλαμβάνει
   εκδηλώσεις με θεατρικές παραστάσεις , συναυλίες ,teenwave και beach volley
   .

[Επεξεργασία] Αθλητική δραστηριότητα

   [IMG]
   [IMG]
   Το έμβλημα της Νίκης Πολυγύρου
   [IMG]
   [IMG]
   Ο θυρεός του σκοπευτικού ομίλου

   Η Νίκη Πολυγύρου είναι η τοπική ομάδα ποδοσφαίρου και αγωνίζεται στην
   Εθνική Ερασιτεχνική κατηγορία.

   Στο μπάσκετ, ο Αθλητικός Όμιλος Πολυγύρου αγωνίζεται στο βόρειο όμιλο της
   Γ' Εθνικής Κατηγορίας.

   Επίσης,ο Σκοπευτικός Όμιλος Χαλκιδικής(ΣΚΟΧΑΛΚ) με έδρα τον Πολύγυρο
   κατέκτησε το πανελλήνιο πρωτάθλημα πήλινου στόχου το 2007 συγκεντρώνοντας
   420,5 βαθμούς ενώ 2 αθλητές του διακρίθηκαν με τις επιδόσεις τους.Ο
   Αυγερινός Μάριος κατέκτησε την τέταρτη θέση στην Α' κατηγορία ανδρών με 49
   βαθμούς και ο Μουταφτσής Αλέξανδρος την πρώτη θέση στην κατηγορία των
   εφήβων με 68 βαθμούς.

   Είναι ο μοναδικός σύλλογος της Χαλκιδικής που κατέκτησε πανελλήνιο
   πρωτάθλημα στο σύνολο των Ολυμπιακών αθλημάτων.

[Επεξεργασία] Αξιοθέατα

  [Επεξεργασία] Ναοί

   Οι εκκλησίες της πόλης είναι ιστορικής σημασίας και πολλές από αυτές έχουν
   ενδιαφέρουσες τοιχογραφίες. Ο ναός του Αγίου Μόδεστου περιέχει την εικόνα
   του Αγίου (περ. 16ος αιώνας), την οποία φιλοτέχνησαν μοναχοί από το Άγιο
   Όρος. Ο βυζαντινός ναός της Μεταμόρφωσης έχει τοιχογραφίες και είναι
   κτισμένος σε χώρο που στέγαζε φυλακές παλαιότερα. Ο ναός του Αγίου
   Γεωργίου χρονολογείται από την εποχή της Τουρκοκρατίας και η αρχιτεκτονική
   του παρέμεινε αναλλοίωτη. ^[6]. Εξίσου σημαντική είναι και η εκκλησία του
   Αγίου Δημητρίου, από το 1871 στην τοποθεσία Μπάρες. Ο εν λόγω ναός
   πιστεύεται ότι ήταν εκκλησία παλιού οικισμού των Πολυγυρινών. Στον
   Πολύγυρο υπάρχουν και ξωκλήσια, όπως του Προφήτη Ηλία.

[Επεξεργασία] Σύνδεσμοι

     • Δήμος Πολυγύρου
     • Νομαρχία Χαλκιδικής
     • Αρχαιολογικό Μουσείο Πολυγύρου

[Επεξεργασία] Παραπομπές

    1. ↑ e-city.gr, Πληροφορίες για τη Γερακινή
    2. ↑ Πανηγύρια στο Δήμο Πολυγύρου
    3. ↑ ιστολόγιο, Δουμπιά - Ιστορία
    4. ↑ Οι εις τα μητρώα των αγωνιστών του '21 αναγραφόμενοι Mακεδόνες
    5. ↑ Γορτύνιοι εμπειρικοί γιατροί του 1821, Ν. Σχίζα, καθηγητή
       παθολογίας, ταξιάρχου ε.α.
    6. ↑ Μνημεία της Χαλκιδικής

   π • σ • ε
                   Δημοτικά Διαμερίσματα του Δήμου Πολυγύρου
   Πολύγυρος  · Άγιος Πρόδρομος  · Βράσταμα  · Όλυνθος  · Παλαιόκαστρο  ·
   Σανά  · Ταξιάρχης

   π • σ • ε
                           Δήμοι του νομού Χαλκιδικής
   Πολυγύρου · Ανθεμούντα · Αρναίας · Ζερβοχωρίων · Καλλικράτειας ·
   Κασσάνδρας · Μουδανιών · Ορμύλιας · Παλλήνης · Παναγίας · Σιθωνίας ·
   Σταγείρων-Ακάνθου · Τορώνης · Τρίγλιας

   π • σ • ε
                          Έδρες νομαρχιών της Ελλάδας
   Άγιος Νικόλαος  · Αθήνα  · Αλεξανδρούπολη  · Άμφισσα  · Αργοστόλι  · Άρτα
    · Βέροια  · Βόλος  · Γρεβενά  · Δράμα  · Ελευσίνα  · Έδεσσα  · Ερμούπολη
    · Ζάκυνθος  · Ηράκλειο  · Ηγουμενίτσα  · Θεσσαλονίκη  · Ιωάννινα  ·
   Κέρκυρα  · Κόρινθος  · Καλαμάτα  · Καρδίτσα  · Καρπενήσι  · Καστοριά  ·
   Κατερίνη  · Καβάλα  · Κιλκίς  · Κομοτηνή  · Κοζάνη  · Λαμία  · Λάρισα  ·
   Λευκάδα  · Λιβαδειά  · Μεσολόγγι  · Μυτιλήνη  · Ναύπλιο  · Ξάνθη  ·
   Παλλήνη  · Πάτρα  · Πειραιάς  · Πολύγυρος  · Πρέβεζα  · Πύργος  · Ρέθυμνο
    · Ρόδος  · Σάμος  · Σέρρες  · Σπάρτη  · Τρίκαλα  · Τρίπολη  · Φλώρινα  ·
   Χαλκίδα  · Χανιά  · Χίος

   Ανακτήθηκε από
   "http://el.wikipedia.org/wiki/%CE%A0%CE%BF%CE%BB%CF%8D%CE%B3%CF%85%CF%81%CE%BF%CF%82"
   Κατηγορίες: Νομός Χαλκιδικής | Πολύγυρος | Κωμοπόλεις του νομού Χαλκιδικής

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Deutsch
     • English
     • Hrvatski
     • Italiano
     • 日本語
     • Latina
     • Nederlands
     • ‪Norsk (nynorsk)‬
     • Polski
     • Română
     • Русский
     • Srpskohrvatski / Српскохрватски
     • Simple English
     • Српски / Srpski
     • Українська
     • Winaray

     • Τελευταία τροποποίηση 01:26, 26 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
