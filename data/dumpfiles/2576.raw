   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Ανθισμένη αμυγδαλιά

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Αυτό το άρθρο αφορά το ποιήμα. Για
           για την ομώνυμη ταινία, δείτε:
           Ανθισμένη αμυγδαλιά (ταινία).

   Το νεο-κλασσικό σήμερα, δημώδες σχεδόν
   για τους μεγαλύτερους σε ηλικία,
   τραγούδι της "ανθισμένης αμυγδαλιάς"
   γράφτηκε από τον Γεώργιο Δροσίνη και
   δημοσιεύθηκε για πρώτη φορά στο
   σατυρικό «Ραμπαγιάς» το 1882. Ο συνθέτης
   του αν και παραμένει άγνωστος, εικάζεται
   όμως, ότι θα πρέπει να ήταν κάποιος
   Επτανήσιος. Εκείνο που ίσως έχει και
   κάποια ιστορική αξία είναι το γεγονός
   ότι ο άγνωστος συνθέτης του, το
   μελοποίησε κατά τη διάρκεια της
   επιστράτευσης του 1885 με αποτέλεσμα πολύ
   γρήγορα να διαδοθεί από τους στρατιώτες
   σε όλη την Ελλάδα.

   Το ποίημα αυτό το έγραψε ο Δροσίνης σε
   νεαρή ηλικία όταν ακόμη δημοσίευε τους
   στίχους του με το ψευδώνυμο Αράχνη για
   μια χαριτωμένη μαθήτρια του Αρσάκειου,
   εξαδέλφη του, που πράγματι συνέβη να
   κουνήσει την ανθισμένη νεραντζιά του
   κήπου του και να πέσουν τα άνθη επάνω
   της. Και βέβαια ποιητικά αλλά και
   συμβολικά η νεραντζιά έγινε αμυγδαλιά.

   Οι στίχοι του ποιήματος συγκινούν
   περισσότερο με τις απλές εικόνες, τα
   ερωτικά συναισθήματα και την αντίθεση
   νεότητας – γήρατος σε μια φιλοσοφική
   σύνθεση. Η δε μουσική του αλλά και η
   εκτέλεσή του και σε τετραφωνία είχαν ως
   αποτέλεσμα να αποτελέσει το
   προσφιλέστερο «μελώδημα» της εποχής και
   για αρκετές 10ετίες της κάθε συμποτικής
   συγκέντρωσης ή «μουσικής οικιακής
   εσπερίδας».

[Επεξεργασία] Οι στίχοι

   Παραθέτονται οι πρωτότυποι στίχοι του
   ποιήματος με την ορθογραφία της εποχής,
   που με τη πάροδο του χρόνου πολλοί
   άδοντες αυτούς ευνόητο είναι να
   παραφθείρουν:

   Ετίναξε την ανθισμένη αμυγδαλιά (δις)
   με τα χεράκια της
   και γέμισ' από τ΄ άνθη η πλάτη, η αγκαλιά
   και τα μαλλάκια της.
   Και γέμισ' από τ΄ άνθη...

   Αχ, χιονισμένη σαν την είδα την τρελή
   (δις)
   γλυκά τη φίλησα
   της τίναξα όλα τ' άνθη από την κεφαλή
   κι έτσι της μίλησα:
   Της τίναξα όλα τ' άνθη...

   "Τρελή, να φέρης στα μαλλιά σου τη χιονιά
   (δις)
   τι τόσο βιάζεσαι;
   Μόνη της θάρθη η άγρια βαρυχειμωνιά,
   δεν το στοχάζεσαι;
   Μόνη της θάρθη...

   "Του κάκου τότε θα θυμάσαι τα παληά (δις)
   τα παιγνιδάκια σου
   θάσαι γρηά με κάτασπρα μαλλιά
   και τα γυαλάκια σου.
   θάσαι γρηά...

   Το τραγούδι αυτό μεταφράστηκε σε πολλές
   ξένες γλώσσες, έχει φωνογραφηθεί σε
   πολλές εκτελέσεις από διάφορους
   τραγουδιστές και ιδιαίτερα από
   χορωδίες.

   Ανακτήθηκε από
   "http://el.wikipedia.org/wiki/%CE%91%CE%BD%CE%B8%CE%B9%CF%83%CE%BC%CE%AD%CE%BD%CE%B7_%CE%B1%CE%BC%CF%85%CE%B3%CE%B4%CE%B1%CE%BB%CE%B9%CE%AC"
   Κατηγορίες: Ιστορία τραγουδιών |
   Λαογραφία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 13:18, 9 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
