   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Δημήτριος Δημητρίου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Δημήτριος Δημητρίου (1811-1872) ήταν
   Έλληνας Μακεδόνας ο οποίος διακρίθηκε
   στην Κροατία για την πνευματική και
   πολιτική του δραστηριότητα.

   Πίνακας περιεχομένων

     * 1 Βίος
     * 2 `Εργο
     * 3 Χαρακτηριστικά του έργου του
     * 4 Προτεινόμενη βιβλιογραφία
     * 5 Πηγές

[Επεξεργασία] Βίος

   Γεννήθηκε την 21η Ιουλίου 1811 στο Ζάγκρεμπ
   της Κροατίας, όπου και πέθανε την 24η
   Ιουνίου 1871. Η καταγωγή του ήταν απο τη
   Σιάτιστα της Δυτικής Μακεδονίας, από
   όπου οι γονείς του έφυγαν κατά το έτος
   1790. Ο πατέρας του (-1828) λεγόταν Θεόδωρος, η
   μητέρα του (-1836) Αφρατή, και οι αδερφές
   του Ελισάβετ, Μαρία, Αλεξάνδρα και Ρόζα.

   Σπούδασε Φιλοσοφία στο Ζάγκρεμπ απο το
   1827 μέχρι το 1828 και μετά Ιατρική στο
   Γκράτς, στη Βιέννη και στην Πάδοβα. Εκεί
   το 1836 ανακηρύχτηκε διδάκτωρ της
   Ιατρικής. Εγκαταλείπει όμως το
   επάγγελμα αυτό και απο το 1841 αφοσιώνεται
   στη Φιλολογία και στο θέατρο. Απο το 1850
   και μετά διετέλεσε συντάκτης της
   εφημερίδας Narodne Novine (Εθνική Εφημερίς) και
   διευθυντής δραματολογίου στο θέατρο του
   Ζάγκρεμπ. Κατά καιρούς ήρθε σε στενή
   επαφή και πατριωτική φιλία με τον
   Λουδοβίκο Γκάι, ο οποίος ήθελε να ενώσει
   όλους τους Γιουγκοσλάβους σε μια
   εθνότητα.

   Η συμβολή του Δημητρίου ήταν μεγάλη,
   ιδίως στην πνευματική και πολιτική ζωή
   της Κροατίας. Τιμάται για την εθνική
   αφύπνιση του κροατικού λαού, την επιβολή
   της κροατικής γλώσσας στη λογοτεχνία
   και τη δημιουργία του Εθνικού Θεάτρου
   της Κροατίας.

   Προς τιμή του, το όνομα του Δημητρίου
   αναγράφεται δεύτερο στην τιμητική πλάκα
   των ιδρυτών του μεγαλοπρεπούς Εθνικού
   Θεάτρου του Ζάγκρεμπ, και η προτομή του
   κοσμεί το προαύλιο του θεάτρου αυτού.

[Επεξεργασία] `Εργο

    1. «Βιργινία». Δράμα γραμμένο στα
       νεοελληνικά, 1827.
    2. Διάφορα διηγήματα στην κροατική
       γλώσσα. Περιοδικο Almanch Iskra, 1841.
    3. Grobnicko polje («Η πεδιάδα των τάφων»).
       Θεατρικό έργο στην κροατική γλώσσα.
    4. Teute (Τεύτα). Θεατρικό έργο στην
       κροατική γλώσσα.
    5. Διάφορα ποιήματα στην κροατική
       γλώσσα. Εφημερίδες Danica και Narodne Novine.
    6. Ποιητική συλλογή στα Ελληνικά.
       Εταιρεία Μακεδονικών Σπουδών,
       επιμέλεια Κλεόβουλου Τσούρκα.

[Επεξεργασία] Χαρακτηριστικά του έργου του

   Τα έργα του Δημητρίου δείχνουν επιρροές
   απο τον Βύρωνα. Περιέχουν σκηνές
   παρμένες απο τη Ρώμη, εξυμνούν τις νίκες
   των Κροατών κατά των Τατάρων και
   Φράγκων. Στο «Τεύτα» προβάλει τους
   αγώνες της βασίλισσας αυτής των
   Ιλλυριών εναντίων των Ρωμαίων. Ο
   Δημητρίου μάλλον πολύ θα ήθελε να λάβει
   μέρος στις μάχες του ελληνικού
   απελευθερωτικού αγώνα, τον οποίο
   παρακολουθούσε θερμώς καθώς και την
   Ελληνική εποποιία του '21 απο τη μακρινή
   χώρα όπου ζούσε.

[Επεξεργασία] Προτεινόμενη βιβλιογραφία

    1. "Σιατιστέων μνήμη", λεύκωμα συλλόγου
       Σιατιστέων Θεσσαλονίκης, Θεσσαλονίκη
       1972.

[Επεξεργασία] Πηγές

     * Για το αρχικό κείμενο
       χρησιμοποιήθηκαν πληροφορίες από το
       άρθρο του Ιωάννη Παπαδριανού απο τη
       «Σιατιστέων μνήμη».

   Ανακτήθηκε από
   "http://el.wikipedia.org/wiki/%CE%94%CE%B7%CE%BC%CE%AE%CF%84%CF%81%CE%B9%CE%BF%CF%82_%CE%94%CE%B7%CE%BC%CE%B7%CF%84%CF%81%CE%AF%CE%BF%CF%85"
   Κατηγορίες: Έλληνες λογοτέχνες | Κροάτες
   συγγραφείς | Γεννήσεις το 1811 | Θάνατοι το
   1872

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 01:33, 3 Νοεμβρίου
       2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
