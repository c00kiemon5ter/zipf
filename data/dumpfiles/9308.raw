   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Σουίνγκ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το σουίνγκ (swing) είναι ένα είδος της τζαζ μουσικής που έγινε αυτόνομο
   και αναγνωρίσιμο στυλ κατά τη δεκαετία του 1930 στις Η.Π.Α. Αποτελεί
   ουσιαστικά ένα ενδιάμεσο σταθμό ανάμεσα στην παραδοσιακή και στη μοντέρνα
   τζαζ. Η ονομασία του προέρχεται από το αγγλικό ρήμα swing, που σημαίνει
   κουνιέμαι, αιωρούμαι, ακριβώς γιατί η μουσική ήταν εύθυμη και ρυθμική και
   γιατί συνδυαζόταν με τον αντίστοιχο χορό που απαιτούσε ευκινησία.

[Επεξεργασία] Ιστορία

   Το είδος του σουίνγκ πρωτοεμφανίστηκε μετά το 1920 στο Σικάγο, στις
   μεγάλες ορχήστρες νέγρων και κυρίως του Κάουντ Μπέζι και της Μαίρη Λου
   Γουίλλιαμς. Μετά το 1930 όμως πλήθαιναν οι μεγάλες ορχήστρες και οι λευκοί
   άρχισαν να αντιγράφουν τη μουσική των μαύρων. Η μουσική καλλιέργεια των
   λευκών τους έκανε νά διαμορφώσουν ένα άλλο είδος τζαζ με στοιχεία
   ευρωπαϊκής μουσικής. Από τότε μέχρι σήμερα δεν έπαψαν οι επιδράσεις, είτε
   προέρχονταν από την κλασική μουσική είτε από την ξένη λαϊκή. Χάρη στο
   σουίνγκ, όμως, άνοιξαν οι ορίζοντες της τζαζ και άρχισε η διάδοση της και
   εξω από την Αμερική.

   Από το 1935 μέχρι το 1945 όλες oι ορχήστρες έπαιζαν σουίνγκ, η νεολαία
   χόρευε τον αντίστοιχο χορό, το ραδιόφωνο μετέδιδε προγράμματα τζαζ ενώ
   παράλληλα γίνονταν κοντσέρτα και περιοδείες. Επιπλέον, ο Μπένι Γκούντμαν
   είχε στεφθεί βασιλιάς του σουίνγκ ενώ ονομαστές ορχήστρες ήταν αυτές των
   αδελφών Τόμμυ & Τζίμμυ Ντόρσεϋ και του Γκλεν Μίλλερ.

   Μέσα από τις μεγάλες ορχήστρες του σουίνγκ, ξεπήδησαν πολλοί μουσικοί που
   έδωσαν ώθηση στους νεώτερους να καινοτομήσουν ριζικά στη τζαζ, προκαλώντας
   τη βαθμιαία μετάβαση από τις παλιές μορφές προς τις νεότερες. Μεγάλες
   προσωπικότητες αυτής της «μετάβασης» είναι ο Τσάρλι Κρίστιαν στην κιθάρα,
   ο Λέστερ Γιανγκ στο τενόρο σαξόφωνο, ο Τζίμμυ Μπλάντον στο μπάσο και ο Ρόυ
   Έλντριτζ στην τρομπέτα.

   Στην εποχή του σουίνγκ θα πρέπει να αναφερθεί και ένας πολύ σπουδαίος
   συνθέτης και πιανίστας, ο Ντιούκ Έλλινγκτον, παρόλο που δεν ανήκει
   ολοκληρωτικά σε κανένα στυλ. Έγινε πολύ γνωστός με τη συμβολή του στη
   δημιουργία της διασκευασμένης τζαζ για μεγάλη ορχήστρα, χαρακτηριστικό της
   περιόδου του σουίνγκ. Ο Ντιούκ Έλλιγκτον είναι αναμφίβολα από τους
   σημαντικότερους μουσικούς σε όλη την ιστορία της τζαζ καθώς η ζωή του
   συμβαδίζει με τη γένεση και την ανάπτυξη της. Η μουσική του αποτελεί μια
   σύζευξη της παραδοσιακής και της μοντέρνας τζαζ κατά ένα μοναδικό τρόπο.

   Στα χρόνια του σουίνγκ εμφανίζονται και οι σημαντικότερες τραγουδίστριες
   και τραγουδιστές της τζαζ: η Έλλα Φιτζέραλντ, η Μπίλλι Χόλιντεϋ, η Ανίτα Ό
   Ντέυ, ο Φρανκ Σινάτρα, ο Τζίμμυ Ράσσιγκ κ.ά.

   Ένας συνδυασμός του σουίνγκ με την αφρο-κουβανέζικη μουσική σχημάτισε το
   Μάμπο και επηρέασε ορχήστρες όπως του Τίτο Πουέντε ενώ και οι ορχήστρες
   σουίνγκ συνήθιζαν να παίζουν κομμάτια σε αυτούς τους ρυθμούς.

   Ένα από τα θετικά στοιχεία του σουίνγκ ως μουσικό είδος αποτελεί το
   γεγονός ότι χρησιμοποίησε στις ορχήστρες λευκούς και νέγρους μουσικούς
   μαζί. Αυτό ήταν μια νίκη στις φυλετικές διακρίσεις των Αμερικανών και στην
   επιμονή τους να θεωρούν την τζαζ μουσική μόνο των νέγρων.

[Επεξεργασία] Μουσικά δείγματα

     • Begin the Beguine -- σύνθεση του Artie Shaw που σημείωσε επιτυχία
     • Jumpin' at the Woodside -- σύνθεση ερμηνευμένη από την ορχήστρα του
       Count Basie
     • And the Angels Sing --σύνθεση των Μπένι Γκούντμαν και Μάρθα Τίλτον

[Επεξεργασία] Εξωτερικοί σύνδεσμοι

     • http://www.swingmusic.net/
     • http://www.swing-music.com/

   π • σ • ε
                                      Τζαζ
   Ράγκταϊμ  · Τζαζ Νέας Ορλεάνης  · Ντίξιλαντ  · Μπούγκι  · Σουίνγκ  ·
   Μπίμποπ  · Κουλ τζαζ  · Χαρντ μποπ  · Φρι τζαζ  · Φιούζον  · Άσιντ τζαζ  ·
   Έθνο-τζαζ  · Λάτιν τζαζ

   Ανακτήθηκε από
   "http://el.wikipedia.org/wiki/%CE%A3%CE%BF%CF%85%CE%AF%CE%BD%CE%B3%CE%BA"
   Κατηγορία: Τζαζ μουσική

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская
     • Български
     • Català
     • Česky
     • Dansk
     • Deutsch
     • English
     • Español
     • فارسی
     • Suomi
     • Français
     • Galego
     • עברית
     • Hrvatski
     • Magyar
     • Italiano
     • 日本語
     • Lietuvių
     • Latviešu
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Português
     • Русский
     • Slovenščina
     • Svenska
     • ไทย
     • Türkçe

     • Τελευταία τροποποίηση 16:17, 10 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
