   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Οδοντιατρική Σχολή

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Η Οδοντιατρική Σχολή είναι ένα Ανώτατο
   Εκπαιδευτικό Ίδρυμα. που ανήκει στις
   Σχολές Επιστημών Υγείας (Σ.Ε.Υ.), μαζί με
   τις Ιατρικές, Κτηνιατρικές και
   Φαρμακευτικές Σχολές. Στόχος η
   εκπαίδευση οδοντιάτρων που θα
   στελεχώσουν το Δημόσιο Σύστημα Υγείας ,
   είτε θα δράσουν στον ιδιωτικό τομέα. Η
   διάρκεια φοίτησης είναι πενταετής.

   Πίνακας περιεχομένων

     * 1 Τμήματα
     * 2 Οδοντιατρική Σχολή Αθηνών

          * 2.1 Διοίκηση
          * 2.2 Ακαδημαϊκό Έτος 2007-2008
          * 2.3 Ακαδημαϊκό Έτος 2008-2009
          * 2.4 Εκπαιδευτικοί Τομείς
          * 2.5 Προπτυχιακό Πρόγραμμα Σπουδών
          * 2.6 Μεταπτυχιακά προγράμματα
          * 2.7 Πληροφορίες Ασθενών
          * 2.8 Νοσήλια
          * 2.9 Αθλητική δραστηριότητα

     * 3 Οδοντιατρική Σχολή Θεσσαλονίκης
     * 4 Εξωτερικός σύνδεσμος

[Επεξεργασία] Τμήματα

   Στην Ελλάδα θεσμοθετημένα τμήματα
   Οδοντιατρικής υπάρχουν στην Αθήνα
   (Καποδιστριακό Πανεπιστήμιο) , στη
   Θεσσαλονίκη (Αριστοτέλειο Πανεπιστήμιο)
   και στη Λάρισα (το οποίο όμως δε
   λειτουργεί).

[Επεξεργασία] Οδοντιατρική Σχολή Αθηνών

  [Επεξεργασία] Διοίκηση

   Η Οδοντιατρική Σχολή Αθηνών διοικείται
   από τη Γενική Συνέλευση, το Διοικητικό
   Συμβούλιο, τον Πρόεδρο της Σχολής και τη
   Γραμματεία.

   Η Γενική Συνέλευση απαρτίζεται από τον
   Πρόεδρο, τους Διευθυντές Τομέων, τους
   εκπροσώπους Δ.Ε.Π. των Τομέων, τους
   εκπροσώπους των μη διδακτόρων και τους
   εκπροσώπους των φοιτητών.

   Η θητεία του Προέδρου και του Αναπληρωτή
   Προέδρου είναι διετής, ενώ των άλλων
   μελών της Γ.Σ. ετήσια, και αρχίζει από την
   1η Σεπτεμβρίου του Πανεπιστημιακού
   έτους.

   Το Διοικητικό Συμβούλιο απαρτίζεται από
   τον Πρόεδρο και τον Αναπληρωτή Πρόεδρο
   της Σχολής, τους Διευθυντές Τομέων, δύο
   προπτυχιακούς και έναν εκπρόσωπο των
   μεταπτυχιακών φοιτητών καθώς και
   εκπρόσωπο του Ε.Ε.ΔΙ.Π. ή Ε.Τ.Ε.Π. ή των
   βοηθών-επιμελητών-επιστημονικών
   συνεργατών. (Ο Εκπρόσωπος Ε.Ε.ΔΙ.Π.,
   Ε.Τ.Ε.Π. ή των
   βοηθών-επιμελητών-επιστημονικών
   συνεργατών μετέχει στο Δ.Σ. μόνον όταν
   υπάρχουν θέματα που αφορούν τον Κλάδο).

  [Επεξεργασία] Ακαδημαϊκό Έτος 2007-2008

     * Πρόεδρος

   Καθηγητής Αστέριος Δουκουδάκης

     * Αναπληρωτής Πρόεδρος

   Καθηγητής Κωνσταντίνος Τσιχλάκης

     * Διευθυντές Τομέων

   1) Κοινωνικής Οδοντιατρικής: Καθηγήτρια
   Ευαγγελία Παπαγιαννούλη - Λασκαρίδη 2)
   Οδοντικής Παθολογίας & Θεραπευτικής:
   Καθηγητής Γεώργιος Βουγιουκλάκης 3)
   Προσθετολογίας: Αναπληρωτής Καθηγητής
   Αλκιβιάδης Ζήσης 4) Παθολογίας και
   Χειρουργικής του Στόματος: Καθηγήτρια
   Αικατερίνη Νικοπούλου-Καραγιάννη 5)
   Βασικών Επιστημών και Βιολογίας του
   Στόματος: Καθηγητής Γεώργιος Ηλιάδης

  [Επεξεργασία] Ακαδημαϊκό Έτος 2008-2009

  [Επεξεργασία] Εκπαιδευτικοί Τομείς

   Η Οδοντιατρική περιλαμβάνει πέντε
   Τομείς, που ο καθένας συνίσταται από
   Εργαστήρια/Κλινικές, με διάφορα
   Γνωστικά Αντικείμενα και Μονάδες το
   καθένα εξ΄ αυτών. Οι Τομείς είναι της
   Κοινωνικής Οδοντιατρικής, Οδοντικής
   Παθολογίας & Θεραπευτικής,
   Προσθετολογίας, Παθολογίας &
   Χειρουργικής Στόματος, Βασικών
   Επιστημών & Βιολογίας Στόματος.
   Πρόσθετα, λειτουργεί ως ανεξάρτητη, η
   Μονάδα Οστεοενσωματούμενων
   Εμφυτευμάτων (Μ.Ο.Ε.).

   Τομέας Κοινωνικής Οδοντιατρικής

     * Εργαστήριο Ορθοδοντικής
     * Εργαστήριο Παιδοδοντιατρικής
     * Εργαστήριο Προληπτικής & Κοινωνικής
       Οδοντιατρικής

   Τομέας Οδοντικής Παθολογίας &
   Θεραπευτικής

     * Εργαστήριο Οδοντικής Χειρουργικής
     * Εργαστήριο Ενδοδοντίας
     * Εργαστήριο Περιοδοντολογίας
     * Τομέας Προσθετολογίας
     * Εργαστήριο Προσθετικής
     * Κλινική Αντιμετώπισης
       Στοματοπροσωπικού Πόνου

   Τομέας Παθολογίας & Χειρουργικής
   Στόματος

     * Εργαστήριο Στοματολογίας
     * Κλινική Στοματικής & Γναθοπροσωπικής
       Χειρουργικής
     * Κλινική Διαγνωστικής & Ακτινολογίας
       Στόματος
     * Κλινική Νοσοκομειακής Οδοντιατρικής

   Τομέας Βασικών Επιστημών & Βιολογίας
   Στόματος

     * Εργαστήριο Βιοϋλικών

   Εργαστήριο Βασικών Ιατροβιολογικών
   Επιστημών

     * Εργαστήριο Βιολογίας Στόματος

   Ανεξάρτητες Μονάδες - Κλινικές

     * Μονάδα Οστεοενσωματούμενων
       Εμφυτευμάτων

  [Επεξεργασία] Προπτυχιακό Πρόγραμμα
  Σπουδών

   Στόχοι του Προγράμματος Σπουδών 1.
   Βιολογικές βάσεις 2. Προληπτική
   κατεύθυνση 3. Κοινωνική ευαισθησία 4.
   Έφεση για συνεχή ενημέρωση και βελτίωση

  [Επεξεργασία] Μεταπτυχιακά προγράμματα

   Για την επιτυχή ολοκλήρωση ενός
   μεταπτυχιακού προγράμματος ο
   μεταπτυχιακός φοιτητής πρέπει να
   συγκεντρώσει τις απαιτούμενες εκ του
   Προγράμματος Διδακτικές Μονάδες (ΔΜ) που
   αναφέρονται στο ΦΕΚ, ανάλογα με το ΜΠΕ
   στο οποίο ανήκει.

   Τα μεταπτυχιακά μαθήματα των ΜΠΕ
   διακρίνονται στις εξής κατηγορίες:

     * Μαθήματα Κορμού: Η παρακολούθηση των
       μαθημάτων αυτών, που αφορούν τις
       Βασικές Επιστήμες της Οδοντιατρικής,
       είναι υποχρεωτική για τους ΜΦ του ΠΜΣ.
       Οι ΜΦ του ΜΠΕ στις ειδικεύσεις της
       Κλινικής Οδοντιατρικής θα πρέπει να
       παρακολουθήσουν επιλεκτικά ορισμένα
       από τα Μαθήματα Κορμού με συμπλήρωση
       10-16 ΔΜ.
     * Ειδικά Μαθήματα: Η παρακολούθηση
       επιλεγμένων Ειδικών Μαθημάτων είναι
       υποχρεωτική για τους ΜΦ του ΜΠΕ των
       Βασικών Επιστημών. Μπορεί όμως αυτά να
       αποτελέσουν και μαθήματα επιλογής για
       ΜΦ άλλων ειδικεύσεων. Οι ΜΦ του ΜΠΕ
       στις ειδικεύσεις της Κλινικής
       Οδοντιατρικής θα πρέπει να
       παρακολουθήσουν επιλεκτικά ορισμένα
       από τα Ειδικά Μαθήματα με συμπλήρωση
       6-11 ΔΜ.
     * Μαθήματα Κλινικών Ειδικεύσεων: Οι
       φοιτητές του ΜΠΕ στις ειδικεύσεις της
       Κλινικής Οδοντιατρικής με τριετές
       πρόγραμμα, παρακολουθούν υποχρεωτικά
       όλα τα μαθήματα (κλινικά σεμινάρια,
       βιβλιογραφικές ανασκοπήσεις,
       κλινικές, παρακλινικές και
       προκλινικές ασκήσεις) που
       συμπεριλαμβάνονται σε κάθε μια από
       τις Κλινικές Ειδικεύσεις. Τα μαθήματα
       των κλινικών Ειδικεύσεων μπορούν να
       συγκεντρώνουν 55-61 ΔΜ.
     * Πρόσθετα, για την απόκτηση του ΜΔΕ
       απαιτείται η συγγραφή της
       Μεταπτυχιακής Διπλωματικής Εργασίας
       η οποία κατοχυρώνει επιπλέον 10 ΔΜ στον
       ΜΦ.

     * Τα διετή Προγράμματα των Βασικών
       Επιστημών καθώς και το διετές
       πρόγραμμα της Παθοβιολογίας Στόματος
       με κατεύθυνση Στοματική Χειρουργική
       απαιτούν 60 ΔΜ για την ολοκλήρωσή τους,
       ενώ τα τριετή Κλινικά Προγράμματα
       Ειδίκευσης 90 ΔΜ.

  [Επεξεργασία] Πληροφορίες Ασθενών

   Κλινικές Στην Οδοντιατρική Σχολή
   λειτουργούν κλινικές, στις οποίες
   προσέρχονται ελεύθερα ασθενείς για κάθε
   τύπου οδοντιατρική θεραπεία. Στις
   κλινικές της Σχολής αντιμετωπίζονται
   τόσο ενήλικες ασθενείς όσο και παιδιά.
   Κάθε οδοντιατρική θεραπεία
   πραγματοποιείται από τους
   προπτυχιακούς ή μεταπτυχιακούς
   φοιτητές, ανάλογα με το βαθμό δυσκολίας
   του κάθε περιστατικού, υπό την εποπτεία
   και βοήθεια του διδακτικού προσωπικού
   της Σχολής. Η διαδικασία της θεραπείας
   ασθενών αποτελεί μέρος της κλινικής,
   πρακτικής εκπαίδευσης των φοιτητών μέσα
   στα πλαίσια των σπουδών τους.

   Οι Κλινικές που λειτουργούν στην
   Οδοντιατρική Σχολή Αθηνών είναι:

     * Διαγνωστικής και Ακτινολογίας
       Στόματος (κλινική εξέταση και
       ακτινογραφικός έλεγχος)
     * Συνολικής Αντιμετώπισης Ασθενή
       (εμφράξεις, περιοδοντικές θεραπείες,
       ενδοδοντικές θεραπείες, κινητές και
       ακίνητες προσθετικές αποκαταστάσεις,
       αντιμετώπιση προβλημάτων
       κροταφογναθικής άρθρωσης)
     * Παιδοδοντιατρικής (αντιμετώπιση
       οδοντιατρικών προβλημάτων παιδιών)
     * Ορθοδοντικής (ορθοδοντικές
       θεραπείες).
     * Στοματικής και Γναθοπροσωπικής
       Χειρουργικής (εξαγωγές δοντιών και
       μικρές χειρουργικές επεμβάσεις στη
       στοματική κοιλότητα)
     * Στοματολογίας (στοματολογική εξέταση
       και βιοψίες)
     * Οστεοενσωματούμενων Εμφυτευμάτων
       (τοποθέτηση εμφυτευμάτων)
     * Αντιμετώπισης Στοματοπροσωπικού
       Πόνου
     * Επίσης, λειτουργεί και η Μονάδα
       Αντιμετώπισης Ογκολογικού ασθενή
       (πρόληψη και θεραπεία οδοντικών και
       στοματολογικών προβλημάτων
       ογκολογικών ασθενών) καθώς και η
       Μονάδα Ιατροδικαστικής Στόματος.

   Οι ασθενείς, για την αρχική τους εξέταση
   θα πρέπει να κλείσουν τηλεφωνικά (Τηλ. 210
   7461168) ραντεβού στη Διαγνωστική Κλινική.
   Μετά την αρχική κλινική και
   ακτινογραφική εξέταση, ο οδοντιατρικός
   τους φάκελος καταχωρείται στη βάση
   ασθενών της Σχολής. Η επιλογή των
   ασθενών που θα κληθούν, στη συνέχεια, για
   θεραπεία γίνεται ανάλογα με τις
   εκπαιδευτικές ανάγκες των φοιτητών.
   Αυτό σημαίνει ότι όλοι οι ασθενείς, που
   θα εξεταστούν στη Διαγνωστική Κλινική
   δεν θα μπορέσουν και να θεραπευθούν.
   Καταβάλλονται ιδιαίτερες προσπάθειες
   να αντιμετωπιστεί ο κατά το δυνατόν
   μεγαλύτερος αριθμός ασθενών. Απευθείας
   τηλεφωνικά ραντεβού για εξέταση
   γίνονται στην Παιδοδοντιατρική (210-7461230)
   και Ορθοδοντική (210-7461227) Κλινική.

  [Επεξεργασία] Νοσήλια

   Η κάθε θεραπεία στις Κλινικές της
   Οδοντιατρικής Σχολής έχει κάποιο
   συγκεκριμένο κόστος (νοσήλιο), που
   επιβαρύνει τον ασθενή. Το κόστος αυτό
   είναι σημαντικά χαμηλό αφού καλύπτει
   μόνο το κόστος των υλικών και αναλωσίμων
   που χρησιμοποιούνται.

  [Επεξεργασία] Αθλητική δραστηριότητα

   Με πρωτοβουλία των φοιτητών της, η
   Οδοντιατρική Σχολή Αθηνών έχει εδώ και
   πολλά χρόνια δημιουργήσει αθλητικά
   τμήματα ποδοσφαίρου και μπάσκετ τα
   οποία έχουν συμμετάσχει επί σειρά ετών
   σε αρκετές διοργανώσεις, την ευθύνη των
   οποίων έχει η διεύθυνση του
   πανεπιστημιακού γυμναστήριου.

   [IMG]
   [IMG]
   Οι παίκτες της Οδοντιατρικής κατά τη
   διάρκεια της δεξίωσης που ακολούθησε
   την απονομή των μεταλλίων τους. Από
   αριστερά όρθιοι οι Γιάν.
   Δασκαλογιαννάκης, Γιώρ. Τσάκος, Εμ.
   Φουντουλάκης, Ν. Νικολαΐδης, Κων.
   Βλάσσης, Ν. Σιδηρόπουλος, Ανδρ.
   Φωτόπουλος, Θεόδ. Τζάθας, Στ.
   Ανυφαντάκης, Γιάν. Παπαθεοδώρου, ο
   αείμνηστος Σπ. Τσερπέλης, Αναστ.
   Στασινός, Στυλ. Παπαδούλης και καθιστοί
   οι Ιάκωβ. Νομικός, Ανάργ. Στουρνάρας και
   μπροστά ο Αθαν. Βασίλας (Ιούνιος 1988)

   Μάλιστα το 1988 η αντιπροσωπευτική ομάδα
   της σχολής (αποτελούμενη από φοιτητές
   των τριών τελευταίων ετών) με αρχηγό το
   Νίκο Δημ. Νικολαΐδη και στελέχη τους εν
   ενεργεία τότε ποδοσφαιριστές Γιώργο
   Ζώταλη (Αθηναϊκού), Νίκο Σιδηρόπουλο
   (Αργοναύτη), Ιάκωβο Νομικό, Στέλιο
   Παπαδούλη, τον ακοντιστή Στέλιο Μύρ.
   Ανυφαντάκη κ.α. κατέκτησε το χρυσό
   μετάλλιο στο ποδόσφαιρο (νικώντας στον
   τελικό 1-0 το Μαθηματικό, με γκολ του
   Γιάννη Δασκαλογιαννάκη) και αναδείχθηκε
   πρωταθλήτρια σε ειδική τελετή στην
   κεντρική αίθουσα του Πανεπιστημίου
   Αθηνών.

   Επίσης, το 1986 η ομάδα ήταν φιναλίστ στο
   Πανεπιστημιακό Κύπελλο, ενώ το 1987 και το
   1990 κατέκτησε το αργυρό μετάλλιο και στα
   1989 και 1991 το χάλκινο.

[Επεξεργασία] Οδοντιατρική Σχολή
Θεσσαλονίκης

[Επεξεργασία] Εξωτερικός σύνδεσμος

   Η ιστοσελίδα της Οδοντιατρικής Σχολής
   Αθηνών

   Ανακτήθηκε από
   "http://el.wikipedia.org/wiki/%CE%9F%CE%B4%CE%BF%CE%BD%CF%84%CE%B9%CE%B1%CF%84%CF%81%CE%B9%CE%BA%CE%AE_%CE%A3%CF%87%CE%BF%CE%BB%CE%AE"
   Κατηγορία: Ιατρική

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 19:52, 15 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
