   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Καλέντζι Αχαΐας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°58′59″N 21°42′2″E﻿ /
   ﻿37.98306, 21.70056

                           Καλέτζι
   Νομός               Αχαΐας
   Δήμος               κοινότητα Καλετζίου
   Πληθυσμός       360 (2001)
   Έκταση             23,907 km²
   Πυκνότ. πληθ.: {{{πυκν_πληθ}}} κάτ./km²
   Υψόμετρο         920 m

   [IMG]
   [IMG]
   Κοινότητα Καλεντζίου.

   Το Καλέντζι είναι ορεινό χωριό του νομού
   Αχαΐας. Βρίσκεται στις πλαγιές του
   Ερύμανθου σε 920 μέτρα ύψος, απέχει 49
   χιλιόμετρα από την Πάτρα. Στην Κοινότητα
   Καλεντζίου περιλαμβάνονται, εκτός από
   το Καλέντζι, και τα χωριά-οικισμοί
   Αβράμι, Βασιλικό, Μπαντζέικα ή Λαζαριό,
   και ο Άγιος Γεώργιος.

   Έχει δημοτικό σχολείο από το 1892 , το 1931
   κατασκευάστηκε το δεύτερο , ενώ άλλα δύο
   λειτούργησαν το 1945 και το 1962. Το 1986 και τα
   4 δημοτικά σχολεία έκλεισαν λόγω
   έλλειψης μαθητών, οι λιγοστοί μαθητές
   που απέμειναν φοιτούν σήμερα στην
   γειτονική Ερυμάνθεια. Το Καλέντζι
   συνδέθηκε οδικώς με τον σημερινό δρόμο
   Καλεντζίου-Ερυμάνθειας που η κατασκευή
   του ξεκίνησε το 1933^[1]

   Πίνακας περιεχομένων

     * 1 Ιστορία

          * 1.1 Πολιτική ιστορία
          * 1.2 Ιστορία οικισμών του Καλεντζίου
          * 1.3 Οικογένειες του Καλεντζίου

     * 2 Αξιοθέατα
     * 3 Τοπωνύμια χωριού
     * 4 Παραπομπές
     * 5 Πηγές

[Επεξεργασία] Ιστορία

   Το όνομα του χωριού πιστεύεται ότι
   προέρχεται από οικογένεια οικιστές της
   περιοχής με το επώνυμο Καλέντζι .
   Οικογένεια με αυτό το όνομα απαντάται
   στην Κωνσταντινούπολη, πριν την πτώση
   της πόλης στους Οθωμανούς, με καταγωγή
   από την περιοχή της Ιλλυρίας, σημερινή
   Αλβανία.

   Μετά την άλωση της πόλης οι Καλέτζι
   μετοίκησαν στην Κύπρο και γύρω στα 1570
   όταν και η Κύπρος κατακτήθηκε από τους
   Οθωμανούς σντη Ζάκυνθο. Στην Ζάκυνθο η
   οικογένεια αναφέρεται ανάμεσα στους
   ευγενείς της πόλης ^[2], αργότερα με το
   όνομα Καλέντζι αναφέρεται κλάδος της
   οικογένειας στο Δεσποτάτο της Ηπείρου.
   Απόγονοι αυτής της οικογένειας
   πιστεύεται ότι μετοίκησαν στην περιοχή
   και έγιναν οικιστές της δίνοντας και το
   όνομα τους. Αυτό ενισχύεται από το
   γεγονός ότι σε Οθωμανικό φορολογικό
   κατάλογο του 1461 αναφέρονται 7
   αρβανίτικες οικογένειες με καταγωγή την
   Κωνσταντινούπολη 5 με το επώνυμο και 2 με
   το μικρό όνομα Καλέντζι. Ο ίδιος κλάδος
   πιστεύεται ότι είναι και οι οικιστές του
   Καλεντζίου Ιωαννίνων.

   Η εγκατάσταση των πρώτων οικιστών
   πιθανότατα έγινε στην περιοχή της Αγία
   Σωτήρως όπου το 1965 βρέθηκαν ταφές του
   12ου αιώνα μ.χ.. Της ίδιας εποχής είναι και
   ο ομώνυμος ναός που βρίσκεται στη
   περιοχή, ο παλιότερος του χωριού . Πρώτη
   φορά αναφέρεται σαν χωριό στον
   Οθωμανικό φορολογικό κατάλογο του 1461
   και ανήκε στη περιφέρεια Σγάρτσικο. Το
   Καλέτζι το συναντάμε πάλι σε όλες τις
   Ενετικές απογραφές, ενώ αναφέρεται και
   σε εκκλησιαστικά έγραφα όπου
   αναφέρονται και τα ονόματα των ιερέων.

   Κατά καιρούς στο Καλέτζι έρχονταν για
   μόνιμη εγκατάσταση Ηπειρώτες μετά από
   αποτυχημένες επαναστάσεις .Αλλά και
   Τρικαλινοί μετά την αποτυχημένη
   επανάσταση του επισκόπου Τρίκκης .
   Γνωστότερες από αυτές τις οικογένειες
   είναι οι Καρελιάδες, και οι Κακοδημαίοι .
   Επίσης η οικογένεια Οικονόμου
   προερχόμενη από την Κωνσταντινούπολη
   εγκαταστάθηκε στο Καλέτζι πριν το 1800.
   Απόγονοι αυτών των οικογενειών είναι
   σήμερα οι περισσότεροι κάτοικοι του
   χωριού. Το σημερινό χωριό δημιουργήθηκε
   γύρω στα 1860 όταν μετεγκαταστάθηκαν οι
   κάτοικοι από τους γύρω οικισμούς και τα
   διάσπαρτα γραίκια-στάνες.

   Κατά την επανάσταση του 1821 πολλοί
   Καλεντζιώτες βοήθησαν οικονομικά στον
   αγώνα και πήραν μέρος σε μάχες.
   Καλεντζιώτες πήραν μέρος και στη
   Μικρασιατική εκστρατεία όπου
   αναφέρονται και πεσόντες.

   Στις 28 Ιουλίου 1943 βομβαρδίστηκε από τους
   Γερμανούς και στις 14 Απριλίου 1944 οι
   Γερμανοί έβαλαν φωτιά στο χωριό
   καίγοντας 19 σπίτια.

  [Επεξεργασία] Πολιτική ιστορία

   Το 1836 ήταν ένα από τα 24 χωριά που
   αποτέλεσαν τον Δήμο Τριταίας ο οποίος
   καταργήθηκε το 1912. Δήμαρχοι από το
   Καλέντζι διατέλεσαν οι Ανδρέας Μπαλάσης
   και Χρήστος Μπαλάσης. Το 1912 με τον Β.Δ.
   18.8.1912 (ΦΕΚ 256 τ.Α.) γίνετε ανεξάρτητη
   κοινότητα όπου διατηρείται μέχρι
   σήμερα. Αρχικά έδρα της κοινότητας ήταν
   ο οικισμός του Αγίου Γεωργίου και το 1968
   μεταφέρθηκε στο Καλέτζι. Ρεύμα έχει από
   το 1961 με προσωπικές ενέργειες του
   Γεωργίου Παπανδρέου.

   Από τους δημογέροντες του Καλεντζίου
   έχουν διασωθεί λίγα ονόματα. Ο Αβράμης
   Μπαλασόπουλος, ο Κωνσταντής Πολύδερος
   και ο Παπα-Αντώνης Θεοδωρόπουλος κατά
   την επανάσταση , αναφέρεται ότι
   υπέγραψαν μαζί με άλλους δημογέροντες
   επιστολή προς την υπέρτατη διοίκηση τον
   Ιούλιο του 1823.

  [Επεξεργασία] Ιστορία οικισμών του
  Καλεντζίου

   Από τους οικισμούς του Καλεντζίου αυτός
   του Λαζαριού αποτελούσε ανεξάρτητη
   κοινότητα, αναφέρεται μάλιστα σε
   Οθωμανικούς φορολογικούς καταλόγους
   σαν χωριό. Το 1836 εντάχτηκε στον δήμο
   Ερυμάνθειας και το 1841 στον Δήμο
   Τριταίας. Αναγνωρίστηκε οικισμός του
   Καλετζίου με το όνομα Μπατζαίικα το 1961.
   Σήμερα ο οικισμός αναφέρεται σαν
   Μπατζαίικα από την ομώνυμη οικογένεια
   που εγκαταστάθηκε εκεί. Στα Μπαντζαίικα
   λειτούργησε δημοτικό σχολείο από το 1945
   έως το 1986.

   Ο οικισμός Αβράμη αναφέρεται κι αυτός σε
   Οθωμανικούς φορολογικούς καταλόγους
   σαν ανεξάρτητο χωριό . Αποτέλεσε οικισμό
   της κοινότητας Ερυμάνθειας και από το 1961
   οικισμός της κοινότητας Καλεντζίου. Στο
   Αβράμι λειτουργούσε δημοτικό σχολείο
   από το 1962 μέχρι το 1986 που έκλεισε.

   Ο οικισμός του Αγίου Γεωργίου
   αναγνωρίστηκε το 1940 και αποσπάστηκε και
   αυτός από την Ερυμάνθεια. Οφείλει το
   όνομα του στον ομώνυμο ναό.

  [Επεξεργασία] Οικογένειες του Καλεντζίου

   Από τις οικογένειες του Καλεντζίου
   σημαντικότερες με προσφορά στον αγώνα
   και στη πολιτική σκηνή είναι :

   Η οικογένεια Σταυρόπουλου - Παπανδρέου
   που ανέδειξε 3 πρωθυπουργούς, τον
   Γεώργιο Παπανδρέου, τον Ανδρέα και τους
   γιους του Ανδρέα και Γιώργο. Μέλος της
   ήταν και ο Νίκος Παπανδρέου που πήρε
   μέρος και σκοτώθηκε στη μάχη του Κιλκίς
   το 1913.

   Η Οικογένεια Μπαλάση - Μπαλασόπουλου
   θεωρήται από τις παλιότερες οικογένειες
   του χωριού , απόγονοι της σήμερα μένουν
   στο χωριό αλλά και στη γειτονική
   Ερυμάνθεια και στην Πάτρα. Η καταγωγή
   της οικογένειας είναι από την Ήπειρο ενώ
   κλάδοι της υπάρχουν σε όλη τη
   Πελοπόννησο και στα Επτάνησα, τα μέλη
   του κλάδου του Καλεντζίου έχουν έρθει
   από το Γύθειο. Γνωστότερα μέλη της
   οικογένειας είναι οι Μπαλάσης
   Μπαλασόπουλος που βοήθησε οικονομικά
   στην επανάσταση του 1821 παίρνοντας μέρος
   στη πολιορκία της Πάτρας και στη μάχη
   του Σαραβαλίου. Οικονομικά στον αγώνα
   αναφέρονται ότι πρόσφεραν και ο
   Αθανάσιος Μπαλασόπουλος, ενώ ο Αβράμης
   Μπαλασόπουλος υπηρέτησε στον
   επαναστατικό στρατό και διετέλεσε
   δημογέροντας Καλεντζίου. Δήμαρχοι
   Τριταίας διετέλεσαν οι Ανδρέας Μπαλάσης
   (1887-1891) και Χρήστος Μπαλάσης (1895 - 1912) .

   Η οικογένεια Κατσιφάρα, μέλος της οποίας
   είναι ο πολιτικός Απόστολος Κατσιφάρας.

[Επεξεργασία] Αξιοθέατα

   Στον συνοικισμό Βασιλικό της Κοινότητας
   Καλεντζίου διατηρούνται ερείπια
   μεγαλοπρεπούς αρχαίου οικοδομήματος
   που ονομάζεται Παλιοκλήσσι. Επίσης στον
   ίδιο οικισμό υπάρχει ο λόφος Παλατάκι
   όπου διατηρείται ένα υπόγειο παλαιό
   οικοδόμημα. Η παράδοση λέει ότι εκεί
   κατοικούσε ένας βασιλιάς και η
   βασιλοπούλα του πνίγηκε σε κοντινή πηγή.
   Ο βασιλιάς, τότε, διέταξε και βούλωσαν
   την πηγή με μαλλιά και το νερό βγήκε στο
   Χατζούρι, στη θέση Άβυσσος. Αξιοθέατα
   είναι επίσης το ανακαινισμένο παλιό
   δημοτικό σχολείο, το σπίτι των
   Παπανδρέου, το μοναστήρι των Αγίων
   Πάντων και το μικρό φαράγγι Πόρος.

[Επεξεργασία] Τοπωνύμια χωριού

   Αγιά Σωτήρω, Κατσικομάντρι, Αλωνάκι,
   Βασιλόπουλου, Πλατανάκι, Προϋμάντηση,
   Πλάκα, Πόρος, Φαράγγι Πόρου, Τσούκα,
   Λάκκα, Αγιά Παρασκευή, Αγνάντιο, Σπηλιά,
   Άνω Βρύση, Λάκκα Μπουτζαρίνας, Κάτω
   Βρύση, Ετιές, Αγιάννης, Θανάσαινας,
   Λιβέδες, Κουρούχι, Σχισμένη Πέτρα,
   Κορομπιλίτσες, Σταυρός, Κοτρώνες, Αλώνη
   Σωτήρη, Γρούσπα, Πλάταναος Σωτήρη,
   Μουγγού Αλώνι, Λευκό, Παναγιά, Τούμπι
   Παναγιάς, Στο Φούρνο, Βαρκούλια, Κόκκινη
   Ράχη, Διαβολέτου, Πουρναρόβρυση,
   Καλογερόβρυση, Τρικκαλιώτη, Εσκούκιζα,
   Ζαφείρη η Βρύση, Τζουλούφω, Μάγειρα,
   Δεξαμενή, Κεραίες, Καρδαρά, Πολίταινας,
   Φροηυλιά, Ισώματα, Λιθαράκια, Μάζαινας,
   Σπέντζουρα, Αλώνια, Ζουλάτικα, Πέρα
   Ζουλάτικα, Σπηλιά Γιαννιά, Χορχωτό,
   Πλάκες, Ανάληψη, Σταυρός, Τρανό Χωράφι,
   Κόκκινο Λιθάρι, Μουρτζές, Σκάλα, Μέγα
   Πλάϊ, Γρέκι του Μπαντζή, Νεροπούλι, Ράχη
   Λέουρδα, Πυργάκι, Διάσελο Αγ.Παρασκευής,
   Ψηλό-Τσούμπι, Κασέλα, Αλογόβρυση,
   Διάσελο Καράπυργου, Σκαλιμπάκι, Στεφάνι,
   Βρύση Βαθύ, Σκαλίδια, Αϊλιάς, Γουβιά,
   Κάτω Γουβιά,Κήπος, Χαιρώματα, Μελίγκα,
   Καστελάνου,Γούρνα, Βρύση Αϊλιά, Ημεράδι,
   Γερακούλι, Κεντρούλια, Άνω Παύλες, Κάτω
   Παύλες, Κοκκινόβρυση, Κορακοφωλιά, Τρανή
   Λάκκα, Δραγωνάτισμα, Σκουντέρακα,
   Βούρτσαρη, Κομματάκια, Κυλιμένη Πέτρα,
   Άσπρα Λιθάρια, Παλάτι, Στρουγκούλα
   Βάσσου, Δέση ή Καρπουζάρι,Καραφέρη,
   Απιδούλες, Ετιά, Κόλλημα, Γκιβέρι, Τούμπι
   αρμακάδες, Βοριά, Μπαϊτουνάδι, Μεσίτη,
   Γελαμά Γούβα, Σερακίνη, Σούργιες,
   Μελιανίτη, Ραμπιλιά, Κάτω και Άνω Δέντρα,
   Γαλομάτη, Ραμπασά, Σκαρμούτσου Βρύση,
   Λαζαρέϊκα, Πουρναράκι, Κανελλέϊκα,
   Μπενιζελέϊκα, Βασσέικα, Θανέϊκα,
   Μπακάλικο, Μπάγκου, Ρεβίθια, Ασημέϊκα,
   Βασιλικό, Λιγέϊκα αμπέλια, Καλογερικό
   αμπέλι, Άμπουλας, Λιγέϊκα Αλώνια,
   Γύφτικο Πουρνάρι, Αγγελή Ράχη,
   Στουρνάτσι, Τσουμπάκια, Μπεκιάρη Ράχη,
   Στενόλακκα, Κοκοροκιά, Κάτω Ράχη,
   Λιθαροβούνι, Παλιοκλήσι, Λινούς,
   Παλαιοχώρι, Κάκκαβος, Πανώργια, Σκότζα,
   Ξυλόκαστρο, Βουνό, Μεσολάγκαδο, Εκκλησά,
   Ταβουλάρη, Μέρτεζα, Βρύση Πέτρου, Λάκκα
   Πέτρου, Λεύκο, Μοναστηράκι.

[Επεξεργασία] Παραπομπές

    1. ↑ Νεολόγος φύλο 20 Απριλίου 1935
    2. ↑ Λεωνίδα Ζώη, Λεξικόν Ιστορικόν και
       Λαογραφικόν Ζακύνθου, τόμος Α, Αθήνα
       1963, σελ 253

[Επεξεργασία] Πηγές

     * Γεώργιου Αθ. Πετρόπουλου, Καλέτζι και
       Καλετζιώτες, Αθήνα 2003.

   π • σ • ε
     Δήμοι και κοινότητες του νομού Αχαΐας
   Δήμος Πατρέων · Δήμος Αιγείρας · Δήμος
   Αιγίου · Δήμος Ακράτας · Δήμος Αροανίας
   · Δήμος Βραχναίικων · Δήμος Διακοπτού ·
   Δήμος Δύμης · Δήμος Ερινεού · Δήμος
   Καλαβρύτων · Δήμος Λαρισσού · Δήμος
   Λευκασίου · Δήμος Μεσσάτιδος · Δήμος
   Μόβρης · Δήμος Παΐων · Δήμος Παραλίας
   ·Δήμος Ρίου · Δήμος Συμπολιτείας · Δήμος
   Τριταίας · Δήμος Φαρρών · Δήμος Ωλενίας
   · Κοινότητα Καλεντζίου · Κοινότητα
   Λεοντίου

   Ανακτήθηκε από
   "http://el.wikipedia.org/wiki/%CE%9A%CE%B1%CE%BB%CE%AD%CE%BD%CF%84%CE%B6%CE%B9_%CE%91%CF%87%CE%B1%CE%90%CE%B1%CF%82"
   Κατηγορία: Χωριά του νομού Αχαΐας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Italiano

     * Τελευταία τροποποίηση 14:47, 12 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
