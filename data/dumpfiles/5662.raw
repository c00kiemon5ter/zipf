   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Ζινεντίν Ζιντάν

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                    Ζινεντίν Ζιντάν
   Zinedine Zidane 2008.jpg
                  Προσωπικά στοιχεία
   Γέννηση    23 Ιουνίου 1972 (1972-06-23) (38 ετών)
              Μασσαλία, Γαλλία
   Ύψος       1,85μ
   Άλλο όνομα «Ζιζού»
   Θέση       Επιθετικός μέσος
                     Σύλλογοι νέων
   1982-1983  US Saint-Henri
   1983-1987  SO Septèmes-les-Vallons
   1987-1988  Κάννες
                 Προηγούμενοι σύλλογοι
    Περίοδος          Σύλλογος           Εμφ. (Γκ)*
   1988-1992  Κάννες                    061 0(6)
   1992-1996  Ζιροντέν Μπορντό          135 (28)
   1996-2001  Γιουβέντους               151 (24)
   2001-2006  Ρεάλ Μαδρίτης             155 (37)
                     Εθνική ομάδα
   1994-2006  Εθνική Γαλλίας            108 (31)

   Ο Ζινεντίν Ζιντάν (πλήρες όνομα στα γαλλικά: Zinedine Yazid Zidane), συχνά
   αποκαλούμενος και με το παρατσούκλι Ζιζού, είναι παλαίμαχος Γάλλος
   ποδοσφαιριστής με καταγωγή από την Αλγερία. Αγωνιζόταν ως μέσος και οι
   διακρίσεις του τον κατατάσσουν ανάμεσα στους κορυφαίους ποδοσφαιριστές
   όλων των εποχών. Έχει κατακτήσει εθνικά πρωταθλήματα με τη Γιουβέντους και
   τη Ρεάλ Μαδρίτης, διεθνείς τίτλους με την Εθνική Γαλλίας και πολλά ατομικά
   βραβεία.

   Είναι παντρεμένος με την ισπανίδα χορεύτρια Βερονίκ, με την οποία έχει
   αποκτήσει τέσσερις γιους.

   Πίνακας περιεχομένων

     • 1 Επαγγελματική καριέρα
     • 2 Εθνική Γαλλίας
     • 3 Δημοτικότητα και φιλανθρωπική δράση
     • 4 Τίτλοι

          • 4.1 Σύλλογοι
          • 4.2 Εθνική Γαλλίας
          • 4.3 Ατομικές διακρίσεις

     • 5 Αναφορές
     • 6 Εξωτερικοί σύνδεσμοι

[Επεξεργασία] Επαγγελματική καριέρα

   Ο Ζιντάν έπαιξε για πρώτη φορά σε αγώνα της πρώτης κατηγορίας του γαλλικού
   πρωταθλήματος σε ηλικία 16 έτων με την ομάδα των Καννών. Έμεινε στις
   Κάννες για τέσσερα χρόνια και το 1992 πήρε μεταγραφή για τη Ζιροντέν
   Μπορντό. Με τη Ζιροντέν Μπορντό κατέκτησε το Κύπελλο Ιντερτότο και έφτασε
   στον τελικό του Κυπέλλου ΟΥΕΦΑ. Το 1996 πήρε μεταγραφή για τη Γιουβέντους,
   όπου και καθιερώθηκε σαν ένας από τους κορυφαίους ευρωπαίους
   ποδοσφαιριστές. Με προπονητή το Μαρτσέλο Λίπι και το Ζιντάν στις τάξεις
   της η Γιουβέντους κατέκτησε δύο πρωταθλήματα Ιταλίας και έφτασε δύο
   συνεχόμενες φορές στον τελικό του Τσάμπιονς Λιγκ, χωρίς όμως να καταφέρει
   να κερδίσει. Το 2001 πήρε μεταγραφή στη Ρεάλ Μαδρίτης για το ποσό ρεκόρ
   των 74,5 εκατομμυρίων ευρώ^[1]. Στη Ρεάλ είχε συμπαίκτες τους Ραούλ, Λουίς
   Φίγκο, Ρομπέρτο Κάρλος και αργότερα Ρονάλντο και Ντέιβιντ Μπέκαμ. Με το
   Ζιντάν η Ρεάλ κέρδισε δύο πρωταθλήματα Ισπανίας και το 2002 κατέκτησε και
   το Τσάμπιονς Λιγκ, κερδίζοντας στον τελικό 2 - 1 τη Μπάγερ Λεβερκούζεν. Το
   γκολ που σημείωσε ο Ζιντάν σ' αυτόν τον τελικό θεωρείται ένα από τα
   καλύτερα στην ιστορία του θεσμού^[2]. Τερμάτισε την επαγγελματική του
   καριέρα με τη Ρεάλ, το τελευταίο του παιχνίδι ήταν στις 7 Μαΐου 2006 ,
   λόγο αντιαθλητικού φάουλ κατά του Ματεράτση, ένα μήνα πριν το Παγκόσμιο
   Κύπελλο του 2006.

[Επεξεργασία] Εθνική Γαλλίας

   Ο Ζιντάν ήταν βασικός παίχτης της Εθνικής Γαλλίας κατά τη διάρκεια της
   χρυσής περιόδου της 1998-2000, όταν και κέρδισε διαδοχικά το Παγκόσμιο
   Κύπελλο και το Ευρωπαϊκό Πρωτάθλημα. Έπαιξε το πρώτο διεθνές παιχνίδι του
   το 1994 και μετείχε στην αποστολή για το Euro 1996 που η Γαλλία έφτασε στα
   ημιτελικά. Στο Μουντιάλ του 1998 αποβλήθηκε στο δεύτερο παιχνίδι της φάσης
   των ομίλων και τιμωρήθηκε με αποκλεισμό για δύο αγώνες. Πέτυχε δύο γκολ
   στον τελικό, που η Γαλλία κέρδισε τη Βραζιλία με 3 - 0, και τα δύο με
   κεφαλιές. Σημαντική ήταν και η συνεισφορά του στην κατάκτηση του Euro
   2000, για την οποία ψηφίστηκε πολυτιμότερος παίχτης της διοργάνωσης.

   Στο Μουντιάλ του 2002 η Γαλλία αποκλείστηκε στη φάση των ομίλων. Ο Ζιντάν
   έχασε τα πρώτα δύο παιχνίδια λόγω τραυματισμού και δεν κατάφερε να
   προσφέρει κάτι σημαντικό στα επόμενα. Στο Euro 2004 ο Ζιντάν ήταν ο
   αρχηγός της εθνικής. Η Γαλλία αποκλείστηκε στα προημιτελικά από την
   Ελλάδα. Τότε δήλωσε ότι αποχωρεί από την εθνική και αρχικά δεν μετείχε
   στους αγώνες για τα προκριματικά του Μουντιάλ 2006. Στη συνέχεια όμως
   επανήλθε, πάλι ως αρχηγός, και βοήθησε τη Γαλλία να προκριθεί.

   [IMG]
   [IMG]
   Η φανέλα του Ζιντάν με την εθνική Γαλλίας

   Η τελική φάση του Μουντιάλ 2006 διεξήχθη τον Ιούνιο-Ιούλιο του 2006 στη
   Γερμανία. Ο Ζιντάν, σε ηλικία 34 χρονών, είχε μόλις τελειώσει την
   επαγγελματική του καριέρα. Είχε παίξει το τελευταίο του παιχνίδι με τη
   Ρεάλ ένα μήνα πριν και είχε δηλώσει ότι μετά το τέλος του Μουντιάλ θα
   αποχωρήσει οριστικά από τα γήπεδα. Παρόλ' αυτά συνέβαλε σημαντικά στην
   επιτυχημένη πορεία της Γαλλίας μέχρι τον τελικό με την Ιταλία. Στην
   κανονική διάρκεια του τελικού πέτυχε το μοναδικό γκολ της Γαλλίας με
   πέναλτι. Με σκορ 1 - 1 το παιχνίδι οδηγήθηκε στην παράταση και στο 110^ο
   λεπτό ο Ζιντάν έγινε ο πρωταγωνιστής ενός πολυσυζητημένου επεισοδίου, μαζί
   με τον αμυντικό της Ιταλίας Μάρκο Ματεράτσι. Ο Ζιντάν, αντιδρώντας σε ένα
   προκλητικό σχόλιο του Ματεράτσι, κουτούλησε τον Ιταλό και τον έριξε στο
   έδαφος. Ο διαιτητής δεν αντιλήφθηκε το επεισόδιο, καθώς ήταν εκτός φάσης,
   μετά όμως από συνεννόηση με το βοηθό διαιτητή απέβαλε το Ζιντάν. Η ΦΙΦΑ
   διερεύνησε το περιστατικό, και το ακριβές περιεχόμενο των λόγων του
   Ματεράτσι που προκάλεσε την οργή του Ζιντάν, και τελικά τιμώρησε και τους
   δύο παίχτες. Η Γαλλία έχασε τον τίτλο, καθώς οι Ιταλοί επικράτησαν στα
   πέναλτι.

   Η αποβολή ήταν άδοξο τέλος για τη διεθνή καριέρα του Ζιντάν, αλλά δεν
   κατάφερε να επισκιάσει τη μεγάλη προσφορά του στην ομάδα και δεν τον
   εμπόδισε να ψηφιστεί ως ο καλύτερος παίχτης της διοργάνωσης. Επίσης
   πρόλαβε να γίνει ένας από τους λίγους παίχτες που έχουν σκοράρει σε δύο
   διαφορετικούς τελικούς Μουντιάλ (οι άλλοι είναι οι Πελέ, Βαβά, και Πολ
   Μπράιτνερ). Συνολικά έχει πετύχει τρία γκολ σε τελικούς, όσα και οι Πελέ,
   Βαβά και Τζεφ Χέρστ.

[Επεξεργασία] Δημοτικότητα και φιλανθρωπική δράση

   Η ποδοσφαιρική αξία του Ζινεντίν Ζιντάν αναγνωρίστηκε από το φίλαθλο κοινό
   σε όλο τον κόσμο. Ειδικά στη Γαλλία η δημοτικότητα του είναι πολύ μεγάλη
   και ξεπερνά τα ποδοσφαιρικά όρια. Σε πολλές δημοσκοπήσεις έχει ανακηρυχθεί
   ως ένα από τα δημοφιλέστερα πρόσωπα, ανεξαρτήτως επαγγέλματος^[3]. Η
   καταγωγή του από την Αλγερία έχει ιδιαίτερη σημασία για τη δημόσια ζωή της
   Γαλλίας, καθώς αποτελεί παράδειγμα ενός εξαιρετικά επιτυχημένου Γάλλου με
   καταγωγή από τη Βόρεια Αφρική. Είναι επίσης ιδιαίτερα δημοφιλής και στην
   Αλγερία^[4]. Ο Ζιντάν έχει αναπτύξει αξιόλογη φιλανθρωπική δράση. Έχει
   πάρει πολλές φορές μέρος σε ποδοσφαιρικούς αγώνες για φιλανθρωπικούς
   σκοπούς. Είναι επίσης πρεσβευτής καλής θέλησης για το Πρόγραμμα Ανάπτυξης
   των Ηνωμένων Εθνών. Το Νοέμβριο του 2006 επισκέφτηκε το Μπαγκλαντές,
   καλεσμένος του βραβευμένου με Νομπέλ Ειρήνης Μοχάμεντ Γιουνούς^[5].

[Επεξεργασία] Τίτλοι

   [IMG]
   [IMG]
   Ευρωπαίος παίχτης της χρονιάς («Χρυσή Μπάλα» του περιοδικού France
   Football): 1998

  [Επεξεργασία] Σύλλογοι

     • Flag of France.svg Ζιροντέν Μπορντό

          • Φιναλίστ Κυπέλλου ΟΥΕΦΑ: 1995-1996
          • Κύπελλο Ιντερτότο: 1996

     • Flag of Italy.svg Γιουβέντους

          • 2 Πρωταθλήματα Ιταλίας: 1996-1997, 1997-1998
          • Σούπερ Κύπελλο Ευρώπης: 1996
          • Διηπειρωτικό Κύπελλο: 1996
          • Σούπερ Κύπελλο Ιταλίας: 1997
          • 2 φορές φιναλίστ στο Τσάμπιονς Λιγκ: 1996-1997, 1997-1998

     • Flag of Spain.svg Ρεάλ Μαδρίτης

          • Πρωτάθλημα Ισπανίας: 2002-2003
          • Τσάμπιονς Λιγκ: 2001-2002
          • Διηπειρωτικό Κύπελλο: 2002
          • Σούπερ Κύπελλο Ευρώπης: 2002

  [Επεξεργασία] Εθνική Γαλλίας

     • Παγκόσμιο Κύπελλο: 1998, φιναλίστ το 2006
     • Ευρωπαϊκό Πρωτάθλημα: 2000

  [Επεξεργασία] Ατομικές διακρίσεις

     • Βραβεία Συλλόγων ΟΥΕΦΑ, καλύτερος μέσος: 1997-1998
     • Παίχτης της χρονιάς (περιοδικό WorldSoccer): 1998
     • Παίχτης της χρονιάς ΦΙΦΑ:

          • 3 φορές πρώτος: 1998, 2000, 2003
          • 1 φορά δεύτερος: 2006
          • 2 φορές τρίτος: 1997, 2002

     • Ευρωπαίος παίχτης της χρονιάς («Χρυσή Μπάλα» του περιοδικού France
       Football): 1998
     • Πολυτιμότερος παίχτης Τσάμπιονς Λιγκ: 2001-2002
     • Χρυσό Ιωβηλαίο ΟΥΕΦΑ (Καλύτερος ευρωπαίος παίχτης των τελευταίων 50
       ετών): 2004^[6]
     • Χρυσή Μπάλα Παγκόσμιου Κυπέλλου ΦΙΦΑ: 2006
     • Καλύτερος παίχτης Ευρωπαϊκού Πρωταθλήματος: 2000

[Επεξεργασία] Αναφορές

    1. ↑ http://www.tanea.gr/Article.aspx?d=20010710&nid=4187264, Τα Νέα
       10/7/2001
    2. ↑
       http://www.tanea.gr/Article.aspx?d=20020516&nid=4231652&sn=&spid=227,
       Τα Νέα 16/5/2002
    3. ↑ http://www.ifop.com/europe/sondages/opinionf/top50persoaout2005.asp
       (Γαλλικά)
    4. ↑
       http://www.enet.gr/online/online_text/c=115,dt=16.12.2006,id=56383764,
       Ελευθεροτυπία 16/12/2006
    5. ↑
       http://www.enet.gr/online/online_text/c=115,dt=11.11.2006,id=96768828>,
       Ελευθεροτυπία 11/11/2006
    6. ↑ http://www.uefa.com/uefa/history/5050/index.html (Αγγλικά)

[Επεξεργασία] Εξωτερικοί σύνδεσμοι

     • Επίσημη ιστοσελίδα (Γαλλικά)
     • Blog

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Zinedine Zidane της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%96%CE%B9%CE%BD%CE%B5%CE%BD%CF%84%CE%AF%CE%BD_%CE%96%CE%B9%CE%BD%CF%84%CE%AC%CE%BD"
   Κατηγορίες: Γεννήσεις το 1972 | Γάλλοι ποδοσφαιριστές | Ποδοσφαιριστές
   Ρεάλ Μαδρίτης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • العربية
     • مصرى
     • Azərbaycanca
     • Žemaitėška
     • Беларуская
     • Български
     • বাংলা
     • Brezhoneg
     • Bosanski
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Føroyskt
     • Français
     • Gaeilge
     • Galego
     • עברית
     • हिन्दी
     • Hrvatski
     • Magyar
     • Հայերեն
     • Bahasa Indonesia
     • Italiano
     • 日本語
     • ქართული
     • Taqbaylit
     • Қазақша
     • ಕನ್ನಡ
     • 한국어
     • Kurdî
     • Latina
     • Lietuvių
     • Latviešu
     • Македонски
     • Монгол
     • मराठी
     • Bahasa Melayu
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Polski
     • Português
     • Runa Simi
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Svenska
     • தமிழ்
     • ไทย
     • Türkçe
     • Українська
     • اردو
     • O'zbek
     • Tiếng Việt
     • 中文
     • Bân-lâm-gú
     • 粵語

     • Τελευταία τροποποίηση 18:58, 6 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
