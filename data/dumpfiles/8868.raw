   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Χειμάρρα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°06′12″N 19°44′43″E﻿ / ﻿40.1033, 19.7453

   Αυτό το άρθρο αφορά την πόλη Χειμάρρα στην Αλβανία. Για άλλες χρήσεις,
   δείτε: Χειμάρρα (αποσαφήνιση).
   [IMG]
   [IMG]
   Άποψη της Χειμάρας

   Η Χειμάρρα ή Χιμάρα (αλβανικά:Himarë ή Himara) είναι περιοχή και πόλη της
   Αλβανίας, με σημαντικό ελληνικό πληθυσμό. Η περιοχή αποτελείται και από τα
   εξής επιπλέον χωριά: την Παλάσα, τους Δρυμάδες, το Βουνό, το Πύλιουρι, το
   Κηπαρό, τον Άγιο Βασίλειο, το Κούδεσι και τους Λιάτες (ή Ηλίας). Βρίσκεται
   στους παράλιους πρόποδες των Ακροκεραύνειων (ή Κεραύνειων) Ορέων. Το όνομά
   της περιοχής (Χειμάρρα) οφείλεται σε ονομασία παλαιού κάστρου που υπήρχε
   στην ομώνυμη περιοχή και που περιελάμβανε κάποτε 40 περίπου χωριά. Σε
   πολλά σημεία αυτής της περιοχής σώζονται μνημεία ρωμαϊκής περιόδου.

   Πίνακας περιεχομένων

     • 1 Ιστορία

          • 1.1 Αρχαία-μεσαιωνική
          • 1.2 Τουρκοκρατία
          • 1.3 20ος αιώνας

     • 2 Αξιομνημόνευτοι Χειμαρριώτες
     • 3 Πηγές
     • 4 Περαιτέρω μελέτη
     • 5 Εξωτερικοί Σύνδεσμοι

[Επεξεργασία] Ιστορία

   [IMG]
   [IMG]
   Η σημαία της Χειμάρρας κατά την Τουρκοκρατία, εικονίζονται οι Αρχάγγελοι,
   Μιχαήλ και Γαβριήλ.

  [Επεξεργασία] Αρχαία-μεσαιωνική

   Η περιοχή κατοικούνταν στην Αρχαιότητα από τους Χάονες, αρχαίο ελληνικό
   φύλο της Ηπείρου. Η ομώνυμη πόλη είναι κτισμένη επί της αρχαίας πόλης
   "Χιμαίρας", (εξ ου και με το όνομα Χιμάρα). Εμφανίζεται στην ιστορία από
   τον 9ο π.Χ. αιώνα. Στην αρχαιότητα η περιοχή άνηκε στο Κοινό των Ηπειρωτών
   και αποτέλεσε τμήμα του αρχαίου ηπειρωτικού κράτους ως την ρωμαϊκή
   κατάκτηση.

   Κατά τη περίοδο της Φραγκοκρατίας η Χειμάρρα καταλήφθηκε από τους
   Βενετούς.

  [Επεξεργασία] Τουρκοκρατία

   Μετά τη πτώση της Κωνσταντινούπολης οι κάτοικοί της διεξήγαγαν σκληρούς
   αγώνες κατά των Τούρκων με επικεφαλής τον Σκεντέρμπεη. Μετά τον θάνατο
   αυτού τον αγώνα συνέχισε ο Γεώργιος Αρέσιος. Το 1518 ο αρνησίθρησκος
   Χειμαρριώτης ο Λιάζ-πασάς κατάφερε να πείσει τους πατριώτες του να δεχθούν
   τη κυριαρχία των Τούρκων έναντι μεγάλων ανταλλαγμάτων με οικονομικά
   προνόμια, τα οποία αργότερα οι Τούρκοι αφαίρεσαν. Έτσι μια μεγάλη σειρά
   από εξεγέρσεις και επαναστάσεις εναντίον των Τούρκων αλλά και των Αλβανών
   χαρακτηρίζουν τη πόλη της Χειμάρρας.

   Την περίοδο της Τουρκοκρατίας, οι οθωμανικές αρχές με σκοπό να αποτρέψουν
   εξεγέρσεις, συνέταξαν σειρά προνομίων για την περιοχή της Χειμάρρας και
   τους κατοίκους της. Τα προνόμια αφορούσαν την απαλλαγή από την καταβολή
   φόρων και τελωνειακών δασμών. Οι κάτοικοι είχαν το δικαίωμα να οπλοφορούν,
   ακόμα και όταν οι Χειμαρριώτες καπεταναίοι επισκέπτονταν τον εκπρόσωπο του
   Σουλτάνου στα Ιωάννινα. Επίσης, η Χειμάρρα εκπροσωπούνταν στην
   Κωνσταντινούπολη, με δικό της αντιπρόσωπο, που είχε το προνόμιο της
   προσωπικής ακροάσεως προς την Υψηλή Πύλη. Ένταντι αυτών των προνομίων οι
   Χειμαρριώτες είχαν την υποχρέωση να συμμετέχουν στις οθωμανικές
   εκστρατείες. Τα προνόμια διατηρήθηκαν ως το τέλος της τουρκοκρατίας.

   Το 1775 περιόδευσε στην περιοχή ο Κοσμάς ο Αιτωλός, όπου και ίδρυσε
   σχολείο, την Ακροκεραύνειο σχολή, ενώ το 1821, κατά τη διάρκεια της
   Επανάστασης, τμήμα Χειμαρριώτων με επικεφαλής τον Σπύρος Μήλιος κατέβηκαν
   στο Μεσολόγγι και στο Φάληρο και συμμετείχαν σε αρκετές ένοπλες
   συγκρούσεις της εποχής.

   [IMG]
   [IMG]
   Εκκλησία στη Χειμάρα

  [Επεξεργασία] 20ος αιώνας

   Κατά τους Βαλκανικούς πολέμους, τον Νοέμβριο του 1912, ο Ταγματάρχης
   Σπύρος Σπυρομήλιος αποβιβάστηκε στην περιοχή με μικρή δύναμη Χειμαρριωτών
   και Κρητών εθελοντών υπό τους Γαλερό και Πολυξύγγη, χωρίς να συναντήσει
   αρχικά ιδιαίτερη αντίσταση. Η περιοχή κήρυξε την αυτονομία της τον
   Φεβρουάριο του 1914, αντιδρώντας στην απόφαση των μεγάλων δυνάμεων να την
   εντάξουν στο νεοσύστατο αλβανικό κράτος. Την 28 Φεβρουαρίου προσχώρησε
   στην Προσωρινή Κυβέρνηση της Βορείου Ηπείρου, με επικεφαλής τον Γεώργιο
   Χρηστάκη-Ζωγράφο. Οι Χειμαρριώτες διατήρησαν κατά διαστήματα τοπική
   αυτονομία μέχρι το 1922.

   Ενώ, αρχικά η περιοχή υπαγόταν στην αναγνωρισμένη μειονοτική ζώνη από τις
   αλβανικές αρχές, το 1945 εξαιρέθηκε από αυτήν, ως αποτέλεσμα να κλείσουν
   τα ελληνικά σχολεία. Το 2006 επαναλειτούργησε ελληνικό σχολείο (υπό μορφή
   δίγλωσσου ιδιωτικού) μετά από 61 χρόνια, στο οποίο έχει απονεμηθεί και
   τιμητική διάκριση από το ελληνικό υπουργείο εθνικής παιδείας και
   θρησκευμάτων.

[Επεξεργασία] Αξιομνημόνευτοι Χειμαρριώτες

     • Σπύρος Μήλιος (1800-1880), Στρατηγός, αγωνιστής της Ελληνικής
       Επανάστασης, και πολιτικός.
     • Ζάχος Μήλιος (1805-1860), αδελφός του προαναφερόμενου.
     • Πύρρος Σπυρομήλιος (1913–1961), Αξιωματικός του Πολεμικού Ναυτικού και
       διευθυντής του Εθνικού Ιδρύματος Ραδιοφωνίας (ΕΙΡ).
     • Σπύρος Σπυρομήλιος (1864-1930), Αξιωματικός της Ελληνικής Xωροφυλακής,
       ανακήρυξε την αυτονομία της περιοχής το 1914.
     • Τζωρτζ Τένετ, πρώην διευθυντής της CIA στις Ηνωμένες Πολιτείες.
     • Πύρρος Δήμας, τρεις φορές χρυσός και μια φορά αργυρός Ολυμπιονίκης.
     • Σωτήρης Νίνης, ποδοσφαιριστής της Εθνικής Ελλάδας και του
       Παναθηναϊκού.
     • Βασίλειος Μπολάνος, πολιτικός, πρόεδρος του κόμματος των Ανθρωπίνων
       Δικαιωμάτων και νυν Δήμαρχος Χειμαρρας
     • Αριστοτέλης Γκούμας,νεος ο οποιος δολοφονήθηκε από ομάδα Αλβανών
       σοβινιστών στις 12 Αυγούστου 2010 επειδή μιλούσε ελληνικά

[Επεξεργασία] Πηγές

     • Ήπειρος. Ιστορικοί Ελληνικοί Χρόνοι. Εκδοτική Αθηνών. Αθήνα 1997. ISBN
       960-213-371-6.

[Επεξεργασία] Περαιτέρω μελέτη

     • Έκθεση για την καταπάτηση των ανθρωπίνων και μειονοτικών δικαιωμάτων
       της εθνικής ελληνικής κοινότητας στην Αλβανία. (Βόρειος Ηπείρος) Human
       Rights Watch, 2003 Χειμάρρα σελ. 65-71

[Επεξεργασία] Εξωτερικοί Σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Χειμάρρα

     • http://www.himara.gov.al
     • Τουριστικός οδηγός Δήμου Χειμαρραίων.

   π • σ • ε
                              Πόλεις της Αλβανίας
   Πρωτεύουσα: Τίρανα
                            Άγιοι Σαράντα · Αργυρόκαστρο · Αυλώνας ·
   Κυριότερες πόλεις        Βεράτιο · Δυρράχιο · Ελμπασάν · Κορυτσά ·
                            Λούσνια · Πόγκραδετς · Σκόδρα · Φιέρι
                            Αλέσιον · Δέλβινο · Επισκοπή · Ερσέκα · Ισμ ·
   Οικισμοί κάτω των 30.000 Καβάμια · Κλόσι · Κορ · Κούκεσι · Κρούγια ·
                            Λεσκοβίκι · Λιν · Μοσχόπολη · Πεκίτ · Πρεμετή ·
                            Ρίντι · Σεργκιάν · Τεπελένι · Τροπόγια · Χειμάρρα

   Ανακτήθηκε από
   "http://el.wikipedia.org/wiki/%CE%A7%CE%B5%CE%B9%CE%BC%CE%AC%CF%81%CF%81%CE%B1"
   Κατηγορίες: Πόλεις της Αλβανίας | Ήπειρος | Πόλεις της αρχαίας Ηπείρου |
   Βόρεια Ήπειρος

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Česky
     • Deutsch
     • English
     • Español
     • Français
     • Hrvatski
     • Magyar
     • Italiano
     • Lietuvių
     • Polski
     • Română
     • Русский
     • Slovenčina
     • Shqip
     • Svenska
     • اردو
     • Winaray

     • Τελευταία τροποποίηση 12:58, 19 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
