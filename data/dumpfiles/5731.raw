   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Η Μανόν των Πηγών

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

             Manon des Sources
   Manon.jpg
     Σκηνοθέτης   Κλωντ Μπερί
     Παραγωγός    Αλέν Πουαρέ,
                  Πιέρ Γκρουνστάιν
      Σενάριο     Κλωντ Μπερί,
                  Ζεράρ Μπραχ
                  Υβ Μοντάν,
   Πρωταγωνιστούν Εμμανουέλ Μπεάρ,
                  Ντανιέλ Οτέιγ
   Πρώτη προβολή  Country flag 19/11/1986
      Μουσική     Ζαν Κλωντ Πετί
      Διάρκεια    113 λεπτά
       Γλώσσα     Γαλλικά
   Σελίδα IMDb


   Η Μανόν των Πηγών (γαλλικά: Manon des Sources) είναι μια βραβευμένη και
   εμπορικά επιτυχημένη γαλλική ταινία γυρισμένη το 1986 από τον Κλωντ Μπερί.
   Είναι η συνέχεια της ταινίας Ζαν ντε Φλορέτ και βασίζεται επίσης στο
   δίτομο μυθιστόρημα του Μαρσέλ Πανιόλ. Τα δύο φιλμ είναι αναπόσπαστα δεμένα
   μεταξύ τους, γυρίστηκαν μαζί και προβλήθηκαν με διαφορά λίγων μηνών.

[Επεξεργασία] Περίληψη

   Δες επίσης: Ζαν ντε Φλορέτ

   Μετά τα γεγονότα που διαδραματίστηκαν στο Ζαν ντε Φλορέτ, η Μανόν, κόρη
   του Ζαν, ζει κάπου στην εξοχή της Προβηγκίας κοντά στο αγρόκτημα που
   κάποτε άνηκε στον πατέρα της. Μένει με ένα ηλικιωμένο ζευγάρι Πιεμοντέζων
   που της έχουν διδάξει πως να ζει από τη γη βόσκοντας κατσίκες, και
   κυνηγώντας πουλιά και λαγούς. Ο Ουγκολέν Σουμπεϊράν και ο θείος του Σεζάρ
   έχουν ξεκινήσει μια επιτυχημένη και διαρκώς αναπτυσσόμενη (χάρη στη φυσική
   πηγή νερού) καλλιέργεια γαρυφάλλων.

   Ο Ουγκολέν ερωτεύεται τη Μανόν όταν την αντικρίζει μια μέρα να κάνει
   μπάνιο γυμνή, εκείνη όμως τον απεχθάνεται γιατί ξέρει πως ευθύνεται για το
   θάνατο του πατέρα της. Ο έρωτας του Ουγκολέν γρήγορα θα μετατραπεί σε
   εμμονή ενώ η Μανόν νιώθει το σκίρτημα του έρωτα για το νεοφερμένο δάσκαλο
   του χωριού, Μπερνάρ. Η Μανόν ακούει τυχαία από δυο χωρικούς για το πώς οι
   Σουμπεϊράν σφράγισαν την πηγή που πότιζε τη φάρμα του πατέρα της οδηγώντας
   τον έτσι στην καταστροφή. Ψάχνοντας για ένα χαμένο κατσίκι η Μανόν θα
   ανακαλύψει το υπόγειο ρεύμα που τροφοδοτεί την πηγή και από μίσος για τους
   Σουμπεϊράν και τους υπόλοιπους χωρικούς που ενώ γνώριζαν δεν βοήθησαν τον
   πατέρα της θα ανακόψει το ρεύμα με πέτρες και λάσπη.

   Η έλλειψη νερού θα φέρει γρήγορα τους χωρικούς στα πρόθυρα της απόγνωσης.
   Μέσα στην απελπισία τους αποδίδουν το στέρεμα της πηγής σε θεϊκή τιμωρία
   για την αδικία που έκαναν κάποτε στο Ζαν. Η Μανόν κατηγορεί ανοικτά τον
   Ουγκολέν και το Σεζάρ και οι χωρικοί στρέφονται επίσης εναντίον τους,
   αναγνωρίζοντας εντούτοις και το δικό τους μερίδιο ευθύνης αφού δεν
   βοήθησαν τον Ζαν θεωρώντας τον παρείσακτο λόγω της αναπηρίας του. Η Μανόν
   θα τους αποκαλύψει επίσης ότι ο Ζαν ήταν γιος της χωριανής τους Φλορέτ,
   επομένως δικός τους άνθρωπος και όχι ξένος. Ο Ουγκολέν θα κάνει μια ακόμα
   απεγνωσμένη προσπάθεια να ζητήσει τη Μανόν σε γάμο, εκείνη τον απορρίπτει
   αηδιασμένη και γεμάτη μίσος και ο Ουγκολέν αυτοκτονεί τελειώνοντας έτσι τη
   γενιά των Σουμπεϊράν.

   Οι χωρικοί θα ζητήσουν από τη Μανόν να συμμετέχει σε μια θρησκευτική
   τελετή προκειμένου να σπάσει η κατάρα και να ξανάρθει το νερό. Η Μανόν με
   τη βοήθεια του Μπερνάρ θα ξανανοίξουν το υπόγειο ρεύμα και το νερό θα
   ξανακυλήσει στην πηγή τη στιγμή της κορύφωσης της τελετής. Η Μανόν θα
   παντρευτεί τον Μπερνάρ ενώ ο Σεζάρ Σουμπεϊράν πεθαίνει στον ύπνο του αφού
   έχει αφήσει όλη του την περιουσία στη Μανόν. Η απώλεια του ανιψιού του και
   μια είδηση που μαθαίνει τον είχαν καταβάλει στερώντας του κάθε θέληση για
   ζωή. Λίγες μέρες πριν πεθάνει έμαθε από μια παλιά του γνωστή ότι η παλιά
   του ερωμένη Φλορέτ του είχε γράψει στα χρόνια του πολέμου ένα γράμμα
   εξηγώντας του ότι περιμένει το παιδί τους. Το γράμμα δεν παραδόθηκε ποτέ
   και η Φλορέτ προσπάθησε να ρίξει το παιδί. Μετακόμισε σε μια κοντινή πόλη
   και παντρεύτηκε ένα σιδερά, το μωρό επιβίωσε αλλά γεννήθηκε παραμορφωμένο.
   Εκείνο το μωρό, ο μετέπειτα Ζαν ντε Φλορέτ, ήταν στην πραγματικότητα γιος
   του Σεζάρ...

[Επεξεργασία] Διανομή

     • Εμμανουέλ Μπεάρ - Μανόν
     • Υβ Μοντάν - Σεζάρ Σουμπεϊράν
     • Ντανιέλ Οτέιγ - Ουγκολέν Σουμπεϊράν
     • Ιππολίτ Ζιραρντώ - Μπερνάρ Ολιβιέ
     • Μαργκαρίτα Λοζάνο - Μπαπτιστίν
     • Υβόν Γκαμί - Ντελφίν

[Επεξεργασία] Βραβεία

     • Βραβεία Σεζάρ - Καλύτερος ηθοποιός (Ντανιέλ Οτέιγ)
     • Βραβεία Σεζάρ – Δεύτερος γυναικείος ρόλος (Εμμανουέλ Μπεάρ)

   Ανακτήθηκε από
   "http://el.wikipedia.org/wiki/%CE%97_%CE%9C%CE%B1%CE%BD%CF%8C%CE%BD_%CF%84%CF%89%CE%BD_%CE%A0%CE%B7%CE%B3%CF%8E%CE%BD"
   Κατηγορία: Γαλλικές ταινίες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Français
     • Ido
     • Italiano
     • Nederlands
     • Polski
     • Русский

     • Τελευταία τροποποίηση 18:12, 27 Οκτωβρίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
