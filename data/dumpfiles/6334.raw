   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Basilisk

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                    Basilisk
   Basilisk vol1 cover.jpg
                Basilisk Kōga Ninpō Chō - バジリスク甲賀忍法帖 -
               Μπάσιλισκ Το Βιβλίο των Τεχνικών Νίντζα των Κούγκα
              Είδος            Δράση, Ιστορικό
                                 Manga Basilisk
           Σχεδιαστής          Segawa Masaki
             Εκδότης           Kodansha
        Δημοσιεύεται στο       Young Magazine Uppers
             Έκδοση            Φεβρουάριος 2003 – Ιούλιος 2004
        Αριθμός Κεφαλαίων      34 Κεφάλαια σε 5 τόμους
                                 Anime Basilisk
           Σκηνοθέτης          Kizaki Fumitomo
            Στούντιο           Studio Gonzo
           Τηλ. Δίκτυο         TV Saitama, Animax, TV Kanagawa, Chiba TV
            Μετάδοση           Απρίλιος 2005 – Σεπτέμβριος 2005
       Αριθμός Επεισοδίων      24 Επεισόδια
                                  Σχετικά Έργα
   Βασισμένο στο μυθιστόρημα του Γιάμαντα Φουτάρο με τίτλο “Οι Περγαμηνές των
                                Κούγκα Νίντζα”.


   Basilisk (バジリスク甲賀忍法帖, Basilisk Kōga Ninpō Chō) ονομάζεται μια
   σειρά μάνγκα, που συνέγραψε ο Σεγκάουα Μασάκι και που εκδόθηκε στην
   Ιαπωνία κατά τα έτη 2003 και 2004. Βασίζεται στο μυθιστόρημα του Γιάμαντα
   Φουτάρο με τίτλο “Οι Περγαμηνές των Κούγκα Νίντζα”, το οποίο και εκδόθηκε
   το 1958. Το 2005, το μάνγκα μεταφέρθηκε υπό τη μορφή άνιμε στη μικρή οθόνη
   από τα στούντιο Gonzo, ενώ το 2004 του αποδόθηκε το Βραβείο Κοντάνσα για
   Μάνγκα, στην κατηγορία μεικτού κοινού.

   Πίνακας περιεχομένων

     • 1 Υπόθεση
     • 2 Μάνγκα
     • 3 Άνιμε

          • 3.1 Χαρακτήρες

               • 3.1.1 Κούγκα Νίντζα
               • 3.1.2 Ίγκα Νίντζα

          • 3.2 Κατάλογος Επεισοδίων

     • 4 Μουσική
     • 5 Εξωτερικοί σύνδεσμοι

[Επεξεργασία] Υπόθεση

   Στην αυγή της περιόδου Αζούτσι Μομογιάμα (τέλη του 16ου αιώνα) δύο φατρίες
   νίντζα, οι Ίγκα Τσουμπαγκάκουρε και οι Κούγκα Μαντζιντάνι, βρίσκονται σε
   αιματηρή βεντέτα που κρατά εδώ και αιώνες. Οι ένοπλες συγκρούσεις τελικά
   λαμβάνουν τέλος όταν ο Χατόρι Χάνζο αναγκάζει τις δύο οικογένειες να
   συνάψουν ειρήνη, θέτοντας τες στην υπηρεσία του Τοκουγκάουα Ιεγιάσου, ενός
   άνδρα που ανήλθε στην κοινωνική κλίμακα στη θέση του Σογκούν και που
   δημιούργησε την πρώτη σταθερή μορφή κεντρικής εξουσίας στην Ιαπωνία.
   Ωστόσο, το μίσος ανάμεσα στις δύο οικογένειες παραμένει άσβεστο και
   εκφράζεται με μικροσυμπλοκές σε κάθε ευκαιρία.

   Πολλά χρόνια μετά, κατά το έτος 1614, ο Ιεγιάσου έχει πλέον αποσυρθεί από
   την εξουσία, αν και διατηρεί ακόμη ισχυρή πολιτική επιρροή. Τη θέση του
   κατέχει πλέον ο γιος του, Χιντετάντα. Ωστόσο ο γηραιός άντρας παρατηρεί με
   λύπη πως όταν φτάσει η ώρα που ο γιος του θα παραδώσει την εξουσία,
   πρόκειται να ξεσπάσει ισχυρή πολιτική διαμάχη ανάμεσα στους κληρονόμους
   του, καθώς διαθέτει δύο γιους, γύρω από τους οποίους έχουν ήδη αρχίσει να
   συνασπίζονται διάφορες πολιτικές παρατάξεις. Διαβλέπει πως όταν φτάσει η
   ώρα, ο στρατός των σαμουράι θα διασπαστεί και η χώρα θα βυθιστεί σε
   εμφύλιο σπαραγμό, πράγμα που θα αποδυναμώσει ή και θα εξαφανίσει τη
   δυναστεία του.

   Συζητώντας το πρόβλημα με τον έμπιστο σύμβουλό του, αποφασίζουν από κοινού
   να μην ανακατέψουν τους σαμουράι στη διαμάχη, και αντίθετα να εμπλέξουν
   μονάχα τους νίντζα, οι οποίοι στην εν λόγω περίπτωση θεωρήθηκαν
   αναλώσιμοι. Καλεί λοιπόν στο κάστρο του, το διάδοχο του Χατόρι Χάνζο και
   τους αρχηγούς των Ίγκα και Κούγκα, την ηλικιωμένη Όγκεν και τον γηραιό
   Ντάνζο αντιστοίχως. Καθένας έφερε μαζί και από έναν νεαρό αντιπρόσωπο της
   φατρίας, τους οποίους οι ευγενείς παρακολούθησαν σε μια λυσσαλέα μάχη
   επίδειξης των ικανοτήτων τους. Πεπεισμένος ότι δεν είχε να κάνει με
   φυσιολογικούς ανθρώπους και βαθιά εντυπωσιασμένος, ο Ιεγιάσου ρωτά την
   Όγκεν και τον Ντάνζο, κατά πόσο το μίσος τους παραμένει ζωντανό. Οι δύο
   απαντούν πως αν ο Χάνζο συναινέσει στο να σπάσει τη συνθήκη, θα ξεκινούσαν
   να μάχονται την ίδια εκείνη στιγμή.

   Ο Ιεγιάσου παραδίδει σε καθέναν από τους δύο γηραιούς αρχηγούς έναν
   πανομοιότυπο πάπυρο με είκοσι ονόματα αντρών και γυναικών, δέκα από τη μία
   οικογένεια και δέκα από την άλλη. Τους ανακοινώνει πως καθεμιά από τις δύο
   οικογένειες αντιπροσωπεύει και έναν από τους δύο εγγονούς του, και πως το
   θέμα της διαδοχής περνούσε πλέον στα χέρια τους. Η πρώτη οικογένεια που θα
   θανάτωνε πρώτη τους δέκα της αντίπαλης φατρίας, θα αναδείκνυε τον
   αντίστοιχο πρίγκιπα της σε Σογκούν, ενώ η ίδια θα απολάμβανε τιμές και
   προνόμια για χίλια χρόνια. Παράλληλα ο Χάνζο θέτει τέλος στην ισχύ της
   συνθήκης ειρήνης. Συγκινημένοι οι δύο γέροντες δίνουν σε καθένα από τους
   δύο νέους από έναν πάπυρο, με την παραγγελία να αναγγείλουν τα νέα στους
   δικούς τους. Από το σημείο αυτό ξεκινά ένας αγώνας δρόμου όπου το μίσος
   έχει τον τελευταίο λόγο.

   Εν τούτοις δεν δέχονται όλοι οι εμπλεκόμενοι με την ίδια προσμονή τα νέα.
   Λίγα χρόνια πριν την επανέναρξη των εχθροπραξιών, οι νεαροί διάδοχοι της
   αρχηγίας των οικογενειών, ο Γκενοσούκε και η Όμπορο, είχαν επισήμως
   αρραβωνιαστεί με την ελπίδα πως η ειλικρινής τους αγάπη θα έφτιαχνε
   επιτέλους μια γέφυρα φιλίας ανάμεσα στις δύο οικογένειες. Αναγκασμένοι να
   ανήκουν σε διαφορετικά στρατόπεδα ενός πολέμου που δεν επέλεξαν, πρέπει
   τώρα να αποφασίσουν αν θα σκοτώσουν το πρόσωπο που αγαπούν ή αν θα
   οδηγήσουν την οικογένειά τους στον αφανισμό.

[Επεξεργασία] Μάνγκα

   Η σειρά ξεκίνησε να εκδίδεται το Φεβρουάριο του 2003 και ολοκληρώθηκε με
   πέντε τόμους τον Ιούλιο του 2004. Δημιουργός της είναι ο Σεγκάουα Μασάκι,
   βάσει του υλικού του μυθιστορήματος του Γιάμαντα Φουτάρο με τίτλο “Οι
   Περγαμηνές των Κούγκα Νίντζα”, το οποίο και εκδόθηκε το 1958. Το μάνγκα
   εκδόθηκε από την εταιρία Κοντάνσα, από την οποία και βραβεύτηκε το 2004.
   Κυκλοφόρησε σε συνέχεις στο “Young Magazine Uppers” σε 34 κεφάλαια. Οι
   τίτλοι τους ήταν της μορφής αριθμός x αριθμός, όπου οι αριθμοί υποδείκνυαν
   τα εναπομείναντα μέλη της κάθε οικογένειας.

[Επεξεργασία] Άνιμε

   Η σειρά έκανε πρεμιέρα στην Ιαπωνία τον Απρίλιο του 2005 και ολοκλήρωσε
   τον κύκλο της το Σεπτέμβριο του 2005 με 24 συνολικά επεισόδια. Αποτελεί
   παραγωγή του Studio Gonzo και σκηνοθετήθηκε από τον Κιζάκι Φουμιτόμο.
   Μεταδόθηκε επίσης σε άλλες χώρες, όπως οι Ηνωμένες Πολιτείες, ο Καναδάς, η
   Πορτογαλία και η Τουρκία.

   Σε γενικές γραμμές ακολουθεί πιστά το μάνγκα με εξαίρεση ελάχιστες σκηνές,
   κυρίως flashbacks που εμπλουτίζουν τους χαρακτήρες. Σημαντική διαφορά
   είναι η προσθήκη επιλόγου, τη στιγμή που το μάνγκα διακόπτεται αμέσως μετά
   την τελευταία μάχη. Υπάρχουν ακόμη κάποιες αλλαγές στη σειρά των
   γεγονότων, και τέλος κάποια διακριτικότερη παρουσίαση ορισμένων
   ακατάλληλων σκηνών.

  [Επεξεργασία] Χαρακτήρες

   [IMG]
   [IMG]
   Η φατρία των Κούγκα (αριστερά προς δεξία, από πάνω προς τα κάτω) Χιούμα,
   Γκιόμπου, Τζουμπέι, Σόγκεν, Σάεμον, Οκόι, Ντάνζο, Καγκέρο, Τζόσουκε,
   Γκενοσούκε
   [IMG]
   [IMG]
   Η φατρία των Ίγκα (αριστερά προς δεξία, από πάνω προς τα κάτω) Νένκι,
   Τζίνγκορο, Τένζεν, Ρουσάι, Γιασαμάρου, Χοταρούμπι, Όγκεν, Κοσίρου,
   Ακεγκίνου, Όμπορο

   Ακολουθεί κατάλογος των ηθοποιών που χάρισαν τη φωνή τους στους χαρακτήρες
   του έργου:

   ┌──────────────────────────────────────┬─────────────────────────────────┐
   │    [Επεξεργασία] Κούγκα Νίντζα       │                                 │
   │                                      │    [Επεξεργασία] Ίγκα Νίντζα    │
   │   • Κούγκα Γκενοσούκε: Τοριούμι      │                                 │
   │     Κόσουκε                          │   • Όμπορο: Μίζουκι Νάνα        │
   │   • Κούγκα Ντάνζο: Κομπαγιάσι        │   • Όγκεν: Κιούντα Χισάκο       │
   │     Κιγιόσι                          │   • Γιακουσίτζι Τένζεν: Χαγιάμι │
   │   • Μουρόγκα Χιούμα: Μιγιαμπαγιάσι   │     Σο                          │
   │     Γιασούσι                         │   • Ακεγκίνου: Γουατανάμπε Μίσα │
   │   • Καγκέρου: Χαγιαμίζου Ρίζα        │   • Τσικούμα Κοσίρου: Χατάνο    │
   │   • Κισαράγκι Σάεμον: Ουέντα Γιότζι  │     Γουάταρου                   │
   │   • Κασούμι Γκιόμπου: Κιταγκάουα     │   • Αμαγιο Τζίνγκορο: Ουό Κεν   │
   │     Κατσουχίρο                       │   • Μίνο Νένκι: Ουτσούμι Κέντζι │
   │   • Οκόι: Κιμούρα Χαρούκα            │   • Χοταρούμπι: Σαουασίρο       │
   │   • Ούντονο Τζόσουκε: Τάιρα Κατσούι  │     Μίγιουκι                    │
   │   • Τζιμούσι Τζουμπέι: Ιμαρουόκα     │   • Γιασαμάρου: Γιάναγκι Ναόκι  │
   │     Ατσούσι                          │   • Άζουκι Ρουσάι: Τακέσι Αόνο  │
   │   • Καζαμάτσι Σόγκεν: Τσιντίουα      │                                 │
   │     Ριούσακου                        │                                 │
   └──────────────────────────────────────┴─────────────────────────────────┘

  [Επεξεργασία] Κατάλογος Επεισοδίων

   #                      Τίτλος                       Πρώτη Μετάδοση
            Ιαπωνικός Τίτλος Ρομάτζι - Κάντζι
   1  "Πεπρωμένο"                                    12 Απριλίου 2005
      "Sōshi Sōsatsu (相思相殺)"
   2  "Οι Πρώτες Κινήσεις"                           19 Απριλίου 2005
      "Taidō Niba (胎動弐場)"
   3  "Το Ανηλεές Σμήνος Εντόμων"                    26 Απριλίου 2005
      "Kyōchū Muzan (凶蟲無惨)"
   4  "Νυχτερινός Περίπατος σε Εχθρική Έπαυλη"'      3 Μαΐου 2005
      "Yōkaku Yakō (妖郭夜行)"
   5  "Οι Έξι Αρχές των Νίντζα"'                     10 Μαΐου 2005
      "Ninja Rokugi (忍者六儀)"
   6  "Δάκρυα και Λατρεία"'                          17 Μαΐου 2005
      "Kōrui Renbo (降涙恋慕)"
   7  "Το Δέρμα από την Κόλαση"'                     24 Μαΐου 2005
      "Hitohada Jigoku (人肌地獄)"
   8  "Μοχθηρός Καπνός Από Αίμα"'                    31 Μαΐου 2005
      "Chikemuri Mujō (血煙無情)"
   9  "Καταιγίδα Απελπισίας"'                        7 Ιουνίου 2005
      "Aizetsu Rinu (哀絶霖雨)"
   10 "Θεία Δίκη"'                                   14 Ιουνίου 2005
      "Shinso Gojō (神祖御諚)"
   11 "Απελπισμένα Βότσαλα"'                         21 Ιουνίου 2005
      "Sekireki Mukoku (石礫無告)"
   12 "Μαγικές Αναμνήσεις στο Φως του Φαναριού"'     21 Ιουνίου 2005
      "Tsuisō Gentō (追想幻燈)"
   13 "Άγριος Χορός των Πεταλούδων"'                 5 Ιουλίου 2005
      "Kochō Ranbu (胡蝶乱舞)"
   14 "Λουλούδια Σκόρπια στα Στενά"'                 12 Ιουλίου 2005
      " Sange Kaikyō (散花海峡)"
   15 "Εκτέλεση στη Θάλασσα"'                        19 Ιουλίου 2005
      " Hatō Gokumon (波涛獄門)"
   16 "Φευγαλέο Πορτραίτο της Ανάμνησης"'            26 Ιουλίου 2005
      " Kaihō Tanga (懐抱淡画)"
   17 "Περιπλάνηση στο Σκοτάδι"'                     2 Αυγούστου 2005
      " Konmei Rubō (昏冥流亡)"
   18 "Αυγή του Απόλυτου Σκότους"'                   9 Αυγούστου 2005
      " Mumyō Futsugyō (無明払暁)"
   19 "Η Μοχθηρή Πλεκτάνη της Τρομακτικής Γυναίκας"' 16 Αυγούστου 2005
      " Mōjo Kanbō (猛女姦謀)"
   20 "Το Ρεύμα του Ελέους"'                         23 Αυγούστου 2005
      " Jinji Ryūryū (仁慈流々)"
   21 "Η Καγκέρο της Θανάσιμης Αποπλάνησης"'         30 Αυγούστου 2005
      " Misatsu Kagerō (魅殺陽炎)"
   22 "Οι Θρήνοι των Πεσόντων"'                      6 Σεπτεμβρίου 2005
      " Kikoku Shūshū (鬼哭啾々)"
   23 "Αιώνια Αγκαλιά"'                              13 Σεπτεμβρίου 2005
      " Mugen Hōyō (夢幻泡影)"
   24 "Ραντεβού στον Άλλο Κόσμο"'                    20 Σεπτεμβρίου 2005
      " Raise Kaikō (来世邂逅)"

[Επεξεργασία] Μουσική

   Τίτλοι Έναρξης

   "Kouga Ninpouchou" από το συγκρότημα Onmyouza. Διατίθεται στο ομώνυμο CD
   Single, το οποίο και κυκλοφόρησε στις 27 Απριλίου 2005.

   Τίτλοι τέλους

    1. "Hime Murasaki" από την Μίζουκι Νάνα (επεισόδια 1,9,11-12)
    2. "Wild Eyes" από την Μίζουκι Νάνα (επεισόδια 2-8,10,13-14)

   Αμφότερα τα τραγούδια περιλαμβάνονται στο single "Wild Eyes", που
   κυκλοφόρησε στις 5 Μαΐου 2005.

[Επεξεργασία] Εξωτερικοί σύνδεσμοι

     • Ιαπωνικά Επίσημη ιστοσελίδα
     • Ελληνικά Παρουσίαση στο animeplanet.gr
     • Αγγλικά Ιστοσελίδα στο IMDb.

   Ανακτήθηκε από "http://el.wikipedia.org/wiki/Basilisk"
   Κατηγορία: Άνιμε και Μάνγκα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Deutsch
     • English
     • Español
     • فارسی
     • Français
     • Italiano
     • 日本語
     • 한국어
     • Bahasa Melayu
     • Polski
     • Português
     • Русский
     • Slovenčina
     • Svenska
     • ไทย
     • Tagalog
     • Türkçe
     • 中文

     • Τελευταία τροποποίηση 18:20, 18 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
