   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Δίκορφο Ιωαννίνων

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 39°47′13″N 20°48′4″E﻿ /
   ﻿39.78694, 20.80111

                                 Δίκορφο
   Νομός                    Ιωαννίνων
   Δήμος                    Δήμος Κεντρικού
                                 Ζαγορίου
   Πληθυσμός            66 (2001)
   Υψόμετρο              1.000 m
   Παλαιά ονομασία Ζωνδήλα

   Το Δίκορφο ή Δικόρυφο είναι ορεινό χωριό
   του νομού Ιωαννίνων και ανήκει στο
   συγκρότημα των Ζαγοροχωρίων της
   Ηπείρου. Είναι χτισμένο σε υψόμετρο 1.000
   μέτρων στις βόρειοανατολικές πλαγιές
   του όρους Μιτσικέλι. Το Δίκορφο ανήκει
   στον δήμο Κεντρικού Ζαγορίου και ο
   πληθυσμός του σύμφωνα με την απογραφή
   του 2001 είναι 66 κάτοικοι, οι οποίοι
   ασχολούνται με τη γεωργία, την
   κτηνοτροφία και τον αγροτουρισμό.
   Απέχει 38 χλμ. από τα Ιωάννινα.

   Το παλαιό όνομα του χωριού ήταν
   Τσ(ι)οντίλα ή Ζωνδήλα^[1]^[2], μάλλον
   αλβανικής ή σλαβικής προέλευσης.

   Η έκταση του χωριού καλύπτεται σε μεγάλο
   βαθμό από δάση, ενώ έχει και πλούσια
   πανίδα. Το υπέδαφος αποτελείται από
   σχιστόλιθο και ασβεστόλιθο.

   Πίνακας περιεχομένων

     * 1 Ιστορία
     * 2 Αξιοθέατα
     * 3 Παραπομπές
     * 4 Εξωτερικοί σύνδεσμοι

[Επεξεργασία] Ιστορία

   Ο οικισμός χρονολογείται τουλάχιστον
   από το 1431 ("Μικρή Τζοντίλα"), όταν μαζί με
   άλλους οικισμούς της περιοχής
   συνθηκολόγησε με τους Τούρκους και
   απέκτησε προνόμια, με αντάλλαγμα 38
   "βοϊνίκηδες", άνδρες στην υπηρεσία των
   σουλτανικών στάβλων. Ωστόσο, στην
   περιοχή έχουν ανακαλυφθεί ερείπια
   φρουρίου και αγγεία της ύστερης
   ρωμαϊκής περιόδου. Λίγο έξω από το χωριό,
   υπάρχει η περιοχή Γκούβα, μια χαράδρα με
   έναν απότομο βράχο, όπου σε μια οπή,
   κατοικία άγριων περιστεριών, οι
   κάτοικοι των γύρω περιοχών έκρυβαν τα
   υπάρχοντά τους για να μην τα βρουν οι
   ληστές, που έκαναν συχνά επιδρομές στο
   χωριό.

   Λόγω των προνομίων αυτών, αναπτύχθηκε το
   εμπόριο περισσότερο από τη γεωργία και
   την κτηνοτροφία, χαρίζοντας ευημερία
   στην περιοχή από το 17ο έως το 19ο αιώνα. Ο
   πλούτος αυτός αποτυπώθηκε στην
   κατασκευή των κατοικιών, μεγάλων και
   ιδιαίτερα διακοσμημένων. Τη μεγαλύτερη
   ακμή τη γνώρισε το Δίκορφο κατά το 19ο
   αιώνα, όταν ο πληθυσμός του έφτασε τα 1200
   άτομα: το 1835 ιδρύθηκε ελληνικό σχολείο
   και Παρθεναγωγείο το 1890.

   Οι επιδρομές ληστών στις αρχές του 20ού
   αιώνα έφεραν μείωση του πληθυσμού, ενώ
   κατά την Κατοχή λεηλατήθηκε από τους
   Γερμανούς και κάηκαν 3 σπίτια κατά τον
   Εμφύλιο.

   Το Νοέμβριο του 2008, ανέλαβαν την
   αναδάσωση των καμένων περιοχών του
   χωριού τα πανεπιστήμια Ιωαννίνων και
   Κωνσταντινούπολης^[3]^[4].

[Επεξεργασία] Αξιοθέατα

   Οι παραδοσιακές κατοικίες και τα
   αρχοντικά του χωριού έχουν χτιστεί με
   πέτρα και μαύρη πλάκα, ενώ έχουν
   διακοσμηθεί με τα έργα των Χιοναδιτών
   ζωγράφων.

   Στο κέντρο του χωριού, βρίσκεται η
   εκκλησία του Αγίου Μηνά του Αιγυπτίου,
   τρίκλιτη βασιλική, που ιδρύθηκε το 1778, με
   καμπαναριό που ανακατασκευάστηκε το 1896
   από κάτοικο του χωριού, έμπορο στη
   Ρουμανία.

   Το ξωκλήσι του Αγίου Ιωάννη, μονόκλιτη
   βασιλική, χτίστηκε το 1898 και βρίσκεται
   σε λόφο πάνω από το χωριό. Η εκκλησία
   ξανακτίστηκε με υλικά από ερείπια
   βυζαντινού φρουρίου.

   Στην πλαγιά του Μιτσικελιού, νότια του
   χωριού βρίσκεται το μοναστήρι της
   Στούπαινας, όπου μεταφέρθηκε το 1708 στη
   θέση παλαιότερου σλάβικου μοναστηριού,
   που χτίστηκε το 950, κατά το Φώτη
   Κόντογλου, και διαλύθηκε το 1583 από την
   πανώλη. Καταστράφηκε το 1841 από τους
   Ιταλούς, αλλά ξαναχτίστηκε το 1963.

   Κοντά στο χωριό υπάρχουν επίσης τα
   γεφύρια του καπετάν-Αρκούδα, του Στάθη
   (1906) και της Σιάμαινας.

   Στο χωριό γίνεται τριήμερο πανηγύρι
   στις 29 Αυγούστου.

[Επεξεργασία] Παραπομπές

    1. ↑ Μετονομασίες των οικισμών Ηπείρου
       και Θεσσαλίας
    2. ↑ Πανδέκτης
    3. ↑ Αναδάσωση στο Δίκορφο. Περιβάλλον.
       ΣΚΑΪ.gr (24/11/2008) (ανακτήθηκε 20/4/2008 )
    4. ↑ Δελτίο Τύπου Πανεπιστημίου
       Ιωαννίνων, 24/11/2008

[Επεξεργασία] Εξωτερικοί σύνδεσμοι

     * Δήμος Κεντρικού Ζαγορίου - Δικόρυφο
       (Τζοντίλα)
     * Ιστότοπος για το Δίκορφο Ζαγορίου
     * Μένουμε Ελλάδα-Στο Δίκορφο Ιωαννίνων
     * Παραδοσιακοί Οικισμοί Ηπείρου -
       Φωτογραφίες από το Δίκορφο

   Prosepektasi1.svg Αυτό το άρθρο για ένα χωριό της
   Ελλάδας χρειάζεται επέκταση. Βοηθήστε
   τη Βικιπαίδεια επεκτείνοντάς το!

   π • σ • ε
                             Ζαγοροχώρια
                           Ανθρακίτης · Γρεβενίτι ·
   Δήμος              Δεμάτι · Δόλιανη ·
   Ανατολικού    Ελατοχώρι · Καβαλλάρι ·
   Ζαγορίου        Ιτέα · Καρυές · Καστανώνα ·
                           Μακρίνο · Πέτρα ·
                           Τρίστενο · Φλαμπουράρι
                           Ασπράγγελοι · Αρίστη ·
                           Βίκος · Άγιος Μηνάς ·
   Δήμος              Μεσοβούνι · Βίτσα ·
   Κεντρικού      Μονοδένδρι · Δίλοφο ·
   Ζαγορίου        Ελάτη · Ελαφότοπος · Άνω
                           Πεδινά · Κάτω Πεδινά ·
                           Δίκορφο · Μανασσής ·
                           Καλουτάς · Διπόταμο ·
                           Τσεπέλοβο · Βραδέτο ·
                           Βρυσοχώρι · Ηλιοχώρι ·
   Δήμος Τύμφης Καπέσοβο · Κήποι ·
                           Κουκούλι · Λάιστα ·
                           Λεπτοκαρυά · Νεγάδες ·
                           Σκαμνέλι · Φραγκάδες
   Κοινότητες    Πάπιγκο  · Βοβούσα

   Ανακτήθηκε από
   "http://el.wikipedia.org/wiki/%CE%94%CE%AF%CE%BA%CE%BF%CF%81%CF%86%CE%BF_%CE%99%CF%89%CE%B1%CE%BD%CE%BD%CE%AF%CE%BD%CF%89%CE%BD"
   Κατηγορία: Χωριά του νομού Ιωαννίνων
   Κρυμμένη κατηγορία: Γεωγραφία της
   Ελλάδας-επέκταση

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 16:35, 24
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
