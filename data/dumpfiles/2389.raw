   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Κατερίνα Βόγγολη

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Γεννημένη στις 30 Οκτωβρίου 1970, η
   Λαρισαία Κατερίνα Βόγγολη είναι μία από
   τη τριάδα των Ελλήνων δισκοβόλων που
   σταθερά βρισκόταν σε τελικούς μεγάλων
   διοργανώσεων από το 1998 μέχρι το 2004.
   Ανήκει στον Ολυμπιακό ΣΦΠ και
   προπονείται με το Μιχάλη Ζησόπουλο.

   Η πρώτη επιτυχία ήρθε σε ηλικία 23 ετών
   όταν ήταν 2η μεσογειονίκης. Ωστόσο, η
   καταξίωση ξεκίνησε το 1998 όταν στο
   Ευρωπαϊκό Πρωτάθλημα Στίβου 1998 στη
   Βουδαπέστη κατέλαβε την 5η θέση στον
   τελικό με βολή στα 63,56μ.

   Την επόμενη χρονιά προκρίθηκε στον
   τελικό του Παγκοσμίου Πρωταθλήματος
   Στίβου 1999 στη Σεβίλλη όπου τελικά
   κατέλαβε την 11η θέση, ενώ κατέλαβε την 9η
   θέση στον τελικό των Ολυμπιακών Αγώνων
   2000 στο Σίδνεϊ.

   Το 2001 δεν κατάφερε να προκριθεί στον
   τελικό του Παγκοσμίου Πρωταθλήματος
   Στίβου 2001 στο Έντμοντον, αλλά το 2002 ήταν
   η χρονιά της. Έχοντας προκριθεί με βολή
   στα 61,94μ. ως 1η στον τελικό του Ευρωπαϊκού
   Πρωταθλήματος Στίβου 2002 στο Μόναχο, με
   βολή στα 64,31μ. ανακηρύχθηκε πρωταθλήτρια
   Ευρώπης, σημειώνοντας τη μεγαλύτερη
   επιτυχία στην καριέρα της. Στο ίδιο
   βάθρο στην 3η θέση βρέθηκε η Τασούλα
   Κελεσίδου με βολή στα 63,92μ. Μάλιστα την
   ίδια χρονιά ως μέλος της μικτής Ευρώπης
   κατέλαβε τη 2η θέση στο Παγκόσμιο
   Κύπελλο στη Μαδρίτη με 61,77μ.

   Η παγκόσμια καταξίωση ήρθε το 2003, όταν
   στο Παγκόσμιο Πρωτάθλημα Στίβου 2003 στο
   Παρίσι μετά από μία μεγάλη μάχη κατέλαβε
   την 3η θέση και το χάλκινο μετάλλιο
   σημειώνοντας ατομικό ρεκόρ με 66,73μ., ενώ
   στον ίδιο τελικό 2η ήταν η Τασούλα
   Κελεσίδου με 67,14μ. Αυτή ήταν η δεύτερη
   φορά μετά το 1999 και τις Παρασκευή
   Τσιαμήτα και Όλγα Βασδέκη στο βάθρο του
   τριπλούν, που δύο Ελληνίδες αθλήτριες
   βρέθηκαν σε βάθρο Παγκοσμίου
   Πρωταθλήματος στο ίδιο αγώνισμα.

   Το 2004, ενόψει της προετοιμασίας για τους
   Ολυμπιακούς Αγώνες της Αθήνας σημείωσε
   πανελλήνιο ρεκόρ με 67,72μ., επίδοση κατά
   δύο εκατοστά μεγαλύτερη από αυτή της
   Τασούλας Κελεσίδου. Προκρίθηκε άνετα ως
   6η στον τελικό με βολή τα 63,39μ. αλλά στον
   τελικό το άγχος τη νίκησε και έτσι
   περιορίστηκε στην 8η θέση με βολή στα
   62,37μ., χάνοντας την ευκαιρία να προσθέσει
   το Ολυμπιακό μετάλλιο στη συλλογή της.
   Την ίδια χρονιά ήταν επίσης 8η στον
   τελικό του Γκραν Πρι στο Μόντε Κάρλο.

   Ανακτήθηκε από
   "http://el.wikipedia.org/wiki/%CE%9A%CE%B1%CF%84%CE%B5%CF%81%CE%AF%CE%BD%CE%B1_%CE%92%CF%8C%CE%B3%CE%B3%CE%BF%CE%BB%CE%B7"
   Κατηγορίες: Έλληνες αθλητές του στίβου |
   Δισκοβόλοι | Γεννήσεις το 1970

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Suomi
     * Français
     * Italiano
     * Polski
     * Svenska

     * Τελευταία τροποποίηση 01:24, 14
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
