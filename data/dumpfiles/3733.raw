   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Σινδοί

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Αρχαίο αγγείο από την νεκρόπολη των
   Σινδών.

   Οι Σινδοί ή Σίνδοι ήταν αρχαίος Σκυθικός
   λαός Ιρανικής καταγωγής που κατοικούσε
   γύρω από τη Μαιώτιδα λίμνη στα ανατολικά
   του Κιμμέριου Βοσπόρου. Αποτελούσε
   τμήμα του λαού των Μαιώτων^[1] από του
   οποίους αποσπάστηκε κάποια στιγμή^[2].

   Αναφέρεται βάρβαρος και αγέρωχος
   λαός^[3]. Ο αρχαίος γεωγράφος Σκύλαξ ο
   Καρυανδεύς αναφέρει ότι συνόρευαν με
   τους Μαιώτες και τους Κερκέτες , και
   αναφέρει 4 πόλεις τις : Φαναγόρεια, Κήποι,
   Σινδικός λιμήν, και Πάτους^[4].

   Οι Σινδοί ήρθαν σε επαφή με τους Έλληνες
   και ανέπτυξαν στενές σχέσεις, τον 6ο
   αιώνα π.Χ. ιδρύθηκαν οι πρώτες ελληνικές
   αποικίες στην επικράτεια τους.
   Αρχαιολογικά ευρήματα στους οικισμούς
   Σεμιμπράτνεγιε και Ανάπσκογιέ , όπως
   αμφορείς από τη Χίο και Λέσβο δείχνει
   εμπορικές συναλλαγές μεταξύ των Σινδών
   και Ελλήνων ή ακόμα και συγκατοίκηση
   στους οικισμούς^[5]. Οι Σινδοί έκοβαν
   νομίσματα αργυρά με τη μορφή του Ηρακλή
   στη μία πλευρά φορώντας τη λεοντή στο
   κεφάλι , γονατιστό με το τόξο του , και
   στην άλλη πλευρά έφεραν συνήθως την
   επιγραφη ΣΙΝΔΩΝ μαζί με κεφαλή ίππου ή
   παράσταση γλαύκας^[6].

   Από τους γνωστότερους Σινδούς ήταν ο
   Σωπαίος που αναφέρεται από τον Ισοκράτη
   στους λόγους του^[7]. Η κόρη του Σωπαίου
   είχε παντρευτεί γιο του βασιλιά του
   Βοσπόρου Σάτυρου και όταν η χώρα των
   Σινδών προσαρτήθηκε στο Βασίλειο του
   Βοσπόρου απέκτησε μεγάλη γη . Από την
   ιστορία του Σωπαίου και αυτή της
   Τιργαταώ φαίνεται ότι το ελληνικό
   βασίλειο του Βοσπόρου επέμβαινε στα
   εσωτερικά των Σινδών και κάποια στιγμή η
   χώρα τους έγινε τμήμα τους. Παρά τις
   προσπάθειες των υπολοίπων Μαιώτων με
   πόλεμο να επανακτήσουν τη χώρα των
   Σινδών^[8] δεν τα κατάφεραν, οι απόγονοι
   μάλιστα του Σάτυρου φέρουν και τον τίτλο
   και του βασιλέα των Σινδών .

   Οι Σινδοί αργότερα ενσωματώθηκαν υπό
   τον Μιθριδάτη στο βασίλειο του Πόντου.
   Ήταν γνωστοί σαν λαός μέχρι τον 6ο μ.Χ.
   αιώνα και αναφέρονται από τον περιηγητή
   Διονύσιο^[9].

[Επεξεργασία] Παραπομπές

    1. ↑ [...] τῶν Μαιωτῶν δ’ εἰσὶν αὐτοί τε
       οἱ Σινδοὶ καὶ Δανδάριοι καὶ Τορέται
       καὶ Ἄγροι καὶ Ἀρρηχοί, [...] Στράβωνος
       Γεωγραφικά
    2. ↑ Στέφανος Βυζάντιος, Εθνικών, από τα
       google books
    3. ↑ [...] ἤδη Σίνδοι ἐρημαῖον πεδίον
       μέγα ναιετάοντες. αὐτὰρ ἐπεί τ’
       Ἄγγουρον ὄρος, καὶ ἄπωθεν ἐόντα
       Ἀγγούρου ὄρεος σκόπελον πάρα
       Καυλιακοῖο, [...] Απολλώνιος ο Ρόδιος,
       Αργοναυτικά
    4. ↑ 72 Σίνδοι. Μετὰ δὲ Μαιώτας Σίνδοι
       ἔθνος· διήκουσι γὰρ οὗτοι καὶ εἰς
       τὸ ἔξω τῆς λίμνης· καί εἰσιν πόλεις
       ἐν αὐτοῖς Ἑλληνίδες αἵδε·
       Φαναγόρου πόλις, Κῆποι, Σινδικὸς
       λιμήν, Πάτους. Σκύλακος Περίπλους τῆς
       θαλάσσης τῆς οἰκουμένης Εὐρώπης καὶ
       Ἀσίας καὶ Λιβύης
    5. ↑ Corpus Αρχαιολογία - Ιστορία των
       Πολιτισμών, Τεύχος 27 Μαΐου 2001, σελ 71
    6. ↑ Corpus Αρχαιολογία - Ιστορία των
       Πολιτισμών, Τεύχος 27 Μαΐου 2001, σελ 72
    7. ↑ Ισοκράτους Λόγοι
    8. ↑ Πολύαινος , Στρατηγήματα βιβλίο
       Η'.Τιργαταὼ Μαιῶτις ἐγήματο Ἑκαταίῳ
       βασιλεῖ Σίνδων, οἳ νέμονται μικρὸν
       ἄνω Βοσπόρου. τοῦτον τὸν Ἑκαταῖον
       ἐκπεσόντα τῆς ἀρχῆς κατήγαγε
       Σάτυρος ὁ Βοςπόρου τύραννος καὶ τὴν
       ἑαυτοῦ θυγατέρα πρὸς γάμον ἐξέδωκεν
       ἀξιώσας τὴν προτέραν ἀποκτεῖναι. ὁ
       δὲ τὴν Μαιῶτιν στέργων ἀνελεῖν μὲν
       οὐχ ὑπέμεινεν, ἐς ὀχυρὸν δὲ
       φρούριον καθείρξας ἐκέλευσε διάγειν
       φρουρουμένην· ἡ δὲ Τιργαταὼ λαθοῦσα
       τοὺς φύλακας διέδρα. τῶν δὲ περὶ τὸν
       Ἑκαταῖον καὶ τὸν Σάτυρον πολλῇ
       σπουδῇ ζητούντων ἐδεδοίκεσαν γὰρ,
       μὴ κινήσῃ τοὺς Μαιώτας ἐς πόλεμον
       [...] Γόργιππος δὲ υἱὸς αὐτοῦ τὴν
       ἀρχὴν διαδεξάμενος ἱκέτης αὐτὸς
       ἐλθὼν καὶ δῶρα δοὺς αὐτῇ μέγιστα
       τὸν πόλεμον διελύσατο.
    9. ↑ Διονυσίου Οικουμένης Περιήγησης

[Επεξεργασία] Πηγές

     * Barclay Vincent Head (1844-1914), μετάφραση Ιωάννης
       Σβορώνος (1863-1923), επιμ. (1898). Ιστορία των
       νομισμάτων, Τόμος Β'. Αθήνα: Π. Δ.
       Σακελλαρίου, βιβλιοπωλείο Καρόλου
       Μπεκ. http://www.archive.org/details/historiatnnomism02headuoft.
       Ανακτήθηκε την 12 Οκτωβρίου 2009.

   Ανακτήθηκε από
   "http://el.wikipedia.org/wiki/%CE%A3%CE%B9%CE%BD%CE%B4%CE%BF%CE%AF"
   Κατηγορίες: Αρχαίοι λαοί | Λαοί της
   Σκυθίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Polski
     * Română
     * Русский
     * Українська

     * Τελευταία τροποποίηση 20:38, 3 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
