   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Κερυνίτιδα Έλαφος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   H Κερυνίτιδα Έλαφος είναι μυθικό πλάσμα,
   που συναντάται σε διάφορους θρύλους της
   αρχαίας Ελλάδας, με γνωστότερο αυτόν της
   παγίδευσής της από τον Ηρακλή.
   Σχετίζεται με την Άρτεμη, η οποία ήταν η
   προστάτιδα θεά του.

   Σύμφωνα με το μύθο, όταν η Άρτεμις ήταν
   κοριτσάκι, είδε στο θεσσαλικό κάμπο
   πέντε τεράστιες ελαφίνες να βόσκουν.
   Θαμπωμένη από την ομορφιά τους, έπιασε
   τις τέσσερις και τις έζεψε στο άρμα της.
   Η πέμπτη, όμως, που είχε χρυσά κέρατα και
   έτρεχε πολύ γρήγορα, κατάφερε να
   ξεφύγει. Κατευθύνθηκε προς το νότο και
   μετά από μέρες, αφού πέρασε στην
   Πελοπόννησο, βεβαιώθηκε ότι ξέφυγε και
   εγκαταστάθηκε μόνιμα στο Κερύνειο Όρος,
   στα σύνορα μεταξύ Αρκαδίας και Αχαΐας.
   Τότε η Άρτεμις, θαυμάζοντας τον ελεύθερο
   και ατίθασο χαρακτήρα της, έθεσε το ζώο
   υπό την προστασία της.

   Σύμφωνα με τους μελετητές της αρχαίας
   ελληνικής μυθολογίας, όπως ο Ρόμπερτ
   Γκρέιβς, ο μύθος της Κερυνίτιδος Ελάφου
   έχει μάλλον βόρεια προέλευση. Το ζώο
   στην πραγματικότητα μοιάζει
   περισσότερο με θηλυκό τάρανδο, αφού τα
   θηλυκά ελάφια είναι συγκριτικά
   μικρόσωμα, δεν έχουν κέρατα και δεν
   μπορούν να ζευθούν σε άρμα. Συνεπώς,
   συμπεραίνεται ότι πρόκειται για
   εξελληνισμένο μύθο κάποιου βόρειου
   λαού. Στην άποψη συνηγορεί και ο μύθος
   του Ηρακλή (βλ. παρακάτω), αφού για να
   διαφύγει το ελάφι από τον ήρωα κατέφυγε
   στη γη των Υπερβορείων, κοντά στον
   αρκτικό κύκλο. Από την ίδια ευρύτερη
   περιοχή (Βαλτική Θάλασσα) οι έλληνες
   εισήγαγαν ήλεκτρον (κεχριμπάρι), ήδη από
   τη μηκυναϊκή εποχή. Στο χρώμα του
   ηλέκτρου μπορεί να οφείλεται ο θρύλος
   για τα χρυσά κέρατα του ελαφιού.

[Επεξεργασία] Ο τρίτος άθλος του Ηρακλή

   [IMG]
   [IMG]
   Αναπαράσταση του τρίτου άθλου από τον
   Άντολφ Σμιντ - Νέο Μουσείο Βερολίνου

   Αφού ο Ηρακλής σκότωσε τη Λερναία Ύδρα,
   παρουσιάσθηκε στο μοχθηρό Ευρυσθέα για
   να αναλάβει την επόμενη "αποστολή
   εξιλέωσης". Βλέποντάς τον ζωντανό, ο
   Ευρυσθέας σοκαρίσθηκε! Όταν συνήλθε, του
   ανέθεσε την επόμενη αποστολή: να του
   φέρει την Κερυνίτιδα Έλαφο. Προσδοκούσε
   ότι η ελαφίνα θα σκότωνε τον Ηρακλή -
   ακόμη όμως κι εάν ο ήρωας πετύχαινε το
   σκοπό του, η Άρτεμις θα εξοργιζόταν και
   θα τον σαΐτευε!

   Ο Ηρακλής ανέλαβε την αποστολή,
   κατευθύνθηκε προς το βουνό που
   κατοικούσε το ζώο και το αναγνώρισε από
   τη λάμψη των κεράτων του. Ξέροντας ότι δε
   θα μπορούσε να το προλάβει στο τρέξιμο,
   ούτε να το ακινητοποιήσει με τα όπλα του,
   αφού η ελαφίνα έτρεχε γρηγορότερα κι από
   βέλος, αποφάσισε να το εξαντλήσει. Όταν η
   ελαφίνα τον είδε, άρχισε να τρέχει προς
   το βορρά, κι ο Ηρακλής ακολουθούσε
   ξοπίσω του. Ένα χρόνο κράτησε η
   καταδίωξη - περνώντας μέσα από τα εδάφη
   των Ελλήνων, των Θρακών και των Σκύθων,
   έφθασαν στη γη των Υπερβορείων. Εκεί το
   ελάφι, εξουθενωμένο από το τρέξιμο,
   σταμάτησε για να πιει νερό. Ο Ηρακλής
   άδραξε την ευκαιρία και το
   ακινητοποίησε.

   Όταν η Άρτεμις έμαθε τι έγινε,
   εξοργίσθηκε και φώναξε τον αδελφό της
   Απόλλωνα να τη βοηθήσει με τις σαΐτες
   του. Καθώς λοιπόν ο Ηρακλής επέστρεφε
   στην Ελλάδα, εμφανίσθηκαν μπροστά του
   για να τον τιμωρήσουν. Ο Ηρακλής της
   ζήτησε συγχώρεση, εξηγώντας της το λόγο
   της πράξης του και δεσμευόμενος ότι μετά
   την ολοκλήρωση της αποστολής του θα
   επέστρεφε το ελάφι στην προστάτιδα θεά
   του.

   Πηγαίνοντας προς το παλάτι του Ευρυσθέα,
   έμαθε ότι ο βασιλιάς προόριζε το ελάφι
   για το ζωολογικό του κήπο και σκέφθηκε
   ένα τέχνασμα: Κάλεσε τον Ευρυσθέα να
   βγει έξω από το παλάτι ώστε να παραλάβει
   ο ίδιος το ελάφι. Βλέποντάς τον ο
   Ευρυσθέας τον συνεχάρη για την επιτυχία
   του - όταν όμως άπλωσε τα χέρια του για να
   το πάρει, ο ήρωας πήρε τα χέρια του από το
   ζώο και αυτό ταχύτατα έτρεξε προς την
   Άρτεμι. Έτσι εκπλήρωσε τόσο την αποστολή
   του να φέρει την Κερυνίτιδα Έλαφο στον
   Ευρυσθέα, όσο και την υπόσχεσή του στην
   Άρτεμη ότι θα την επέστρεφε.

   π • σ • ε
                      Οι Άθλοι του Ηρακλή
   Ο Λέων της Νεμέας · Η Λερναία Ύδρα · Η
   Κερυνίτιδα Έλαφος · Ο Ερυμάνθιος Κάπρος
   · Η Κόπρος του Αυγεία · Οι Στυμφαλίδες
   Όρνιθες
   Ο Ταύρος της Κρήτης · Τα Άλογα του
   Διομήδη · Η Ζώνη της Ιππολύτης · Τα Βόδια
   του Γηρυόνη · Τα Μήλα των Εσπερίδων · Ο
   Κέρβερος

   π • σ • ε
            Όντα της ελληνικής μυθολογίας
   Άλογα του Διομήδη · Αρίων · Γίγαντες ·
   Γοργόνες · Γραίες · Ερινύες · Ερυμάνθιος
   Κάπρος · Έχιδνα · Ιχθυοκένταυρος ·
   Κένταυροι · Κέρβερος · Κερυνίτιδα
   Έλαφος · Κήρες · Κύκλωπες · Λαίλαπα ·
   Λαπίθες · Λέων της Νεμέας · Λερναία Ύδρα
   · Μινώταυρος · Πήγασος · Πρωτέας ·
   Σάτυροι · Σειληνοί · Σειρήνες · Σκύλλα ·
   Στυμφαλίδες Όρνιθες · Σφίγγα · Τάλως ·
   Τυφών · Χάρυβδη · Χίμαιρα

   Ανακτήθηκε από
   "http://el.wikipedia.org/wiki/%CE%9A%CE%B5%CF%81%CF%85%CE%BD%CE%AF%CF%84%CE%B9%CE%B4%CE%B1_%CE%88%CE%BB%CE%B1%CF%86%CE%BF%CF%82"
   Κατηγορίες: Όντα της ελληνικής
   μυθολογίας | Άθλοι του Ηρακλή

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Беларуская
     * Беларуская (тарашкевіца)
     * Български
     * Català
     * Deutsch
     * English
     * Español
     * Eesti
     * Euskara
     * فارسی
     * Suomi
     * Français
     * Bahasa Indonesia
     * Italiano
     * 日本語
     * ქართული
     * 한국어
     * Lëtzebuergesch
     * Nederlands
     * Polski
     * Português
     * Русский
     * Türkçe
     * Українська
     * 中文

     * Τελευταία τροποποίηση 00:36, 4 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
