   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Οβελίσκος του Θεοδόσιου Α'

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   Hippodrome of Constantinople Obelisk 3.jpg
   [IMG]

   Ιδιαίτερα γνωστό γλυπτικό θέμα της πρώιμης βυζαντινής τέχνης^[1] ο
   οβελίσκος του Θεοδοσίου Α΄ βρίσκεται στην Κωνσταντινούπολη, στο χώρο του
   αρχαίου ιπποδρόμιου. Ο οβελίσκος στήθηκε το 390 από τον αυτοκράτορα
   Θεοδόσιο Α' ως τιμητική στήλη εις ανάμνηση των πολεμικών κατορθωμάτων
   του^[2].

   Πίνακας περιεχομένων

     • 1 Περιγραφή
     • 2 Τάσεις, σύμβολα, νοήματα
     • 3 Παραπομπές - σημειώσεις
     • 4 Βιβλιογραφία

[Επεξεργασία] Περιγραφή

   Hipodrom B19-27.jpg
   [IMG]

   Το σύμπλεγμα αποτελείται από έναν αιγυπτιακό οβελίσκο πάνω σε βάση
   κοσμημένη με πρόστυπα ανάγλυφα. Εκτιμάται ότι ο οβελίσκος στην αρχική του
   μορφή είχε 30 μέτρα ύψος και ζύγιζε 400 τόνους. Φέρεται πως έσπασε κατά τη
   μεταφορά του και εν συνεχεία τεμαχίστηκε σε δύο μέρη. Στη σημερινή μορφή
   του έχει ύψος 19,6 μ.

   Στην πραγματικότητα εδώ έχουμε μια συνέχεια της ρωμαϊκής παράδοσης της
   μνημόνευσης των αυτοκρατόρων, αλλά στη ρωμαϊκή παράδοση πάνω στη βάση
   συνήθως εγειρόταν άγαλμα της βασιλικής οικογένειας. Στην προκειμένη
   περίπτωση χρησιμοποιήθηκε ένας απλός οβελίσκος, κάτι που τονίζει ακόμα
   περισσότερο την ήδη υπάρχουσα αφαιρετική τάση στα πρόστυπα ανάγλυφα της
   βάσης. Εκεί απεικονίζεται ο αυτοκράτορας σε δημόσιες σκηνές, ανάμεσα στους
   γιους του και αξιωματούχους να παρακολουθεί αγωνίσματα στο Ιπποδρόμιο. Η
   ελλειψη προοπτικής και ο επαρχιωτισμός της ύστερης ελληνορωμαϊκής τέχνης
   είναι εμφανής στα μεγέθη και την ιεραρχική διάταξη του έργου, που θυμίζει
   έντονα ένα χαρακτηριστικό αντιπροσωπευτικό δείγμα του ρεύματος του
   επαρχιωτισμού, το «Νεκρός Malku και η κόρη του»^[3].

[Επεξεργασία] Τάσεις, σύμβολα, νοήματα

   Θα μπορούσαμε να ισχυριστούμε πιθανώς πως είναι μια «ευανάγνωστη σύνθεση
   που παραπέμπει νοηματικά στην υπερχρονική και υπεράνθρωπη διάσταση της
   αυτοκρατορικής εξουσίας»^[4]. Ο αυτοκράτορας στο κέντρο και στο υψηλότερο
   σημείο του ανάγλυφου ξεχωρίζει εύκολα ως κεντρική μορφή. Εκατέρωθεν αυτής
   της κεντρικής μορφής αναπτύσσεται η οικογένεια σε μικρότερες διαστάσεις.
   Πίσω του διακρίνονται οι αξιωματούχοι και στο κατώτερο σημείο, κάτω από το
   διάζωμα της αυτοκρατορικής εξέδρας οι αθλητές πιθανώς του ιππόδρομου ή
   υπήκοοι, σε ακόμα μικρότερο μέγεθος.

[Επεξεργασία] Παραπομπές - σημειώσεις

    1. ↑ Ως Πρώιμη Βυζαντινή περίοδο θεωρούμε τη χρονική περίοδο 324-726, από
       το 1ο τέταρτο του 4ου αι., έως το 1ο τέταρτο του 8ου αι., οπότε η
       κήρυξη της Εικονομαχίας ανακόπτει το ρυθμό εξέλιξης της βυζαντινής
       τέχνης, σε ό,τι αφορά τουλάχιστον στην ανεικόνιση προσώπων. Βλ. επίσης
       Αλμπάνη Τζ. 1999, 18.
    2. ↑ Τον οβελίσκο που στηρίζεται σε αυτή τη βάση έφερε στην
       Κωνσταντινούπολη ο Θεοδόσιος Α' από την Αίγυπτο και συγκεκριμένα από
       το ναό του Καρνάκ. Σε μια από την όψεις του ανάγλυφου της βάσης
       απεικονίζεται ο αυτοκράτορας να παρακολουθεί την ανύψωση του οβελίσκου
       πάνω στη βάση. Ο οβελίσκος είχε στηθεί από τον Τούθμωσι Γ', εις
       ανάμνηση των πολεμικών νικών του και τα ιερογλυφικά που είναι
       σκαλισμένα πάνω του τον απεικονίζουν να θυσιάζει στον Άμμωνα-Ρα.
    3. ↑ Αλμπάνη Τζ. 1999, 25, εικ. 6
    4. ↑ Αλμπάνη Τζ. 1999, 25

[Επεξεργασία] Βιβλιογραφία

     • Αλμπάνη Τζ. 1999, Τέχνες Ι: Ελληνικές Εικαστικές Τέχνες, Τομ. Β΄,
       Βυζαντινή και Μεταβυζαντινή Τέχνη, Ε.Α.Π., Πάτρα.

   Ανακτήθηκε από
   "http://el.wikipedia.org/wiki/%CE%9F%CE%B2%CE%B5%CE%BB%CE%AF%CF%83%CE%BA%CE%BF%CF%82_%CF%84%CE%BF%CF%85_%CE%98%CE%B5%CE%BF%CE%B4%CF%8C%CF%83%CE%B9%CE%BF%CF%85_%CE%91%27"
   Κατηγορίες: Πρώιμη βυζαντινή τέχνη | Κωνσταντινούπολη

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • English
     • Español
     • Français
     • עברית
     • Italiano
     • Македонски
     • Polski
     • Türkçe

     • Τελευταία τροποποίηση 10:49, 5 Ιανουαρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
