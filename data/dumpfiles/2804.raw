   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Σίμο Χέιχε

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Σίμο Χέιχε κατά τη διάρκεια του
   Χειμερινού Πολέμου.

   Ο Σίμο Χέιχε (φινλανδικά: Simo Häyhä,
   γεννηθείς 17 Δεκεμβρίου 1905 – αποθανών 1
   Απριλίου 2002) αποκαλούμενος από τους
   Σοβιετικούς και Λευκός Θάνατος (ρωσικά
   Белая смерть (μπιέλαγια σμιέρτ'),
   φινλανδικά Valkoinen Kuolema (φαλκόινεν
   κουόλεμα), ήταν Φινλανδός ελεύθερος
   σκοπευτής, ήρωας του ρωσοφινλανδικού
   πολέμου του '39. Χρησιμοποιούσε απλό
   τυφέκιο χωρίς ειδική σκοπευτική διόπτρα
   και είχε το μεγαλύτερο βεβαιωμένο
   αριθμό επιτυχημένων βολών ως ελεύθερος
   σκοπευτής από όλους τους σκοπευτές όλων
   των κύριων πολέμων.^[1]^[2]

   Πίνακας περιεχομένων

     * 1 Στρατιωτική σταδιοδρομία
     * 2 Μετά τον Πόλεμο
     * 3 Παραπομπές
     * 4 Βιβλιογραφία
     * 5 Εξωτερικοί σύνδεσμοι

[Επεξεργασία] Στρατιωτική σταδιοδρομία

   Ο Χέιχε γεννήθηκε στο Ραουτγιέρβι
   (Rautjärvi), μια πόλη κοντά στα
   ρωσο-φινλανδικά σύνορα και ξεκίνησε την
   στρατιωτική του καριέρα το 1925. Πριν
   στρατευτεί ήταν αγρότης και κυνηγός, ενώ
   αναφέρεται ότι το αγρόκτημά του ήταν
   γεμάτο από τρόπαια, λόγω της σκοπευτικής
   του δεινότητας.^[3] Κατά τον Χειμερινό
   Πόλεμο (1939–1940) μεταξύ Φινλανδίας και
   Σοβιετικής Ένωσης ξεκίνησε ουσιαστικά
   την σταδιοδρομία του ως ελεύθερος
   σκοπευτής μαχόμενος τον Κόκκινο Στρατό.

   Έδρασε σε πολικές θερμοκρασίες -20 και -40
   βαθμών Κελσίου φορώντας την ολόλευκη
   στολή παραλλαγής του, σκοτώνοντας
   επιβεβαιωμένα 505 Σοβιετικούς
   στρατιώτες^[2]^[4], καθώς και άλλους 542 αν
   προστεθούν και οι μη επιβεβαιωμένοι
   θάνατοι.^[4] Σύμφωνα με την ανεπίσημη
   καθημερινή καταγραφή της δράσης των
   σκοπευτών στο πεδίο της Μάχης της
   Κόλλαα, τα θύματά του ήταν 800.^[5] Εκτός από
   τις επιτυχίες του ως ελεύθερος
   σκοπευτής, χρεώνεται και 200 περίπου
   επιβεβαιωμένους θανάτους
   χρησιμοποιώντας υποπολυβόλο Suomi KP/-31,
   ανεβάζοντας έτσι τα συνολικά
   επιβεβαιωμένα θύματά του σε 705.^[4] Όλα
   αυτά επιτεύχθηκαν σε λιγότερο από εκατό
   ημέρες.

   Ο Χέιχε χρησιμοποιούσε μια φινλανδική
   παραλλαγή σοβιετικού τυφεκίου, το Μ/28,
   του αξιόπιστου σοβιετικού τυφεκίου
   Mosin-Nagant (γνωστό και ως Pystykorva
   (Πουστούκαρβα). Προτιμούσε να
   χρησιμοποιεί μεταλλικό σκόπευτρο και
   όχι τηλεσκοπικό έτσι ώστε να δίνει
   μικρότερο στόχο στον αντίπαλο διότι με
   τηλεσκοπικό σκόπευτρο ο ελεύθερος
   σκοπευτής πρέπει να σηκώνει το κεφάλι
   περισσότερο κατά την σκόπευση και
   παρατήρηση. Επίσης με τον τρόπο αυτό
   περιόριζε την πιθανότητα αντανάκλασης
   από το τηλεσκοπικό σκόπευτρο, που
   ενδεχομένως να πρόδιδε την θέση του. Μια
   ακόμα τακτική του Χέιχε ήταν να
   συμπιέζει το χιόνι μπροστά από το όπλο,
   κάνοντάς το συμπαγές, ώστε κατά τη
   διάρκεια της βολής και το κλώτσημα του
   όπλου να μην εκτοξεύεται και προδίδει τη
   θέση του καθώς επίσης καθόλη την
   διάρκεια αναμονής και ενέδρευσης είχε
   στο στόμα του χιόνι ώστε η ανάσα του να
   μην εξαχνώνεται στον παγωμένο αέρα και
   γίνεται εμφανής σε περίπτωση που η
   περιοχή εποπτευόταν από κυάλια των
   αντιπάλων.

   Οι Ρώσοι προσπάθησαν με πολλούς τρόπους
   να τον εξολοθρεύσουν τοποθετώντας και
   αυτοί ελεύθερους σκοπευτές καθώς και με
   τυφλές ή στοχευμένες βολές πυροβολικού.
   Στις 6 Μαρτίου του 1940 ο Χέιχε
   τραυματίστηκε στο σαγόνι κατά τη
   διάρκεια της μάχης. Βρέθηκε και
   διασώθηκε από συμπολεμιστές του οι
   οποίοι ανέφεραν αργότερα ότι «το μισό
   του κεφάλι έλειπε». Ο Χέιχε παρέμεινε
   αναίσθητος μέχρι τις 13 Μαρτίου, την μέρα
   που ουσιαστικά σταμάτησε ο πόλεμος
   μεταξύ Φινλανδίας και Σοβιετικής
   Ένωσης. Λίγο αργότερα ο Χέιχε προήχθη
   από το βαθμό του δεκανέα στο βαθμό του
   ανθυπολοχαγού από τον στρατάρχη Καρλ
   Γκούσταφ Έμιλ Μάνερχαϊμ. Κανένας άλλος
   στρατιώτης στην ιστορία του Φινλανδικού
   στρατού δεν προήχθη τόσο γρήγορα όσο ο
   Χέιχε.

[Επεξεργασία] Μετά τον Πόλεμο

   Ο Χέιχε χρειάστηκε πολλά χρόνια για να
   ανανήψει από τα βαριά τραύματα που
   υπέστη. Η σφαίρα τού είχε σπάσει το
   σαγόνι και είχε διαλύσει το αριστερό του
   μάγουλο. Τελικώς επανήλθε και έγινε
   επιτυχημένος κυνηγός ταράνδων και
   εκτροφέας σκύλων μετά το Δεύτερο
   Παγκόσμιο Πόλεμο.

   Το 1998 ρωτήθηκε πώς είχε τόσο
   επιτυχημένες βολές και αυτός απάντησε
   απλώς ότι ήταν θέμα άσκησης και μόνο.
   Όταν ρωτήθηκε για το αν έχει μετανιώσει
   για τον χαμό τόσων ανθρώπων από το χέρι
   του, απάντησε: «Έκανα ό,τι μου είπαν όσο
   καλύτερα μπορούσα». Τα τελευταία του
   χρόνια τα πέρασε σε ένα μικρό χωριό, το
   Ρουοκολάχτι, χωριό στη νοτιοανατολική
   Φινλανδία κοντά στα σύνορα με τη Ρωσία.

[Επεξεργασία] Παραπομπές

    1. ↑ The Sniper Log Book—World War II
    2. ↑ ^2,0 ^2,1 Rayment, Sean. The long view. The Daily Telegraph
       (ανακτήθηκε 30 March 2009 )
    3. ↑ Gilbert, Adrian (1996). Sniper: The Skills, the Weapons, and the
       Experiences. St. Martin's Press. σελ. 88. ISBN 0312957661.
    4. ↑ ^4,0 ^4,1 ^4,2 Sotasankarit-äänestyksen voitti tarkka-ampuja
       Simo Häyhä (Finnish). MTV3 (ανακτήθηκε 30 March 2009 )
    5. ↑ Ντοκυμαντέρ Fire and Ice: The Winter War of Finland and
       Russia (Φωτιά και Πάγος: Ο Χειμερινός
       Πόλεμος Φινλανδίας και Ρωσίας)

[Επεξεργασία] Βιβλιογραφία

     * P. Sarjanen, ISBN 952-5170-05-5
     * Tapio A. M. Saarelainen, ISBN 952-5026-52-3 http://www.apali.fi
     * Tapio A. M. Saarelainen, ISBN 978-952-5026-74-0 http://www.apali.fi

[Επεξεργασία] Εξωτερικοί σύνδεσμοι

     * Brief background on Simo Häyhä
     * Mosin-Nagant Dot Net's Sniper Section Presents "Meeting A Legend: Simo
       Häyhä"
     * Sniper Central list of snipers

                      Στο άρθρο αυτό έχει
                      ενσωματωθεί κείμενο από το
                      άρθρο Simo Häyhä της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A3%CE%AF%CE%BC%CE%BF_%CE%A7%CE%AD%CE%B9%CF%87%CE%B5"
   Κατηγορίες: Γεννήσεις το 1905 | Θάνατοι το
   2002 | Φινλανδοί

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Česky
     * Dansk
     * Deutsch
     * English
     * Esperanto
     * Español
     * فارسی
     * Suomi
     * Français
     * עברית
     * Hrvatski
     * Bahasa Indonesia
     * Italiano
     * 日本語
     * ქართული
     * 한국어
     * Latviešu
     * Nederlands
     * ‪Norsk (bokmål)‬
     * Polski
     * Português
     * Русский
     * Саха тыла
     * Simple English
     * Slovenčina
     * Slovenščina
     * Српски / Srpski
     * Svenska
     * Українська
     * Tiếng Việt
     * 中文

     * Τελευταία τροποποίηση 14:21, 7 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
