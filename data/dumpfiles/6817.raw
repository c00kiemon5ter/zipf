   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Απολλόδωρος ο Αθηναίος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Απολλόδωρος ο Αθηναίος (180 π.Χ. – περ.110 π.Χ.) ήταν αρχαίος Έλληνας
   ιστορικός, γραμματικός και μυθογράφος, που έζησε πολλά χρόνια στην
   Αλεξάνδρεια.

   Πίνακας περιεχομένων

     • 1 Βιογραφικά στοιχεία
     • 2 Τα έργα του

          • 2.1 Τα «Χρονικά»
          • 2.2 Το «Περί νεών»
          • 2.3 Το «Περί Θεών»
          • 2.4 Η «Απολλοδώρου Βιβλιοθήκη»

     • 3 Πηγές

[Επεξεργασία] Βιογραφικά στοιχεία

   Σύμφωνα με το Λεξικό της Σούδας, ο πατέρας του Απολλόδωρου ονομαζόταν
   Ασκληπιάδης. Ο Απολλόδωρος υπήρξε μαθητής του στωικού Διογένη, και
   παρακολούθησε παραδόσεις του γραμματικού Αριστάρχου. Αναμίχθηκε στην
   επιστημονική έρευνα του «Μουσείου» της Αλεξανδρείας, από όπου εκδιώχθηκε
   το 146 π.Χ. μαζί με τους άλλους σοφούς από τον Πτολεμαίο τον Φύσκωνα. Μετά
   ταξίδεψε στην Πέργαμο, όπου τον φιλοξένησε ο Άτταλος Β΄, και το 133 π.Χ.
   επέστρεψε στην Αθήνα, όπου φαίνεται και ότι πέθανε. Η χρονολογία του
   θανάτου του δεν είναι εξακριβωμένη, αλλά τοποθετείται στο διάστημα 111-109
   π.Χ.

[Επεξεργασία] Τα έργα του

    [Επεξεργασία] Τα «Χρονικά»

   Από τα πολυάριθμα έργα του Απολλοδώρου γνωστότερα είναι τα «Χρονικά», τα
   οποία αφιέρωσε στον Άτταλο Β΄. Πρόκειται για μία λεπτομερέστατη εξιστόρηση
   των ιστορικών αλλά και πνευματικών γεγονότων από την εποχή του Τρωικού
   Πολέμου μέχρι το 144 π.Χ.. Το έργο αποτελείται από 4 βιβλία γραμμένα σε
   κωμικό ιαμβικό τρίμετρο στίχο. Τα Χρονικά επανεμφανίσθηκαν αργότερα
   συμπληρωμένα με γεγονότα (;) πριν τον Τρωικό Πόλεμο και μετά το 144, ως το
   119 π.Χ.. Υποστηρίζεται η θεωρία ότι οι συμπληρώσεις αυτές έγιναν από τον
   ίδιο συγγραφέα, αλλά αυτό αμφισβητείται εξαιτίας των δυσκολιών στην
   κατανόηση αυτών των τμημάτων. Το έργο μεταφράσθηκε στη λατινική γλώσσα από
   τον Κορνήλιο Νέπω, ενώ πολλά αποσπάσματα αναφερόμενα στην ιστορία της
   Λογοτεχνίας σώθηκαν μέσα από έργα του Διογένη και του Ευσεβίου. Τα Χρονικά
   απετέλεσαν πηγή για πολλούς μετέπειτα συγγραφείς.

    [Επεξεργασία] Το «Περί νεών»

   Το ιστορικό υπόμνημα Περί νεών, επίσης λεπτομερές, αναφέρεται στον
   «κατάλογο των πλοίων» που αναφέρει ο Όμηρος στην Ιλιάδα, και αναπτύσσεται
   σε 12 βιβλία. Βασίζεται σε σχετική προεργασία του Ερατοσθένη και του
   Δημητρίου. Το Περί νεών αξιοποίησε 150 περίπου χρόνια μετά ο Στράβων ως
   κύρια πηγή των βιβλίων 8, 9 και 10 των Γεωγραφικών του (τα βιβλία αυτά
   αναφέρονται στην Ελλάδα), καθώς και ο Διόδωρος ο Σικελιώτης για τη
   «Νησιωτική» του.

    [Επεξεργασία] Το «Περί Θεών»

   Το επίσης εκτενές σύγγραμμα του Απολλοδώρου Περί Θεών, σε 24 βιβλία,
   εκτιμήθηκε πολύ κατά την Αναγέννηση. Σε αυτό έχουν συλλεχθεί και
   ταξινομηθεί όλες οι παραδόσεις για τους θεούς που ανέφεραν οι ποιητές και
   οι ιστορικοί, ενώ έχουν καταγραφεί και όλες οι φιλοσοφικές απόψεις περί
   θεών. Ο Απολλόδωρος προσωπικά επιμένει στην αλληγορική ερμηνεία των
   θρησκευτικών αντιλήψεων, κατά τη διδασκαλία των Στωικών. Τα αποσπάσματα
   που σώθηκαν παρουσιάζουν τις απόψεις του με επιχειρήματα, αλλά και τη
   συνήθειά του να «παίζει» με την ετυμολογία των λέξεων.

    [Επεξεργασία] Η «Απολλοδώρου Βιβλιοθήκη»

   Wikisource logo
   Στη Βικιθήκη υπάρχει υλικό που έχει σχέση με το θέμα:
   Απολλόδωρος (ψεύδo)

   Το έργο αυτό, σε 4 βιβλία τα οποία περιγράφουν την ελληνική μυθολογία, δεν
   θεωρείται πλέον έργο του συγγραφέα Απολλοδώρου του Αθηναίου. Βασίζεται στο
   Περί θεών, προς το οποίο πάντως εμφανίζει αντιφάσεις.

   Ο Απολλόδωρος έγραψε και εργασίες φιλολογικής κριτικής, τις «Περί
   Σώφρονος», «Περί Επιχάρμου» και «Περί ετυμολογιών».

[Επεξεργασία] Πηγές

     • Ιωάννη Κακαβούλια: «Ελληνική Γραμματολογία (αρχαία και βυζαντινή)»,
       εκδ. Νικόδημος, Αθήνα
     • Νέα Ελληνική Εγκυκλοπαίδεια Χάρη Πάτση

   Ανακτήθηκε από
   "http://el.wikipedia.org/wiki/%CE%91%CF%80%CE%BF%CE%BB%CE%BB%CF%8C%CE%B4%CF%89%CF%81%CE%BF%CF%82_%CE%BF_%CE%91%CE%B8%CE%B7%CE%BD%CE%B1%CE%AF%CE%BF%CF%82"
   Κατηγορίες: Αρχαίοι Έλληνες ιστορικοί | Αρχαίοι Αθηναίοι

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Brezhoneg
     • Català
     • Cymraeg
     • Dansk
     • Deutsch
     • English
     • Español
     • Euskara
     • فارسی
     • Suomi
     • Français
     • Magyar
     • Bahasa Indonesia
     • Italiano
     • 日本語
     • 한국어
     • Latina
     • Lietuvių
     • Nederlands
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски
     • Slovenčina
     • Shqip
     • Svenska
     • Українська
     • 中文

     • Τελευταία τροποποίηση 10:13, 27 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
