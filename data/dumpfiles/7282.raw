   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Τρούμπα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°56′28,40″N 23°38′33,04″E﻿ / ﻿<span class="geo-dec geo"
   title="Χάρτες, αεροφωτογραφίες και άλλες πληροφορίες για Σφάλμα έκφρασης:
   Μη αναγνωριζόμενος χαρακτήρας στίξης "," Σφάλμα έκφρασης: Μη
   αναγνωριζόμενος χαρακτήρας στίξης ","">Σφάλμα έκφρασης: Μη αναγνωριζόμενος
   χαρακτήρας στίξης ",", Σφάλμα έκφρασης: Μη αναγνωριζόμενος χαρακτήρας
   στίξης "," Η Τρούμπα είναι περιοχή του Πειραιά και αποτελεί το δυτικό
   μέρος της συνοικίας της Τερψιθέας προς τον κεντρικό λιμένα. Το όνομα της
   το οφείλει σε μια μεγάλη σχετικά τρόμπα νερού που ήταν τοποθετημένη
   προπολεμικά σε μικρή στέρνα στη διασταύρωση της σημερινής λεωφόρου ΙΙας
   Μεραρχίας με την παραλιακή από την οποία αντλούσαν νερό τα ατμόπλοια. Στη
   διάρκεια του μεσοπολέμου ξεκίνησαν τα έργα ανάπλασης των προβλητών με
   συνέπεια η τρόμπα αυτή ν΄ αφαιρεθεί και δυστυχώς να καταστραφεί.

   Μετά τη λήξη της Κατοχής στην περιοχή εγκαταστάθηκαν οίκοι ανοχής και
   καμπαρέ που λειτουργούσαν προπολεμικά κοντά στη περιοχή του Αγίου
   Διονυσίου. Στη Τρούμπα λειτουργούσαν επίσης και τρεις κινηματογράφοι (Φως,
   Ηλύσια και Ολύμπικ), που προέβαλλαν από το πρωί μέχρι αργά το βράδυ σε
   καθημερινή βάση δύο ταινίες πολεμικού αλλά και ακατάλληλου για ανηλίκους
   περιεχομένου. Γενικά την εποχή εκείνη όλη η περιοχή ήταν υποβαθμισμένη και
   χαρακτηριζόταν κακόφημη. Μετά τη δύση του Ηλίου ένας άλλος κόσμος της
   νύκτας επικρατούσε με τακτικές αιματηρές συμπλοκές και με πολλά κοινωνικά
   δράματα. Συνηθέστεροι θαμώνες στη περιοχή ήταν πληρώματα εμπορικών αλλά
   και πολεμικών πλοίων κυρίως Αμερικανοί.

   Στις 12 Σεπτεμβρίου του 1967 επί δημαρχίας Αριστείδη Σκυλίτση απαγορεύτηκε
   η συνέχιση λειτουργίας όλων των παραπάνω κέντρων λόγω της άμεσης
   γειτνίασής τους με τα νέα πλέον ναυτιλιακά γραφεία που εγκαταστάθηκαν στη
   περιοχή. Μέχρι το 1970 ολόκληρη η περιοχή της Τρούμπας υπαγόταν στον
   αστυνομικό έλεγχο του Κεντρικού Λιμεναρχείου του Πειραιά, όπως εμφανίζεται
   αυτό και στις διάφορες χαρακτηριστικές κινηματογραφικές ταινίες της
   εποχής. Σήμερα από εκείνη την περίοδο λειτουργεί σε καθημερινή βάση μόνο ο
   κινηματογράφος Ολύμπικ και κάποια ελάχιστα χαρακτηριστικά μπαρ.

   Στην περιοχή της Τρούμπας υφίστανται σήμερα κυρίως ναυτιλιακές εταιρίες,
   ναυτικά πρακτορεία, ελάχιστα καμπαρέ, ξενοδοχεία, καταστήματα παντός
   είδους που απευθύνονται κυρίως σε μετανάστες ασιατικής καταγωγής, σε
   ναυτικούς και σε τουρίστες. Επίσης στην ίδια περιοχή βρίσκονται τα
   Δικαστήρια του Πειραιά, το ΙΚΑ, η Υπηρεσία Ναυτικών Μητρώων του ΥΕΝ και
   μια μονάδα αποκατάστασης τοξικομανών με μεθαδόνη του ΟΚΑΝΑ. Παλαιότερα
   υπήρχε επίσης και Υπηρεσία Μεταγωγών της ΕΛΑΣ.
   Η δε χρήση του ονόματος Τρούμπα έχει σχεδόν εξαλειφθεί, καθώς αναφέρεται
   μόνο από τους παλαιοτέρους κατοίκους και ναυτικούς.

[Επεξεργασία] Λαογραφία

   Χαρακτηριστικοί είναι οι στίχοι πολλών λαϊκών τραγουδιών που εξυμνούν ή
   αναπωλούν τις αλλοτινές "δόξες" της περιοχής όπως:

   "Χρόνια μες΄ τη Τρούμπα / μαγκίτης κι αλανιάρης
   ρώτησε να μάθεις / κι υστέρα να με πάρεις".

   (Στίχοι και μουσική του Μάρκου Βαμβακάρη, που τραγούδησαν ο ίδιος, η Ρόζα
   Εσκενάζυ και ο Σ. Ζαγοραίος).

   "Τα όνειρά σου τα παλιά / σ΄ ένα μαντήλι δέστα
   η Τρούμπα δεν υπάρχει πια / και μη γυρεύεις ρέστα".

   (Στίχοι και μουσική του Γ. Μητσάκη, που τραγούδησε η Καίτη Αμπάβη)

   "Η Τρούμπα τώρα έρημη / χωρίς παλικαράκια
   οι δρόμοι της ρημάξανε / χαθήκαν τα βλαμάκια".

   (Στίχοι και μουσική του Μπαγιαντέρα που τραγούδησε ο ίδιος).

   π • σ • ε
                     Συνοικίες και περιοχές Δήμου Πειραιώς
   Αγιά Σοφιά (Μανιάτικα) · Άγ. Βασίλειος · Άγιος Νείλος · Βούρλα · Βρυώνη ·
   Βώκος · Γούβα του Βάβουλα · Δημοτική αγορά · Ευαγγελίστρια · Ζέα
   (Πασαλιμάνι) · Ηλεκτρικός(Λεμονάδικα) · Καμίνια · Καλλίπολη ·
   Καρβουνιάρικα · Κοπή · Καστέλλα · Κουμουνδούρου · Μικρολίμανο · Νέο
   Φάληρο · Ξαβέρη · Παλαιά Κοκκινιά · Παλιατζήδικα · Παπαστράτος ·
   Πειραϊκή · Πηγάδα · Προφήτης Ηλίας (Πειραιά) · Ρετσίνα · Τερψιθέα ·
   Τρούμπα · Υδραίικα · Φρεαττύδα · Χατζηκυριάκειο · Ψυττάλεια

   Ανακτήθηκε από
   "http://el.wikipedia.org/wiki/%CE%A4%CF%81%CE%BF%CF%8D%CE%BC%CF%80%CE%B1"
   Κατηγορία: Πειραιάς

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 21:15, 18 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
