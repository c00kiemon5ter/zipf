   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Αντώνης Σαμαράς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Αντώνης Σαμαράς
   Αντώνης Σαμαράς
   --------------------------------------------------------------------------

   Πρόεδρος της Νέας Δημοκρατίας,
   Βουλευτής Μεσσηνίας,
   Αρχηγός της Αξιωματικής Αντιπολίτευσης
                                       23 Μαΐου 1951 (1951-05-23)
             Γέννηση            (59 ετών)
                                       Αθήνα
       Πολιτικό κόμμα     Νέα Δημοκρατία
             Σύζυγος            Γεωργία Κρητικού
              Παιδιά             2
          Ιστοσελίδα         http://www.samarasantonis.gr/

   Ο Αντώνης Σαμαράς (γεννημένος στις 23
   Μαΐου 1951) είναι Έλληνας πολιτικός,
   βουλευτής Μεσσηνίας με τη Νέα
   Δημοκρατία και 7ος Πρόεδρός της. Είναι
   εγγονός του παλιού βουλευτή
   Θεσσαλονίκης Αλέξανδρου Ζάννα και
   ανιψιός του πρώην βουλευτή Μεσσηνίας
   της ΕΡΕ Γεωργίου Σαμαρά. Από το γένος της
   μητέρας του, Ελένης Ζάννα, είναι
   δισέγγονος της συγγραφέως Πηνελόπης
   Δέλτα. Είναι μόνιμος κάτοικος Αθηνών.
   Στις 26 Μαΐου 1990 παντρεύτηκε στην Πύλο τη
   Γεωργία Κρητικού με την οποία απέκτησε
   δύο παιδιά^[1].

   Πίνακας περιεχομένων

     * 1 Σπουδές και είσοδος στη Βουλή
     * 2 Θέσεις ευθύνης
     * 3 Ίδρυση Πολιτικής Άνοιξης
     * 4 Πρόσφατη πορεία - Επιστροφή στη ΝΔ
     * 5 Παραπομπές
     * 6 Εξωτερικοί σύνδεσμοι

[Επεξεργασία] Σπουδές και είσοδος στη Βουλή

   Γεννήθηκε στην Αθήνα. Το 1968-1970 ήταν
   πρωταθλητής της Ελλάδος εφήβων στην
   αντισφαίριση.

   Το 1969 αποφοίτησε από το Κολλέγιο Αθηνών.
   Έκανε τις προπτυχιακές του σπουδές στο
   Κολλέγιο Άμχερστ των Ηνωμένων Πολιτειών
   με έμφαση στα Οικονομικά. Έκανε
   μεταπτυχιακό στη Διοίκηση Επιχειρήσεων
   (ΜΒΑ) στο Πανεπιστήμιο Χάρβαρντ.
   Διετέλεσε ενεργό μέλος της ΟΝΝΕΔ και
   εκλέχτηκε για πρώτη φορά βουλευτής
   Μεσσηνίας με τη Νέα Δημοκρατία το 1977 σε
   ηλικία 26 ετών, ο νεότερος βουλευτής στην
   ιστορία του Ελληνικού Κοινοβουλίου.
   Εκλεγόταν βουλευτής με το ίδιο κόμμα
   μέχρι το 1990. Πολιτικός μέντοράς του ήταν
   ο Ευάγγελος Αβέρωφ.

[Επεξεργασία] Θέσεις ευθύνης

   Τον Ιούλιο 1989 ορίστηκε υπουργός
   Οικονομικών στην κυβέρνηση συνεργασίας
   της Νέας Δημοκρατίας με τον ενιαίο
   Συνασπισμό υπό τον πρωθυπουργό Τζανή
   Τζαννετάκη. Τον Νοέμβριο του ίδιου έτους
   ανέλαβε Υπουργός Εξωτερικών στην
   Οικουμενική Κυβέρνηση ΝΔ, ΠΑΣΟΚ και
   ενιαίου Συνασπισμού υπό τον πρωθυπουργό
   Ξενοφώντα Ζολώτα. Ήταν ο νεότερος
   Υπουργός των Εξωτερικών που έγινε ποτέ
   στην Ελλάδα. Μετά τις επόμενες εκλογές,
   τον Απρίλιο του 1990, όταν η Νέα Δημοκρατία
   κατάφερε να κερδίσει αυτοδυναμία στο
   Κοινοβούλιο, θήτευσε και πάλι ως
   Υπουργός Εξωτερικών. Στις 13 Απριλίου 1992
   έγινε σύνοδος των αρχηγών των ελληνικών
   κομμάτων για το ζήτημα της ονομασίας της
   ΠΓΔΜ υπό τον Πρόεδρο της Δημοκρατίας
   Κωνσταντίνο Καραμανλή. Κατά τη διάρκεια
   της συνέντευξης Τύπου, μετά τη σύνοδο, ο
   πρωθυπουργός Κωνσταντίνος Μητσοτάκης
   ανακοίνωσε την αποπομπή του από την
   Κυβέρνηση και ακολούθως ανέλαβε ο ίδιος
   ο πρωθυπουργός το Υπουργείο των
   Εξωτερικών. Η απόφαση αυτή ήταν
   αποτέλεσμα της διαφορετικής
   προσέγγισης που είχε ο Κωνσταντίνος
   Μητσοτάκης με τον Αντώνη Σαμαρά στην
   αντιμετώπιση του προαναφερθέντος
   ζητήματος^[2]. Στο διάστημα από το 1992 έως
   την πτώση της κυβέρνησης Μητσοτάκη
   διατήρησε τις απόψεις του επί της
   εξωτερικής πολιτικής, οι οποίες έμειναν
   γνωστές ως «Θέσεις των 7 σημείων».

   Τον Οκτώβριο του ίδιου έτους
   παραιτήθηκε από τη βουλευτική του έδρα
   και αποχώρησε από τη Νέα Δημοκρατία.

[Επεξεργασία] Ίδρυση Πολιτικής Άνοιξης

   Στις 30 Ιουνίου 1993 ίδρυσε νέο πολιτικό
   κόμμα υπό τον τίτλο Πολιτική Άνοιξη
   (ΠολΑν) συγκεντρώνοντας νέους
   πολιτικούς όπως ο Νικήτας Κακλαμάνης, ο
   Ανδρέας Λεντάκης, ο Άκης Γεροντόπουλος,
   ο Δημήτρης Σταμάτης (Θεσσαλονίκης), ο
   Δημήτρης Σταμάτης (Αιτωλοακαρνανίας), ο
   Στέφανος Στεφανόπουλος , ο Μανώλης
   Καλαμίδας και άλλους. Την υποστήριξή του
   στο νέο κόμμα εξέφρασε ο νομπελίστας
   ποιητής Οδυσσέας Ελύτης με γραπτή
   δημόσια δήλωση^[3]^[4]. Εξάλλου, ο Οδυσσέας
   Ελύτης ήταν και εμπνευστής του ονόματος
   του κόμματος "Πολιτική Άνοιξη"^[5]. Στις
   αρχές Σεπτεμβρίου 1993 δύο βουλευτές της
   ΝΔ προσχώρησαν στην Πολιτική Άνοιξη
   αλλά διατήρησαν τη βουλευτική τους έδρα
   ως ανεξάρτητοι, πρώτα ο Στέφανος Β.
   Στεφανόπουλος, βουλευτής Ηλείας, και
   μετά ο Γιώργος Συμπιλίδης, βουλευτής
   Κιλκίς. Έτσι, η Νέα Δημοκρατία απώλεσε τη
   δεδηλωμένη έχοντας μόνο 150 έδρες στην
   κοινοβουλευτική της ομάδα. Ο
   πρωθυπουργός Κωνσταντίνος Μητσοτάκης
   προκήρυξε πρόωρες εκλογές για τον
   Οκτώβριο 1993.

     * Στις εκλογές του 1993 η Πολιτική Άνοιξη
       συγκέντρωσε 4,88% και εξέλεξε 10
       βουλευτές.
     * Στις ευρωεκλογές του 1994 έλαβε 8,7% των
       ψήφων και δύο έδρες στο
       Ευρωκοινοβούλιο.
     * Στις εκλογές του 1996 έλαβε 2,94% των ψήφων
       και έμεινε εκτός κοινοβουλευτικής
       εκπροσώπησης.
     * Στις ευρωεκλογές του 1999 έλαβε 2,3% των
       ψήφων και απέτυχε να επανεκλέξει
       ευρωβουλευτή.

[Επεξεργασία] Πρόσφατη πορεία - Επιστροφή
στη ΝΔ

   Η Πολιτική Άνοιξη δεν συμμετείχε στις
   εκλογές του 2000, αλλά ο Αντώνης Σαμαράς
   υποστήριξε δημόσια τη Νέα Δημοκρατία.
   Πριν από τις εκλογές του 2004, ο Σαμαράς
   εντάχτηκε και πάλι στη Νέα Δημοκρατία
   και ηγήθηκε του ψηφοδελτίου της για τις
   ευρωεκλογές Ιουνίου 2004. Εξελέγη
   ευρωβουλευτής, θέση την οποία κατείχε
   μέχρι το 2007 οπότε και εξελέγη βουλευτής
   Μεσσηνίας με τη Νέα Δημοκρατία. Με τον
   ανασχηματισμό της 7ης Ιανουαρίου του 2009
   τοποθετήθηκε στη θέση του υπουργού
   Πολιτισμού, θέση που κράτησε μέχρι τις 7
   Οκτωβρίου 2009^[6]. Στις 15 Οκτωβρίου 2009
   ανακοίνωσε την υποψηφιότητά του για την
   Προεδρία του Κόμματος της Νέας
   Δημοκρατίας και εξελέγη πρόεδρος στις
   εκλογές που διεξήχθησαν στις 29
   Νοεμβρίου 2009 με ποσοστό 50,06% έναντι 39,72%
   της Ντόρας Μπακογιάννη.

   Ο Αντώνης Σαμαράς είναι επίσης μέλος του
   Αμερικανικού Οικονομικού Οργανισμού
   και της Βρετανικής Βασιλικής Εταιρίας
   και έχει συμμετάσχει σε μία συνάντηση
   της Λέσχης Μπίλντεμπεργκ ^[7]^[8].

   Ομιλεί Αγγλικά, Γαλλικά και Ιταλικά.

[Επεξεργασία] Παραπομπές

    1. ↑ Επιστροφή μετά από 17 χρόνια,
       Εφημερίδα Θάρρος της Μεσσηνίας, 7-01-2009
    2. ↑ Η σύσκεψη του '92 και η αποπομπή του
       Σαμαρά, Ελευθεροτυπία 9-04-2005
    3. ↑ Και οι Σκοπιανοί το βιολί τους...,
       Έθνος 10-1-2009
    4. ↑ Το παιχνίδι με τη λογοτεχνία, Το
       Βήμα 26/9/2004
    5. ↑ Εκπομπή της ΕΡΤ "Αντ' Αυτού"
    6. ↑ Ορκίζεται αύριο η νέα κυβέρνηση
       Καραμανλή, Εκτός: Αλογοσκούφης,
       Φώλιας, Λιάπης, Δούκας Κοντός, Τζήμας,
       Το Βήμα, 7-01-2009, ανακτήθηκε στις 7-01-2009.
    7. ↑ Διεθνείς προσωπικότητες στις
       εργασίες της Λέσχης Μπίλντεμπεργκ,
       Απογευματινή, 18-05-2009.
    8. ↑ Λέσχη Μπίλντερμπεργκ: Οι ισχυροί
       συζητούν το μέλλον του πλανήτη στη
       Βουλιαγμένη, Ημερησία, 14-05-2009.

[Επεξεργασία] Εξωτερικοί σύνδεσμοι

     * Επίσημη ιστοσελίδα
     * Oμιλία Αντώνη Σαμαρά στην εκδήλωση του
       Ινστιτούτου Δημοκρατίας Κωνσταντίνος
       Καραμανλής, στις 18 Μαΐου 2009, με θέμα
       «Προκλήσεις και Προοπτικές για την
       Ευρωπαϊκή Ένωση»

   π • σ • ε
            Πρόεδροι της Νέας Δημοκρατίας
   Κωνσταντίνος Γ. Καραμανλής  · Γεώργιος
   Ράλλης  · Ευάγγελος Αβέρωφ  ·
   Κωνσταντίνος Μητσοτάκης  · Μιλτιάδης
   Έβερτ  · Κωνσταντίνος Α. Καραμανλής  ·
   Αντώνης Σαμαράς

                       Στοιχεία προσώπου
   ΟΝΟΜΑ                    Σαμαράς Αντώνης
   ΑΛΛΑ ΟΝΟΜΑΤΑ       Αντώνης Σαμαράς
                                 Έλληνας πολιτικός,
   ΜΙΚΡΗ ΠΕΡΙΓΡΑΦΗ πρόεδρος της Νέας
                                 Δημοκρατίας
   ΗΜΕΡΟΜΗΝΙΑ          23 Μαΐου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1951
   ΤΟΠΟΣ ΓΕΝΝΗΣΗΣ   Αθήνα, Ελλάδα
   ΗΜΕΡΟΜΗΝΙΑ
   ΘΑΝΑΤΟΥ
   ΕΤΟΣ ΘΑΝΑΤΟΥ
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%91%CE%BD%CF%84%CF%8E%CE%BD%CE%B7%CF%82_%CE%A3%CE%B1%CE%BC%CE%B1%CF%81%CE%AC%CF%82"
   Κατηγορίες: Πρόεδροι της Νέας
   Δημοκρατίας | Γεννήσεις το 1951 | Έλληνες
   υπουργοί Εξωτερικών | Έλληνες υπουργοί
   Οικονομικών | Έλληνες υπουργοί
   Πολιτισμού | Έλληνες Ευρωβουλευτές |
   Βουλευτές εκλεγμένοι με την Πολιτική
   Άνοιξη | Βουλευτές εκλεγμένοι με τη Νέα
   Δημοκρατία | Βουλευτές Μεσσηνίας |
   Έλληνες αρχηγοί κομμάτων

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Dansk
     * Deutsch
     * English
     * Français
     * Македонски
     * Nederlands
     * Polski
     * Română
     * Srpskohrvatski / Српскохрватски
     * Српски / Srpski
     * Українська
     * 中文

     * Τελευταία τροποποίηση 18:48, 28
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
