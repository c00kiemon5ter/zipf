   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Μοσχοπόταμος Πιερίας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°19′35″N 22°18′32″E﻿ / ﻿40.32639, 22.30889

              Μοσχοπόταμος
   Γεωγρ. διαμ.    Μακεδονία
   Περιφέρεια      Δυτικής Μακεδονίας
   Νομός           Πιερίας
   Δήμος           Ελαφίνας
   Πληθυσμός       809 (2001)
   Υψόμετρο        460 m
   Παλαιά ονομασία Δρυάνιστα

   Ο Μοσχοπόταμος είναι χωριό του νομού Πιερίας. Βρίσκεται στις παρυφές των
   Πιερίων σε υψόμετρο 460 μέτρων, 20 χλμ. βορειοδυτικά της Κατερίνης και
   έχει 809 κατοίκους με βάση την απογραφή του 2001. Αποτελεί έδρα του
   ομώνυμου Δημοτικού Διαμερίσματος του δήμου Ελαφίνας. Έχει έναν οικισμό, με
   συνολικό πληθυσμό 809 κατοίκους.

   Έχει επίσης έναν Μορφωτικό Αθλητικό Σύλλογο, με την επωνυμία «Ελπίς
   Μοσχοποτάμου». Στην Κατερίνη δραστηριοποιείται και ο Πολιτιστικός Σύλλογος
   «Δρυάνιστα», που καλύπτει 5 χωριά συνολικά ^[1].

   Πίνακας περιεχομένων

     • 1 Υποδομή
     • 2 Ιστορικά στοιχεία
     • 3 Πηγές
     • 4 Παραπομπές

[Επεξεργασία] Υποδομή

   Σύμφωνα με στοιχεία (^[2]) , στις αρχές του 20ού αιώνα ο Μοσχοπόταμος είχε
   ένα σχολείο με συνολικά 301 μαθητές και τέσσερις δασκάλους.

   Στο Μοσχοπόταμο δραστηριοποιείται Μορφωτικός και Πολιτιστικός Σύλλογος
   αλλά και καπνοπαραγωγική ομάδα, που καλύπτει τα γειτονικά χωριά καθώς
   επίσης και τη Ρητίνη και το Ελατοχώρι. Στο ποδόσφαιρο, η Α.Ε. Δρυάνιστα
   αγωνίζεται στην Α΄ ερασιτεχνική κατηγορία του τοπικού πρωταθλήματος της
   Ε.Π.Σ. Πιερίας.

   Υπάρχει στο χωριό μονοθέσιο νηπιαγωγείο, διθέσιο Δημοτικό Σχολείο με 30
   περίπου παιδιά, αγροτικό ιατρείο και ο κεντρικός ναός είναι αυτός του
   Αγίου Γεωργίου. Υπάρχει επίσης το ξωκλήσι των Αγίων Αποστόλων και η Αγία
   Παρασκευή, όπου βρίσκεται και το Κοιμητήριο. Στο χωριό βρίσκεται και μια
   μεγάλη γέφυρα, που χρονολογείται από τη βυζαντινή εποχή. Το κάψιμο της
   ρόκας είναι ένα έθιμο που επιβιώνει στο χωριό.

   Τη δεκαετία του ' 80 ολοκληρώθηκε λιγνιτωρυχείο στο χωριό, το οποίο
   αξιοποιήθηκε κατάλληλα από τους κατοίκους.

[Επεξεργασία] Ιστορικά στοιχεία

   [IMG]
   [IMG]
   To κτήριο της Κοινότητας στο Μοσχοπόταμο

   .

   Το χωριό ως το 1926 ονομαζόταν Δρυάνιστα και την περίοδο της Τουρκοκρατίας
   ήταν κεφαλοχώρι, με 1.200 Χριστιανούς Ορθοδόξους. Σε πίνακα της
   Υποδιοίκησης Κατερίνης (1913) η Δρυάνιστα αναφέρεται ότι είχε 1.366
   συνολικά Ορθόδοξο πληθυσμό και 200 οικίες, γεγονός που δείχνει αύξηση του
   πληθυσμού του την περίοδο εκείνη.

   Το 1639 το χωριό αναφέρεται με το όνομα Δρυάνιστα (μάλλον από τις δρυς,
   δηλ. βελανιδιές). Το 1865 προήχθη από τσιφλίκι σε κεφαλοχώρι και την
   περίοδο της Τουρκοκρατίας απολάμβανε κάποιων προνομίων σε σύγκριση με άλλα
   χωριά. Μάλιστα, μαζί με τον Κολινδρό και το Λιτόχωρο, ήταν τα μόνα
   σημαντικά χωριά της περιοχής. Κάτοικοι του Μοσχοποτάμου έλαβαν μέρος στην
   Επανάσταση του 1878 και στους Βαλκανικούς Πολέμους του 1912-13.

   Σημαντικό στοιχείο της οικονομικής και κοινωνικής εξέλιξης του
   Μοσχοποτάμου στάθηκε η εκμετάλλευση των κοιτασμάτων λιγνίτη, ο οποίος
   υπήρχε σε πολλούς λόφους γύρω από το χωριό. Ο λιγνίτης αυτός μεταφερόταν
   με ειδική σιδηροδρομική γραμμή, το ντεκοβίλ, που λειτούργησε περίπου ως το
   τέλος της δεκαετίας του ' 20.

   Το Δεκέμβριο του 1943 το χωριό πυρπολήθηκε από τους Γερμανούς και τους
   Έλληνες αντάρτες. Το Μάρτιο του 1944 το χωριό αφανίστηκε. Έπειτα από την
   πυρπόληση του χωριού, το Μοσχοχώρι, η Λαγοράχη, το Μελιάδι και το Τόξο
   αποσπάστηκαν ως κοινότητες από την Κοινότητα Μοσχοποτάμου. Χρόνια
   αργότερα, οι κάτοικοι επέστρεψαν στις εστίες τους και ασχολήθηκαν με την
   καλλιέργεια καπνού και με την κτηνοτροφία. Πολλοί, επίσης, Δρυανιστινοί
   αλλά και καταγόμενοι από τα παραπάνω τέσσερα χωριά εγκαταστάθηκαν στην
   Κατερίνη, στα μεγάλα αστικά κέντρα (Αθήνα, Θεσσαλονίκη), σε άλλες περιοχές
   της Ελλάδας^[3]αλλά και στο εξωτερικό.

   Η Δρυάνιστα αναγνωρίστηκε ως Κοινότητα στις 9 Ιουλίου 1918 και εντάχθηκε
   στην επαρχία Πιερίας του Νομού Θεσσαλονίκης. Μετονομάστηκε σε Μοσχοπόταμο
   το 1926, με Αριθμό Αποφάσεως 346Α/4/10/1926, επειδή - σύμφωνα με την
   παράδοση- το ποτάμι ήταν σε καλή περιοχή και φαίνεται ότι ήταν πολύ καθαρό
   και μοσχομύριζε. Το 1949 η Κοινότητα υπάχθηκε στο νεοσυσταθέντα Νομό της
   Πιερίας.

[Επεξεργασία] Πηγές

     • Μορφωτικός και Πολιτιστικός Σύλλογος Μοσχοποτάμου.

[Επεξεργασία] Παραπομπές

    1. ↑ Γενική Συνέλευση Πολιτιστικού Συλλόγου «Δρυάνιστα» Κατερίνης
    2. ↑ Καζταρίδη Ιωάννη, Κατερίνη, από τη μικρή κώμη στην πολύτροπη πόλη,
       εκδόσεις ΜΑΤΙ, σελ. 212
    3. ↑ Ποιος καπηλεύεται το θεσμό της συνάντησης των Δρυανιστινών Πιερικοί
       Αντίλαλοι, 22 Σεπτεμβρίου 2007

          Δημοτικά Διαμερίσματα του Δήμου Ελαφίνας
Αρωνάς | Έλαφος |Εξοχή | Καταλώνια | Λαγόρραχη | Μοσχοπόταμος | Παλαιό Κεραμίδι
                                  | Τρίλοφος.

   Ανακτήθηκε από
   "http://el.wikipedia.org/wiki/%CE%9C%CE%BF%CF%83%CF%87%CE%BF%CF%80%CF%8C%CF%84%CE%B1%CE%BC%CE%BF%CF%82_%CE%A0%CE%B9%CE%B5%CF%81%CE%AF%CE%B1%CF%82"
   Κατηγορίες: Χωριά του νομού Πιερίας | Δήμος Ελαφίνας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 12:31, 9 Νοεμβρίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
