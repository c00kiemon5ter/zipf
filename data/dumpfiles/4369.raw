   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Λουκιανός Αντιοχείας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Λουκιανός Αντιοχείας

   Ο Λουκιανός Αντιοχείας (Αντιοχεύς) (235-312),
   γνωστός και ως Λουκιανός ο Αποσυνάγωγος
   ή Άγιος Λουκιανός, υπήρξε πρεσβύτερος,
   θεολόγος, διδάσκαλος και συγγραφέας
   κατά το 4ο αιώνα και έδρασε στην περιοχή
   της Αντιόχειας. Γεννήθηκε στα Σαμόσατα
   και ίδρυσε μια από τις σπουδαιότερες
   σχολές θεολογίας, τη λεγόμενη και
   Αντιοχειανή.

   Πίνακας περιεχομένων

     * 1 Ο βίος του
     * 2 Το έργο του και οι απόψεις του
     * 3 Υποσημειώσεις
     * 4 Βιβλιογραφία

[Επεξεργασία] Ο βίος του

   Ο Λουκιανός γεννήθηκε το 235 στα Σαμόσατα
   της Μικράς Ασίας. Mεγάλωσε στην πόλη της
   Έδεσσας Μικράς Ασίας και πήρε την αρχική
   μόρφωση στη σχολή του Μακάριου. Υπήρξε
   μαθητής του Παύλου Σαμοσατέως και
   διάδοχός του στη Αντιοχειανή σχολή, με
   αποτέλεσμα ο αρχιεπίσκοπος
   Αλεξανδρείας Αλέξανδρος να τον
   κατηγορήσει ως «δυναμικό Μοναρχιανό». Ο
   Λουκιανός ομως, επανίδρυσε τη σχολή με
   νέο περιεχόμενο και τρόπο διδασκαλίας.
   Εν συνεχεία χειροτονήθηκε πρεσβύτερος
   στην Αντιόχεια.

   Παρά την κατηγορία αυτή του επισκόπου
   Αλεξανδρείας σήμερα γνωρίζουμε πως δεν
   ευσταθεί και αυτό διότι ο Λουκιανός δε
   φαίνεται με βάση τη γραμματεία που
   διασώζεται να αποδέχεται και να
   ταυτίζεται με τις απόψεις του Παύλου
   Σαμοσατέως, παρότι υπήρξε μαθητής και
   διάδοχός του στη σχολή και ενώ επέτρεπε
   τη διδασκαλία του στη σχολή του.
   Παρέμεινε τελικά σε ακοινωνησία επί
   τριών επισκόπων Αντιοχείας ^[1] μέχρι την
   αποκατάστασή του. Αυτό συνέβη γιατί
   τελικά για οικονομικούς ή άλλους λόγους
   εξάρτησης δίστασε να αποκηρύξει τον
   Παύλο παρότι είχε καθαιρεθεί
   εκκλησιαστικά, αλλά όχι και νομικά (αφού
   για τις αρχές αναγνωριζόταν μόνο αυτός
   ως νόμιμος, λόγω της Ζηνοβίας). Αυτή η
   επαμφοτερίζουσα στάση τον κατέστησε
   ύποπτο και τελικά του επεβλήθη ποινή
   ακοινωνησίας το 272. Όμως γρήγορα
   αποκαταστάθηκε επί Κυρίλλου του Α΄
   Αντιοχείας ή του Τυραννίωνα Αντιοχείας.

   Eπί διωγμών Μαξιμίνου συνελήφθη και
   εστάλη στη Νικομήδεια. Ο θάνατός του
   επήλθε στις 7 Ιανουαρίου του 312 όταν υπο
   το διωγμό του Μαξιμίνου συνελήφθη. Ο
   τρόπος του θανάτου, ακόμα και σήμερα δεν
   έχει εξακριβωθεί. Κάποιοι θεολόγοι
   υποστηρίζουν ότι πέθανε από την ασιτία,
   αλλά το πιθανότερο είναι να
   αποκεφαλίστηκε.

   Θεωρείται άγιος και εορτάζεται από την
   Ορθόδοξη Εκκλησία στις 15 Οκτωβρίου, ενώ
   από την Καθολική Εκκλησία στις 7
   Ιανουαρίου.

[Επεξεργασία] Το έργο του και οι απόψεις του

   Ήταν άνθρωπος πολύ ασκητικός, ενώ κατά
   τον Ευσέβιο «ανήρ τα πάντα άριστος, βίω
   τε εγκρατεί και τοις ιεροίς μαθήμασι
   συγκεκροτημένος». Υπήρξε άριστος
   γνώστης της εβραϊκής γλώσσας,
   ασχολήθηκε με τη ερμηνεία της Αγίας
   Γραφής και εξεπόνησε κριτική αναθεώρηση
   του κειμένου της, κατά βάση φιλολογικού
   χαρακτήρα, η οποία και διαδόθηκε στην
   Αντιόχεια και την Κωνσταντινούπολη,
   λόγω της εισαγωγής της από τον ιερό
   Χρυσόστομο. Από το έργο του αυτό
   διασώθηκαν μόνο πενιχρές ειδήσεις. Ο
   ίδιος απέβη ο αρχικός εισηγητής της
   ιστορικογραμματικής ερμηνευτικής
   μεθόδου.

   Πολλοί τον κατηγόρησαν, όπως
   προαναφέρθηκε, ότι ασπάστηκε τις
   απόψεις του Παύλου Σαμοσατέως, ο ίδιος
   όμως δε φαίνεται να ανέπτυξε σαφή
   τριαδολογία και χριστολογία, αν και ήταν
   σαφώς επηρεασμένος από τις αντιλήψεις
   του Ωριγένη, με αποτέλεσμα να μη δέχεται
   την προσωπική υπόσταση του Ιησού. Ο
   Λουκιανός, με βάση πάντα Ωριγενιστικές
   αντιλήψεις που ασπαζόταν, είχε προβεί
   και σε άλλες τοποθετήσεις περί του
   Λόγου, όπως ότι ο Λόγος δεν ήταν ενωμένος
   κατά την ουσία με το Θεό, δεχόταν «εκ
   προκοπής» θέωση, ενώ ίσως διέκρινε το
   Λόγο του Πατέρα (προφορικό) από τον Λόγο
   του Υιού. Ο Λουκιανός επίσης φέρεται να
   είχε εκπονήσει σύμβολο το οποίο καλούσε
   τον Λόγο εικόνα απαράλλακτη της ουσίας
   και της δυνάμεως του Πατρός^[2]. Ο Boularand
   αρνήθηκε την προέλευση του συμβόλου από
   τον Λουκιανό, καθώς η έρευνα έχει
   καταλήξει πως στη σημερινή του μορφή
   είναι μεταγενέστερο.

[Επεξεργασία] Υποσημειώσεις

    1. ↑ Δόμνος, Τίμαιος και Κύριλλος
    2. ↑ Μεγάλου Αθανασίου, Περί συνόδων 25

[Επεξεργασία] Βιβλιογραφία

     * «Εκκλησιαστική ιστορία» - Βλάσιος
       Φειδάς, Εκδόσεις Διήγηση, Αθήνα, 2002.
     * «Εκκλησιαστική ιστορία» - Μπαλάνος
       Δημήτριος, Πρακτικά Ακαδημίας Αθηνών
       7, 1932.

   Ανακτήθηκε από
   "http://el.wikipedia.org/wiki/%CE%9B%CE%BF%CF%85%CE%BA%CE%B9%CE%B1%CE%BD%CF%8C%CF%82_%CE%91%CE%BD%CF%84%CE%B9%CE%BF%CF%87%CE%B5%CE%AF%CE%B1%CF%82"
   Κατηγορίες: Χριστιανοί άγιοι | Ορθόδοξοι
   άγιοι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Deutsch
     * English
     * Español
     * Français
     * Magyar
     * Italiano
     * 한국어
     * Nederlands
     * Polski
     * Português
     * Русский
     * Slovenščina
     * Svenska

     * Τελευταία τροποποίηση 23:39, 26
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
