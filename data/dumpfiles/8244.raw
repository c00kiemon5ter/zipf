   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Πετρούπολη

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 38°2′22″N 23°40′58″E﻿ / ﻿38.03944, 23.68278

                  Δήμος Πετρούπολης
   Θέση στο νομό

   ═══════════════════════════════════════════════
   Γεωγραφικό Διαμέρισμα  Στερεά Ελλάδα
   Περιφέρεια             Αττικής
   Νομός                  Αθηνών
   Αρ. δημ. διαμερισμάτων 1
   Επίσημος πληθυσμός     48.327 (2001)
   Έκταση                 7 km²
   Υψόμετρο               140 m
   Ταχυδρομικός κώδικας   13231
   Τηλεφωνικός κωδικός    210
   Δικτυακός τόπος        http://www.petroupoli.gr

   Η Πετρούπολη (καθαρεύουσα: Πετρούπολις.) είναι Δήμος και προάστιο στο
   βορειοδυτικό τμήμα του λεκανοπεδίου της Αθήνας. Οι δύο κορυφές του
   Ποικίλου όρους (Ζαχαρίτσα) βρίσκονται βόρεια και νότια της πόλης.
   Βρίσκεται επίσης Α/ΝΑ της Ελευσίνας, Ν της Αττικής Οδού, Δ της Λεωφόρου
   Κηφισού και της Αθήνας, ΒΔ της Λεωφόρου Ποσειδώνος και Β του Πειραιά. Οι
   βασικές οδοί (25ης Μαρτίου, Ανατολικής Ρωμυλίας και Περικλέους) συνδέουν
   την πόλη με το Ίλιον (πρώην Νέα Λιόσια) και το Περιστέρι.

   Πίνακας περιεχομένων

     • 1 Ονομασία
     • 2 Γεωγραφία
     • 3 Δήμαρχοι και εκλογές
     • 4 Άλλες πληροφορίες
     • 5 Πληθυσμιακή εξέλιξη
     • 6 Βιβλιογραφία
     • 7 Εξωτερικές συνδέσεις

  [Επεξεργασία] Ονομασία

   Υπάρχουν δύο θεωρίες για την ετυμολογία της ονομασίας της Πετρούπολης.
   Σύμφωνα με την πρώτη η πόλη έχει πάρει το όνομά της από την πέτρα («πόλη
   της πέτρας») καθώς το υπέδαφος είναι πετρώδες και στο παρελθόν
   λειτουργούσαν στην περιοχή αρκετά λατομεία (νταμάρια). Η επικρατέστερη,
   όμως, θεωρία είναι ότι ονομάστηκε έτσι προς τιμήν του Πέτρου Α. Γιάνναρου,
   ιδρυτή της αθηναϊκής εφημερίδας «Εσπερινή». Στις αρχές της δεκαετίας του
   '30, όταν εκδότης της «Εσπερινής» είχε αναλάβει ο γιος του, Αλέξανδρος
   Γιάνναρος, μέσω της εφημερίδας δίνονταν κουπόνια για την απόκτηση
   οικοπέδων στην περιοχή που είναι σήμερα η κεντρική και η άνω Πετρούπολη.

[Επεξεργασία] Γεωγραφία

   Παλαιότερα η Πετρούπολη αποτελείτο από δασικές, αγροτικές και
   κτηνοτροφικές εκτάσεις. Η αστική εξέλιξη της περιοχής αντικατέστησε τις
   αγροτοκτηνοτροφικές εκτάσεις τις αρχές της δεκαετίας του 1950 και
   συνεχίστηκε μέχρι τα τέλη της δεκαετίας του 1990. Σήμερα η δόμηση της
   περιοχής συνεχίζεται, αλλά είναι πιο περιορισμένη. Η αφορμή της αστικής
   εξέλιξης της πόλης υπήρξε η διανομή αγροτεμαχίων από την εφημερίδα
   «Εσπερινή» στους αναγνώστες της μέσω κουπονιών. Σήμερα το ανατολικό και
   κεντρικό κομμάτι του δήμου είναι πιο αστικοποιημένο. Το βραχώδες τοπίο του
   Ποικίλου όρους με λίγους θάμνους και χαμηλά δέντρα βρίσκεται στα δυτικά
   και στα βόρεια. Η εξόρυξη ήταν συνηθισμένη στο δυτικό τμήμα από τη
   δεκαετία του 1960 μέχρι μερικές δεκαετίες αργότερα. Ένα από τα
   εγκαταλελειμμένα ορυχεία που βρίσκεται περίπου 1 χμ. βορειοδυτικά
   μετατράπηκε σε πάρκο, και μερικά ακόμα έγιναν αθλητικές εγκαταστάσεις. Το
   Φεστιβάλ Πέτρας πραγματοποιείται κάθε χρόνο στο παλιό λατομείου «Αίμος»,
   που μετατράπηκε στο Θέατρο Πέτρας στις αρχές της δεκαετίας του '80. Το
   βουνό (Ποικίλο όρος ή Ζαχαρίτσα) βρίσκεται κατά μήκος όλου του δήμου στη
   βορειοδυτική πλευρά του και η κορυφή του βρίσκεται βόρεια. Οι κεντρικοί
   δρόμοι του δήμου έχουν κατεύθυνση από τα νοτιοδυτικά στα βορειοανατολικά
   και από τα νοτιοανατολικά στα βορειοδυτικά.

[Επεξεργασία] Δήμαρχοι και εκλογές

   Στην Πετρούπολη υπήρχε μεγάλη παράδοση στην εκλογή δημάρχων προερχόμενων
   από το ΚΚΕ. Για πολλά χρόνια (1964 – 1967, 1975 – 1994) δήμαρχος της πόλης
   εκλεγόταν ο Νικόλαος Παξιμαδάς, υποστηριζόμενος από το Κ.Κ.Ε. Μετά την
   αποχώρησή του από την πολιτική και τη δημόσια ζωή της πόλης, ένας άλλος
   υποψήφιος υποστηριζόμενος από το Κ.Κ.Ε., ο Γιώργος Γιώγος, έγινε ο
   δήμαρχος της πόλης για 8 χρόνια (μεταξύ 1994 και 2002). Το 2002 ανέλαβε τη
   διοίκηση του δήμου ο Στέφανος Βλάχος, υποστηριζόμενος από τον Συνασπισμό
   και το ΠΑ.ΣΟ.Κ.,όπου επανεκλέχτηκε και στις Δημοτικές εκλογές του 2006. Με
   την εφαρμογή της νέας διοικητικής διαίρεσης της χώρας κατά το Πρόγραμμα
   Καλλικράτης το 2011 ουδεμία μεταβολή επήλθε στο Δήμο, σύμφωνα με το άρθρο
   1,§ 5.1.Β αυτού. Στις Δημοτικές εκλογές του 2010 στην Πετρούπολη εξελέγη η
   Λαική Συσπείρωση (ΚΚΕ) στο τιμόνι της δημοτικής αρχής με ποσοστό 55%
   έναντι 45% που έλαβε ο υποστηριζόμενος υποψήφιος του ΠΑ.ΣΟ.Κ. και του
   Συνασπισμού. Νέος δήμαρχος της Πετρούπολης είναι ο Θωμάς Κοτσαμπάς.

[Επεξεργασία] Άλλες πληροφορίες

   Η Πετρούπολη σήμερα έχει 15 νηπιαγωγεία, 11 δημοτικά, 6 γυμνάσια, 5
   λύκεια, 1 Επαγγελματικό Λύκειο (ΕΠΑ.Λ., πρώην Τ.Ε.Ε.), υποκαταστήματα
   τράπεζών και του Ταχυδρομικού Ταμιευτηρίου, ένα αστυνομικό τμήμα, ένα
   ταχυδρομείο, 7 μεγάλα supermarket, εμπορικά καταστήματα, καφετέριες, μπαρ,
   εστιατόρια και νυχτερινά μαγαζιά. Χάρη σ' αυτά, η Πετρούπολη είναι από
   τους αγαπημένους νυχτερινούς προορισμούς των γύρω περιοχών και τα βράδια
   σφύζει από ζωή. Επίσης έχει πλατείες, περιοχές άθλησης και πάρκα. Στην
   πόλη υπάρχουν δεκάδες εθνοτοπικοί, πολιτιστικοί και αθλητικοί σύλλογοι που
   πολύ συχνά είναι φορείς εκδηλώσεων στην πόλη. Μερικοί από αυτούς είναι οι
   Σύλλογοι Ποντίων, Κρητών, Ρουμελιωτών, Ηπειρωτών, Πελλοπονησίων, ο Άρης
   Πετρούπολης, η Αναγέννηση, ο Κεραυνός, η Ειρήνη, η Ολυμπιάδα, ο
   σκακιστικός όμιλος Δίας κ.α.

   Από τον Αναπτυξιακό Σύνδεσμο Δυτικής Αθήνας (Α.Σ.Δ.Α.) έχει ανακοινωθεί
   πως ο Δήμος Πετρούπολης είναι ο πιο ανεπτυγμένος δήμος της δυτικής Αθήνας.
   Ωστόσο στην Πετρούπολη υπάρχουν αρκετά προβλήματα, όπως η έλλειψη πρασίνου
   και ελεύθερων χώρων εντός της πόλης, το κυκλοφοριακό, η σχετικά μικρή
   απόσταση από τη χωματερή των Άνω Λιοσίων κ.ά. Τα υπέρ του Δήμου είναι η
   άριστη ρυμοτομία του (από τις καλύτερες της Αθήνας) και η μικρή του
   απόσταση από το Ποικίλο Όρος, που ειναι ανάσα για την περιοχή.

[Επεξεργασία] Πληθυσμιακή εξέλιξη

   ┌────┬─────────┬────────────────┬────────────────┐
   │Έτος│Πληθυσμός│    Διαφορά     │   Πυκνότητα    │
   ├────┼─────────┼────────────────┼────────────────┤
   │1951│1.612    │-               │<1233!-- /χμ²-->│
   ├────┼─────────┼────────────────┼────────────────┤
   │1961│8.520    │6.908 / 428,54% │                │
   ├────┼─────────┼────────────────┼────────────────┤
   │1971│18.634   │10.114 / 118,71%│                │
   ├────┼─────────┼────────────────┼────────────────┤
   │1981│27.902   │9.268 / 49,74%  │3.986 /χμ²      │
   ├────┼─────────┼────────────────┼────────────────┤
   │1991│38.278   │10.376 / 27,19% │5.468,29 /χμ²   │
   ├────┼─────────┼────────────────┼────────────────┤
   │2001│48.327   │10.049 / 26,25% │6.903,86 /χμ²   │
   └────┴─────────┴────────────────┴────────────────┘

   Ωστόσο, σύμφωνα με στοιχεία του Δήμου και της Δ.Ε.Η., ο πραγματικός
   πληθυσμός το 1991 εκτιμάτο στους 47 χιλιάδες και το 2001 στους 65 χιλιάδες
   κατοίκους.

[Επεξεργασία] Βιβλιογραφία

     • Ανδρέας Α. Μηλιώνης, Η πόλη της πέτρας (έκδοση του Δήμου Πετρούπολης,
       Μάρτιος 2005)

   Τμήμα του βιβλίου δημοσιεύεται στον ιστοχώρο του Δήμου Πετρούπολης
   (ενότητα Ιστορικά Στοιχεία).

[Επεξεργασία] Εξωτερικές συνδέσεις

     • Ο δικτυακός τόπος του Δήμου Πετρούπολης
     • Ο νέος δικτυακός τόπος ηλεκτρονικής διακυβέρνησης του Δήμου
       Πετρούπολης
     • «Τα Νέα της Πετρούπολης» (Ειδήσεις και σχόλια για την πόλη)
     • Πληροφορίες για την Πετρούπολη από τον Α.Σ.Δ.Α.
     • Πολιτιστικό Κέντρο Δήμου Πετρούπολης

            ┌───────────────────┬────────────────────┬────────────┐
            │ Βορειοδυτικά: Άνω │ Βόρεια: Άνω Λιόσια │            │
            │      Λιόσια       │                    │            │
            ├───────────────────┼────────────────────┼────────────┤
            │      Δυτικά:      │     Πετρούπολη     │ Ανατολικά: │
            │    Ασπρόπυργος    │                    │   Ίλιον    │
            ├───────────────────┼────────────────────┼────────────┤
            │   Νοτιοδυτικά:    │  Νότια: Χαϊδάρι,   │            │
            │      Χαϊδάρι      │     Περιστέρι      │            │
            └───────────────────┴────────────────────┴────────────┘

   π • σ • ε
                               Περιφέρεια Αττικής
                       Αθήνα · Αγία Βαρβάρα · Αγία Παρασκευή · Άγιοι
                       Ανάργυροι · Άγιος Δημήτριος · Αιγάλεω · Άλιμος ·
                       Αργυρούπολη · Βριλήσσια · Βύρωνας · Γαλάτσι ·
                       Γλυφάδα · Δάφνη · Εκάλη · Ελληνικό · Ζωγράφου ·
                       Ηλιούπολη · Ηράκλειο · Ίλιον · Καισαριανή · Καλλιθέα ·
   Νομαρχία Αθηνών     Καματερό · Κηφισιά · Λυκόβρυση · Μαρούσι · Μελίσσια ·
                       Μεταμόρφωση · Μοσχάτο · Νέα Ερυθραία · Νέα Ιωνία · Νέα
                       Πεντέλη · Νέα Σμύρνη · Νέα Φιλαδέλφεια · Νέα
                       Χαλκηδόνα · Νέο Ψυχικό · Παλαιό Φάληρο · Παπάγου ·
                       Πεντέλη · Περιστέρι · Πετρούπολη · Πεύκη · Ταύρος ·
                       Υμηττός · Φιλοθέη · Χαϊδάρι · Χαλάνδρι · Χολαργός ·
                       Ψυχικό
                       Πειραιάς · Αγκίστρι · Αίγινα · Αμπελάκια ·
   Νομαρχία Πειραιώς   Αντικύθηρα · Άγιος Ιωάννης Ρέντης · Δραπετσώνα ·
                       Κερατσίνι · Κορυδαλλός · Κύθηρα · Μέθανα · Νίκαια ·
                       Πέραμα · Πόρος · Σαλαμίνα · Σπέτσες · Τροιζήνα · Ύδρα
                       Άγιος Κωνσταντίνος · Άγιος Στέφανος · Ανάβυσσος ·
                       Ανθούσα · Άνοιξη · Αρτέμιδα · Αυλώνας · Αφίδνες ·
                       Αχαρνές · Βάρη · Βαρνάβας · Βούλα · Βουλιαγμένη ·
                       Γέρακας · Γλυκά Νερά · Γραμματικό · Διόνυσος ·
   Νομαρχία Ανατολικής Δροσιά · Θρακομακεδόνες · Κάλαμος · Καλύβια Θορικού ·
   Αττικής             Καπανδρίτι · Κερατέα · Κουβαράς · Κρυονέρι · Κορωπί ·
                       Λαύριο · Μαλακάσα · Μαραθώνας · Μαρκόπουλο Μεσογαίας ·
                       Μαρκόπουλο Ωρωπού · Νέα Μάκρη · Νέα Παλάτια ·
                       Παιανία · Παλαιά Φώκαια · Παλλήνη · Πικέρμι ·
                       Πολυδένδρι · Ραφήνα · Ροδόπολη · Σαρωνίδα · Σκάλα
                       Ωρωπού · Σπάτα · Σταμάτα · Συκάμινο · Ωρωπός
   Νομαρχία Δυτικής    Ελευσίνα · Άνω Λιόσια · Ασπρόπυργος · Βίλια ·
   Αττικής             Ερυθρές · Ζεφύρι · Μαγούλα · Μάνδρα · Μέγαρα · Νέα
                       Πέραμος · Οινόη · Φυλή

   Ανακτήθηκε από
   "http://el.wikipedia.org/wiki/%CE%A0%CE%B5%CF%84%CF%81%CE%BF%CF%8D%CF%80%CE%BF%CE%BB%CE%B7"
   Κατηγορία: Δήμοι της Περιφέρειας Αττικής

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • English
     • Italiano
     • ‪Norsk (nynorsk)‬
     • Polski
     • Română

     • Τελευταία τροποποίηση 23:47, 15 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
