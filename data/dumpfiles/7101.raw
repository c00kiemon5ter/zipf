   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Μάρινερ 9

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                         Μάρινερ 9
                       Mariner09.jpg
                        Ο Μάρινερ 9.
   Οργανισμός:            NASA
   Τύπος αποστολής:       δορυφορική
   Δορυφόρος:             του Άρη
   Πύραυλος φορέας:       Άτλας Κένταυρος SLV-3C
   Ημερομηνία εκτόξευσης: 30 Μαΐου 1971 στις 22:23:00 UTC
   Τέλος αποστολής:       27 Οκτωβρίου 1972
   Κώδικας NSSDC:         1971-051A
   Μάζα:                  558,8 kg
   Εκκεντρότητα τροχιάς:  0,6014
   Έγκλιση:               64,4°
   Περίοδος τροχιάς:      719,47 λεπτά
   Απόκεντρο:             16.860 km
   Περίκεντρο:            1.650 km

   [IMG]
   [IMG]
   Η εκτόξευση του Μάρινερ 9.

   Ο Μάρινερ 9 (αγγλ. Mariner, Ναυτικός) είναι διαστημικό όχημα της NASA που,
   στα πλαίσια του προγράμματος Μάρινερ, τέθηκε σε τροχιά γύρω από τον Άρη
   για την εξερεύνηση του πλανήτη αυτού.

   Πίνακας περιεχομένων

     • 1 Ιστορικό
     • 2 Στόχος της αποστολής
     • 3 Τεχνικός εξοπλισμός
     • 4 Επιτεύγματα
     • 5 Τέλος της αποστολής
     • 6 Εξωτερικοί σύνδεσμοι

[Επεξεργασία] Ιστορικό

   Ο Μάρινερ 9 εκτοξεύθηκε για τον Άρη στις 30 Μαΐου 1971 από το διαστημικό
   σταθμό της Πολεμικής Αεροπορίας Κέιπ Κανάβεραλ και προσέγγισε τον πλανήτη
   στις 14 Νοεμβρίου του ίδιου έτους. Καταχωρήθηκε ως το πρώτο διαστημικό
   σκάφος που μπήκε σε τροχιά γύρω από έναν άλλο πλανήτη - φθάνοντας λίγο
   μόνο πριν τα σοβιετικά Άρη 2 και Άρη 3. Μετά την πάροδο αμμοθυελλών που
   διήρκεσαν κάμποσους μήνες, έστειλε τελικά εκπληκτικά σαφείς εικόνες της
   επιφάνειας του Άρη.

[Επεξεργασία] Στόχος της αποστολής

   Ο Μάρινερ 9 είχε ως σκοπό τη συνέχεια των μελετών της ατμόσφαιρας που ήδη
   είχαν αρχίσει οι Μάρινερ 6 και 7, και τη χαρτογράφηση του 70% και άνω της
   αρειανής επιφάνειας, πετώντας σε χαμηλό ύψος 1.500 χιλιομέτρων και με
   υψηλή ευκρίνεια (από 1.000 μέτρα μέχρι 100 μέτρα ανά εικονοκύτταρο),
   υψηλότερη οποιασδήποτε αποστολής στον Άρη μέχρι τότε.

   Ήταν εφοδιασμένος με ένα ραδιόμετρο υπέρυθρων ακτίνων για να ανακαλύπτει
   τυχόν πηγές θερμότητας, ενδείξεις ηφαιστειακής δραστηριότητας. Επρόκειτο
   να μελετήσει παροδικές αλλαγές της ατμόσφαιρας και της επιφάνειας και να
   παρατηρήσει τους δυο φυσικούς δορυφόρους του Άρη. Ο Μάρινερ 9 εκπλήρωσε
   όλες τις προσδοκίες - και με το παραπάνω.

[Επεξεργασία] Τεχνικός εξοπλισμός

    1. Φασματόμετρο υπεριώδους (UVS)
    2. Συμβολόμετρο και Φασματόμετρο υπερύθρου (IRIS)
    3. Εξοπλισμός Ουράνιας Μηχανικής
    4. Εξοπλισμός για την παρακολούθηση της επιπροσθήσεως των ραδιοκυμάτων S
    5. Ραδιόμετρο υπερύθρου (IRR)
    6. Τηλεοπτική φωτογράφηση

[Επεξεργασία] Επιτεύγματα

   Ο Μάρινερ 9 ήταν το πρώτο διαστημικό σκάφος που τέθηκε σε τροχιά πλανήτη
   εκτός της Γης. Ο εξοπλισμός του ήταν παρόμοιος των προηγουμένων Μάρινερ 6
   και 7, ζύγιζε όμως περισσότερο από ότι και οι δύο μαζί, επειδή το σύστημα
   προώθησης που απαιτούσε ο ελιγμός εισόδου σε τροχιά γύρω από τον Άρη ήταν
   μεγαλύτερο, δηλαδή βαρύτερο.

   [IMG]
   [IMG]
   Άποψη του «λαβύρινθου» Noctis Labyrinthus στα δυτικά άκρα του Valles
   Marineris, όπως το είδε ο Μάρινερ 9.

   Φθάνοντας στον Άρη βρήκε ένα πλανήτη τυλιγμένο μέσα σε φοβερή αμμοθύελλα
   που κάλυπτε εντελώς την επιφάνεια. Οι επιστήμονες, μπροστά σε αυτή την
   απροσδόκητη περίσταση, αποφάσισαν να αλλάξουν την πορεία του και να τον
   βάλουν σε τροχιά αντί να τον αφήσουν απλώς να περάσει και να χαθεί στο
   διάστημα. Μπαίνοντας στην τροχιά ο Μάρινερ ανέστειλε την έναρξη
   φωτογράφησης και παρέμεινε σε αναμονή. Όταν μετά από μήνες οι αμμοθύελλες
   έπαψαν και η σκόνη κατακάθισε, ο Μάρινερ άρχισε να βγάζει φωτογραφίες,
   διαβιβάζοντας 7.329 εικόνες του Άρη μέσα σε 349 ημέρες, και καλύπτοντας
   80% της επιφάνειας του πλανήτη. Οι εικόνες αποκάλυψαν πλήθος από κοίτες
   ποταμών, κρατήρες, ογκώδη ανενεργά ηφαίστεια (π.χ. τον Όλυμπο, το
   μεγαλύτερο γνωστό ηφαίστειο στο Ηλιακό Σύστημα), φαράγγια
   (συμπεριλαμβανομένου του Valles Marineris, ένα σύστημα φαραγγιών μήκους
   άνω των 4.000 χιλιομέτρων), δείγματα αιολικής διάβρωσης από άνεμο και
   νερό, δείγματα απόθεσης, καιρικά μέτωπα, ομίχλες, και άλλα πολλά.

   Τα μικροσκοπικά «φεγγάρια» του Άρη, ο Φόβος και ο Δείμος, φωτογραφήθηκαν
   επίσης. Τα συμπεράσματα από την αποστολή του Μάρινερ 9 υποβοήθησαν το
   μεταγενέστερο πρόγραμμα Βίκινγκ. Το τεράστιο σύστημα φαραγγιών Valles
   Marineris ονομάστηκε προς τιμή της ομάδας και των επιτευγμάτων του Μάρινερ
   9.

[Επεξεργασία] Τέλος της αποστολής

   Στις 27 Οκτωβρίου 1972 το σκάφος τελείωσε το ενεργό μέρος της αποστολής
   του αφού κατανάλωσε όλη τη διαθέσιμη ενέργειά του. Βρίσκεται μέχρι σήμερα
   σε τροχιά γύρω από τον Άρη και θα συνεχίσει μέχρι το 2022, πριν εισέλθει
   στην ατμόσφαιρα του Άρη.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Μάρινερ 9
   Commons logo
   Τα Κοινά έχουν πολυμέσα σχετικά με το θέμα
   Μάρινερ 9

     • Mariner 9 Mission Profile by NASA's Solar System Exploration
     • NSSDC Master Catalog: Spacecraft - Mariner 9
     • NASA-JPL Guide to Mariner 9

                                Διαστημικό πρόγραμμα Μάρινερ
   Mariner 2 in  Μάρινερ 1 | Μάρινερ 2 | Μάρινερ 3 | Μάρινερ 4 | Μάρινερ 5 |
   space.jpg        Μάρινερ 6 και 7 | Μάρινερ 8 | Μάρινερ 9 | Μάρινερ 10
                      Προηγούμενη  Μάρινερ 8           Επόμενη  Μάρινερ 10
                        αποστολή:                    αποστολή:

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Mariner 9 της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CE%AC%CF%81%CE%B9%CE%BD%CE%B5%CF%81_9"
   Κατηγορίες: Πρόγραμμα Μάρινερ | Εξερεύνηση του διαστήματος

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Català
     • Česky
     • English
     • Español
     • فارسی
     • Suomi
     • Français
     • Hrvatski
     • Magyar
     • Italiano
     • 日本語
     • 한국어
     • Lietuvių
     • Latviešu
     • Nederlands
     • ‪Norsk (nynorsk)‬
     • Polski
     • Português
     • Русский
     • Slovenščina
     • Svenska
     • ไทย
     • 中文

     • Τελευταία τροποποίηση 06:01, 14 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
