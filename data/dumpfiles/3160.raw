   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Συντακτική Βουλή

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   Η Α΄ Εθνική Συνέλευση της Επιδαύρου
   ψήφισε το "Προσωρινόν Πολίτευμα της
   Ελλάδος" το 1822.

   Συντακτική Βουλή (ή συντακτική
   εθνοσυνέλευση) ονομάζεται η Βουλή (ή
   εθνοσυνέλευση) που καλείται να
   δημιουργήσει και να ψηφίσει νέο
   Σύνταγμα ενός κράτους εγκαθιστώντας
   έτσι ένα νέο πολίτευμα. Η Συντακτική
   βουλή διακρίνεται από την αναθεωρητική
   βουλή, η οποία καλείται να αναθεωρήσει
   απλώς διατάξεις του ήδη ισχύοντος
   Συντάγµατος με βάση τους κανόνες που
   προβλέπει το ίδιο το εν ισχύ Σύνταγμα
   για την τροποποίησή του. Η διαφορά
   έγκειται στο ότι η Συντακτική βουλή
   ψηφίζει από το μηδέν νέο σύνταγμα, ενώ η
   αναθεωρητική απλώς μεταβάλλει το
   υπάρχον.

   Πίνακας περιεχομένων

     * 1 Αίτια σύγκλησης συντακτικής
       βουλής/εθνοσυνέλευσης
     * 2 Συντακτικές εθνοσυνελεύσεις στην
       Ελληνική ιστορία

          * 2.1 Η Α' Εθνική Συνέλευση της
            Επιδαύρου
          * 2.2 Η Γ' Σεπτεμβρίου εν Αθήναις
            Εθνική των Ελλήνων Συνέλευσις
          * 2.3 Η Β' Εθνική Συνέλευση των Ελλήνων
          * 2.4 Η Β΄ Αναθεωρητική Βουλή του 1911
          * 2.5 Η Δ' Εθνική Συνέλευση
          * 2.6 Η Βουλή της Α΄ Περιόδου (1926)
          * 2.7 Η E' Συντακτική Συνέλευσις (1935)
          * 2.8 Η Δ' Aναθεωρητική Bουλή (1946)
          * 2.9 Η Ε' Αναθεωρητική Βουλή (1974)

     * 3 Εξωτερικοί Σύνδεσμοι

[Επεξεργασία] Αίτια σύγκλησης συντακτικής
βουλής/εθνοσυνέλευσης

   Συντακτική βουλή συγκροτείται συνήθως
   σε περίπτωση εμφάνισης συνταγματικού
   κενού, όταν δηλαδή κάποιο απότομο
   πολιτικό γεγονός οδηγεί στην κατάλυση
   του προηγούμενου συνταγματικού και
   πολιτειακού καθεστώτος. Το σύνταγμα και
   οι πολιτειακοί θεσμοί που ίσχυαν μέχρι
   τότε παύουν να υφίστανται, και καλείται
   η συνταγματική βολή να αναπληρώσει το
   κενό αυτό θεσπίζοντας ένα νέο σύνταγμα.
   Τέτοιο συνταγματικό κενό δημιουργείται
   κυρίως μετά από μια επανάσταση ή ένα
   πραξικόπημα. Π.χ. στη Γαλλία, πολλά
   συντάγματα έχουν θεσπιστεί ανάμεσα στο
   1791 και το 1804, λόγω βίαιας διαδοχής των
   πολιτευμάτων λόγω της Γαλλικής
   επανάστασης. Αυτό το συνταγματικό κενό
   μπορεί επίσης να δημιουργηθεί κατά την
   εμφάνιση ενός νέου Κράτους, οπότε η
   Βουλή για πρώτη φορά θα κληθεί να
   ασκήσει τη συντακτική εξουσία και να
   δημιουργήσει Σύνταγμα. Παράδειγμα, το
   πρώτο Σύνταγμα της Ελλάδας του 1822, το
   "Προσωρινόν Πολίτευμα της Ελλάδος", που
   προήλθε από την Α΄ Εθνική Συνέλευση της
   Επιδαύρου η οποία και απαρτιζόταν από
   εκπροσώπους της Πελοποννήσου, της
   Ανατολικής και Δυτικής Στερεάς Ελλάδας
   και ορισμένων νήσων. Τέλος, συνταγματικό
   κενό μπορεί να εμφανιστεί και λόγω
   πολέμου. Π.χ. το ισχύον Σύνταγμα του Ιράκ,
   ή το Σύνταγμα της Δυτικής Γερμανίας του
   1945.

[Επεξεργασία] Συντακτικές εθνοσυνελεύσεις
στην Ελληνική ιστορία

  [Επεξεργασία] Η Α' Εθνική Συνέλευση της
  Επιδαύρου

   Το πρώτο Σύνταγμα της Ελλάδας προήλθε
   από την Α΄ Εθνική Συνέλευση της
   Επιδαύρου η οποία ψήφισε, την 1η
   Ιανουαρίου 1822, το "Προσωρινόν Πολίτευμα
   της Ελλάδος".

  [Επεξεργασία] Η Γ' Σεπτεμβρίου εν Αθήναις
  Εθνική των Ελλήνων Συνέλευσις

   Συντακτική ήταν και η εθνοσυνέλευση του
   1843-1844, η "της Γ' Σεπτεμβρίου εν Αθήναις
   Εθνικής των Ελλήνων Συνελεύσεως", που
   ψήφισε το 'Σύνταγµα του 1844, µε το οποίο
   θεσπιζόταν το πολίτευµα της
   συνταγµατικής µοναρχίας.

  [Επεξεργασία] Η Β' Εθνική Συνέλευση των
  Ελλήνων

   Στη συνέχεια η Β' Εθνική Συνέλευση των
   Ελλήνων (1863-1864) συνέταξε το Σύνταγμα του
   1864 με το οποίο το πολίτευμα της Ελλάδος
   άλλαξε από τη συνταγματική μοναρχία στο
   πολίτευμα της βασιλευόμενης
   δημοκρατίας.

  [Επεξεργασία] Η Β΄ Αναθεωρητική Βουλή του
  1911

   Η Β΄ Αναθεωρητική Βουλή του 1911, δεν
   αναθεώρησε απλώς το Σύνταγμα του 1864,
   αλλά θέσπισε το νέο Σύνταγμα του 1911,
   καθόσον λόγω του στρατιωτικού κινήματος
   στο Γουδί το 1909, το Σύνταγμα του 1911
   εψηφίσθη κατά τρόπον συνταγματικώς
   ανώμαλον. Πρώτον, διότι δεν τηρήθηκε η
   διαδικασία του άρθρου 107 του Συντάγματος
   του 1864 περί της διαδικασίας αναθεώρησης,
   το οποίο προέβλεπε ότι έπρεπε μετά από
   δίμηνο να ψηφισθεί εκ νέου η πρότασις
   της αναθεωρήσεως, κάτι που δεν έγινε.
   Δεύτερον, διότι περιέλαβε, πέρα των
   διατάξεων που είχαν καθοριστεί να
   αναθεωρηθούν, όλες τις διατάξεις του
   Συντάγματος του 1864 εκτός των θεμελιωδών.

  [Επεξεργασία] Η Δ' Εθνική Συνέλευση

   Στις 2 Ιανουαρίου 1924 συνήλθε η Δ' Εθνική
   Συνέλευση, και αποφάσισε την την
   κατάργηση του πολιτεύματος της
   βασιλευομένης δημοκρατίας. Η απόφαση
   αυτή επικυρώθηκε με το δημοψήφισμα της
   13ης Απριλίου 1924. Η Δ΄ Συντακτική
   Συνέλευση δεν μπόρεσε να ολοκληρώσει
   τις εργασίες της για την κατάρτιση νέου
   Συντάγματος, λόγω του πραξικοπήματος
   του Στρατηγού Θ. Πάγκαλου που εξερράγη
   στις 30 Ιουνίου 1925.

  [Επεξεργασία] Η Βουλή της Α΄ Περιόδου (1926)

   Μετά την πτώση της δικτατορίας Πάγκαλου
   εκλέχτηκε το 1926 η συντακτική "Βουλή της
   Α΄ Περιόδου" που ψήφισε το Σύνταγμα του
   1927.

   Σύνταγμα 1952.jpg

  [Επεξεργασία] Η E' Συντακτική Συνέλευσις
  (1935)

   Μετά το κίνημα του Mαρτίου 1935 συνεκλήθη η
   E' Συντακτική Συνέλευσις, η οποία δεν
   μπόρεσε να θεσπίσει νέο Σύνταγμα, αλλά
   κατέληξε στο πραξικόπημα του Kονδύλη.

  [Επεξεργασία] Η Δ' Aναθεωρητική Bουλή (1946)

   Η Δ' Aναθεωρητική Bουλή δεν κατέστη ικανή
   να δώσει Σύνταγμα και για το λόγο αυτόν
   διελύθη, χωρίς όμως να προκηρυχθούν
   εκλογάς για άλλη Aναθεωρητική βουλή και
   έτσι η χώρα βρέθηκε σε συνταγματικό
   αδιέξοδο. Η χώρα βγήκε από το αδιέξοδο,
   αφού οι αρχηγοί των κομμάτων δέχθηκαν ως
   Σύνταγμα την Έκθεσιν που είχε συντάξει η
   Δ' Aναθεωρητική Βουλή του 1946, και έτσι
   θεσπίστηκε το Σύνταγμα του 1952. Το
   Σύνταγμα αυτό ίσχυσε έως το 1967, οπότε και
   καταλύθηκε από τη χούντα των
   συνταγματαρχών, χωρίς να αναθεωρηθεί
   ενδιάμεσα.

  [Επεξεργασία] Η Ε' Αναθεωρητική Βουλή (1974)

   Από τις εκλογές της 17ης Νοεμβρίου 1974, τις
   πρώτες βουλευτικές εκλογές μετά την
   πτώση της χούντας προκύπτει η Ε'
   Αναθεωρητική Βουλή που επεξεργάζεται
   την αναθεώρηση του Συντάγματος του 1952,
   και τον Ιούνιο του 1975 ψηφίζει το
   Σύνταγμα του 1975 που ορίζει ως πολίτευμα
   της χώρας την προεδρευόμενη
   κοινοβουλευτική δημοκρατία.

[Επεξεργασία] Εξωτερικοί Σύνδεσμοι

     * Ιστορία του Ελληνικού πολιτεύματος
       από το site της Βουλής των Ελλήνων
     * Ιστορία των Ελληνικών Συνταγμάτων
       όπως την περιγράφει ο Κων/νος
       Καραμανλής στην από 8 Iανουαρίου 1975
       Ομιλία του στη Βουλή κατά την κατάθεση
       του σχέδιου Συντάγματος του 1975
     * Ιστορία Ελληνικών Συνταγμάτων
     * Πληροφορίες για την αναθεώρηση του
       ισχύοντος Συντάγματος

   Ανακτήθηκε από
   "http://el.wikipedia.org/wiki/%CE%A3%CF%85%CE%BD%CF%84%CE%B1%CE%BA%CF%84%CE%B9%CE%BA%CE%AE_%CE%92%CE%BF%CF%85%CE%BB%CE%AE"
   Κατηγορία: Συνταγματικό Δίκαιο

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Français

     * Τελευταία τροποποίηση 12:53, 7 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
