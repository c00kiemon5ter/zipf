   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Έρολ Φλιν

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                               Έρολ Φλιν
                                 (Errol Flynn)
   Errol Flynn1.jpg
   Ο Έρολ Φλιν γύρω στο 1940
   Πραγματικό όνομα Έρολ Λέσλι Φλιν
                                   (Errol Leslie Flynn)^[1]
           Γέννηση          20 Ιουνίου 1909^[1] Χόμπαρτ,
                                   Τασμανία, Αυστραλία^[1]
                                   14 Οκτωβρίου 1959
           Θάνατος          Βανκούβερ, Βρετανική
                                   Κολομβία, Καναδάς
       Είδος Τέχνης     Ηθοποιός του
                                   κινηματογράφου



   Ο Έρολ Λέσλι Φλιν (Errol Leslie Flynn) (20 Ιουνίου
   1909^[1] – 14 Οκτωβρίου 1959) ήταν ένας
   Αυστραλο-αμερικανός ηθοποιός του
   κινηματογράφου, που έγινε γνωστός για
   τους ρομαντικούς ηρωικούς ρόλους του
   στις ταινίες του Χόλυγουντ και τον
   επιδεικτικό τρόπο ζωής του.

[Επεξεργασία] Καταγωγή και νεαρή ηλικία

   Ο Έρολ Φλιν γεννήθηκε στο Χόμπαρτ της
   Τασμανίας, όπου ο πατέρας του Θίοντορ
   Τόμσον Φλιν (Theodore Thomson Flynn) ήταν λέκτορας
   (1909) και αργότερα καθηγητής (1911) της
   βιολογίας στο Πανεπιστήμιο της
   Τασμανίας (UTAS). Το όνομα της μητέρας του
   ήταν αρχικά Λίλυ Μαίρη Γιανγκ (Lily Mary Young),
   αλλά μόλις παντρεύτηκε άλλαξε το Λίλυ
   Μαίρη σε Μαρέλ (Marelle).^[2] Ο Φλιν περιέγραφε
   την οικογένεια της μητέρας του ως
   ναυτικούς^[3] και σ' αυτό το γεγονός
   φαίνεται να οφείλεται το ενδιαφέρον του
   για τα πλοία και τη θάλασσα, καθόλη τη
   διάρκεια της ζωής του. Παρά τους
   ισχυρισμούς του Φλιν, τα στοιχεία
   δείχνουν ότι δεν καταγόταν από κανένα
   από τους στασιαστές του Μπάουντι.^[4]^[5] Οι
   γονείς του παντρεύτηκαν στον
   Αγγλικανικό ναό του Αγίου Ιωάννη στο
   Μπάλμεϊν Νορθ του Σίδνεϊ, στις 23
   Ιανουαρίου 1909.^[6]^[7] Οι γονείς του είχαν
   γεννηθεί στην Αυστραλία από Ιρλανδούς,
   Άγγλους και Σκώτους προγόνους οι οποίοι
   είχαν φθάσει στην Τασμανία ως κατάδικοι,
   πολύ πριν τη γέννηση του Φλιν.^[4]^[8] Το 1926,
   όταν ο Φλιν ζούσε στο Τσάτσγουντ του
   Σίδνεϊ, παρακολουθούσε το Αγγλικανικό
   Σχολείο του Σίδνεϊ (Sydney Church of England Grammar
   School),^[9] όπου ήταν συμμαθητής του
   μετέπειτα πρωθυπουργού της Αυστραλίας
   Τζον Γκόρτον (John Gorton).^[10] Εκδιώχθηκε από
   το σχολείο εξαιτίας της εμπλοκής του σε
   καβγάδες και, σύμφωνα με ισχυρισμούς,
   της σύναψης ερωτικής σχέσης με μια
   πλύντρια του σχολείου.^[11] Εκδιώχθηκε
   επίσης και από αρκετά άλλα σχολεία της
   Τασμανίας. Σε ηλικία 20 ετών μετακόμισε
   στη Νέα Γουινέα όπου αγόρασε μια φυτεία
   καπνού, επιχείρηση η οποία απέτυχε.
   Επίσης απέτυχε σε μια επιχείρηση
   εξόρυξης χαλκού, την οποία ξεκίνησε
   στους λόφους κοντά στην κοιλάδα Λαλόκι
   (Laloki Valley), πίσω από τη σημερινή
   πρωτεύουσα Πορτ Μόρεσμπι.

   Στις αρχές της δεκαετίας του 1930, ο Φλιν
   έφυγε για το Ηνωμένο Βασίλειο και το 1933
   κατάφερε να πιάσει δουλειά ως ηθοποιός
   στη θεατρική εταιρεία του Νορθάμπτον
   όπου εργάσθηκε για επτά μήνες στο
   Βασιλικό Θέατρο της πόλης. Επίσης έπαιξε
   το 1934 στο φεστιβάλ του Μάλβερν (Malvern
   Festival), στη Γλασκώβη και στο Γουέστ Εντ
   του Λονδίνου.^[12]

   Το 1933 πρωταγωνίστησε στην αυστραλιανή
   ταινία Στα χνάρια του Μπάουντι (In the Wake of
   the Bounty) που σκηνοθέτησε ο Τσαρλς Σόουβελ
   (Charles Chauvel). Το 1934 εμφανίστηκε στην ταινία
   Δολοφονία στο Μόντε Κάρλο (Murder at Monte Carlo)
   που γυρίστηκε στα βρετανικά στούντιο
   Τέντινγκτον της Warner Bros., ταινία η οποία
   πλέον θεωρείται απωλεσθείσα. Κατά τη
   διάρκεια των γυρισμάτων αυτής της
   ταινίας τον ανακάλυψε ένα στέλεχος της
   εταιρείας, υπέγραψε συμβόλαιο και
   μετανάστευσε στις Η.Π.Α. ως ηθοποιός επί
   συμβολαίω. Το 1942 ο Φλιν έλαβε την
   αμερικανική ιθαγένεια.

[Επεξεργασία] Καριέρα

   [IMG]
   [IMG]
   Ο Φλιν στον ρόλο του κάπτεν Μπλαντ στην
   ομώνυμη ταινία του 1935

   Ο Έρολ Φλιν έκανε αμέσως αίσθηση με τον
   πρώτο πρωταγωνιστικό ρόλο του στην
   ταινία Κάπτεν Μπλαντ το 1935. Γρήγορα
   καθιερώθηκε ως ηθοποιός σε ρόλους όπου
   υποδυόταν τον άφοβο, ρομαντικό,
   ριψοκίνδυνο και ικανό ξιφομάχο ήρωα, που
   προσπαθεί να κερδίσει την καρδιά μιας
   όμορφης γυναίκας, σώζοντας ταυτόχρονα
   την κοινωνία από τα νύχια ενός
   θρασύδειλου κακού. Η επόμενη ταινία του
   ήταν Η επέλαση της ελαφράς ταξιαρχίας το
   1936. Μετά την εμφάνισή του στον ρόλο τού
   Μάιλς Χέντον στην ταινία Ο πρίγκιπας και
   ο φτωχός (The Prince and the Pauper) το 1937, ερμήνευσε
   τον πλέον επιτυχημένο ρόλο του,
   υποδυόμενος τον Ρομπέν των Δασών στην
   ομώνυμη ταινία το 1938. Άλλες
   κινηματογραφικές επιτυχίες του ήταν Η
   περίπολος της αυγής (The Dawn Patrol) όπου
   εμφανίστηκε μαζί με τον στενό φίλο του
   Ντέιβιντ Νίβεν το 1938, Ο κατακτητής το 1939,
   Το γεράκι των θαλασσών (The Sea Hawk) το 1940 και
   Οι περιπέτειες του Δον Ζουάν (Adventures of Don
   Juan) το 1948.

   Ο Φλιν έχοντας εκπαιδευθεί στην
   ξιφομαχία από τους καλύτερους δασκάλους
   ξιφομαχίας των ηθοποιών του Χόλυγουντ,
   είχε γίνει ικανότατος στο να μάχεται με
   ταχύτητα, όπως φαίνεται στις ταινίες
   Ρομπέν των Δασών, Το γεράκι των θαλασσών
   και Κάπτεν Μπλαντ.^[13]

   Ο Φλιν συμπρωταγωνίστησε με την Ολίβια
   Ντε Χάβιλαντ σε οκτώ ταινίες: Κάπτεν
   Μπλαντ (Captain Blood, 1935), Η επέλαση της
   ελαφράς ταξιαρχίας (The Charge of the Light Brigade,
   1936), Ρομπέν των Δασών (The Adventures of Robin Hood,
   1938), Μοντέρνος Καζανόβας (Four's a Crowd, 1938), Ο
   κατακτητής (Dodge City, 1939), Ελισάβετ και
   Έσσεξ (The Private Lives of Elizabeth and Essex, 1939),
   Σταθμός Σάντα Φε (Santa Fe Trail, 1940) και Η
   επίθεση των δραγώνων (They Died with Their Boots On,
   1941). Αν και ο Φλιν γνώριζε την έλξη την
   οποία ασκούσε πάνω της, οι ισχυρισμοί
   του ιστορικού του κινηματογράφου Ρούντι
   Μπέλμερ ότι είχαν ένα ρομαντικό
   ειδύλλιο κατά τη διάρκεια των
   γυρισμάτων της ταινίας Οι περιπέτειες
   του Ρομπέν των Δασών αμφισβητήθηκαν από
   την ίδια τη ντε Χάβιλαντ. Σε μια
   συνέντευξη στο τηλεοπτικό κανάλι Turner
   Classic Movies, ανέφερε ότι η σχέση τους ήταν
   πλατωνική, κυρίως διότι ο Φλιν ήταν ήδη
   παντρεμένος με τη Λίλι Νταμίτα. Η ταινία
   Οι περιπέτειες του Ρομπέν των Δασών ήταν
   η πρώτη ταινία του Φλιν που γυρίστηκε σε
   Technicolor.

   Κατά τη διάρκεια των γυρισμάτων της
   ταινίας Ελισάβετ και Έσσεξ (1939), ο Φλιν
   και η συμπρωταγωνίστριά του Μπέτι
   Ντέιβις μάλωσαν εκτός γυρισμάτων,
   γεγονός το οποίο υποτίθεται ότι οδήγησε
   τη Ντέιβις να τον χτυπήσει δυνατότερα
   από ότι έπρεπε στο γύρισμα μιας σκηνής.
   Αν και οι σχέσεις τους ήταν πάντοτε
   τεταμένες, η Warner Bros. τους έβαλε να
   συμπρωταγωνιστήσουν δύο φορές. Η εκτός
   σκηνής σχέση τους αργότερα
   αποκαταστάθηκε, με αποτέλεσμα να
   υπογραφεί συμβόλαιο για τη συμμετοχή
   τους στους πρωταγωνιστικούς ρόλους της
   ταινίας Όσα παίρνει ο άνεμος, χωρίς όμως
   αυτό να υλοποιηθεί.

   [IMG]
   [IMG]
   Ο Φλιν ως λοχαγός Νέλσον στην ταινία του
   1945 Στόχος Βιρμανία (Objective, Burma!).

   Μετά την είσοδο των Η.Π.Α. στον Β'
   Παγκόσμιο πόλεμο, ο Φλιν συχνά
   κατηγορήθηκε επειδή δεν κατατάχθηκε,
   ενώ συνέχιζε να ερμηνεύει ρόλους
   πολεμικών ηρώων σε ταινίες. Στην
   πραγματικότητα, είχε προσπαθήσει να
   καταταγεί σε όλους τους κλάδους για
   στρατιωτική υπηρεσία, αλλά είχε
   απορριφθεί από παντού λόγω υγείας.^[14] Η
   αποτυχία των κινηματογραφικών στούντιο
   να αντιμετωπίσουν αυτήν την κατηγορία,
   οφειλόταν, στην πραγματικότητα, στην
   επιθυμία τους να κρύψουν την κακή
   κατάσταση της υγείας του. Ο Φλιν, όχι
   μόνο είχε μεγαλοκαρδία, η οποία είχε
   φέρει ως αποτέλεσμα τουλάχιστον μία
   καρδιακή προσβολή, αλλά υπέφερε επίσης
   από φυματίωση, πόνους στην πλάτη (τους
   οποίους από μόνος του αντιμετώπιζε με
   χρήση μορφίνης, και αργότερα ηρωίνης),
   και κρίσεις ελονοσίας από την οποία είχε
   προσβληθεί στη Νέα Γουινέα.

   Τη δεκαετία του 1950 ο Φλιν είχε γίνει μια
   κακή απομίμηση του εαυτού του. Η
   κατάχρηση αλκοόλ και ναρκωτικών είχε ως
   αποτέλεσμα να φαίνεται πρόωρα
   γερασμένος, ενώ και το πρόσωπό του ήταν
   πρησμένο. Παρ' όλα αυτά κέρδισε την
   αναγνώριση στον ρόλο ενός άχρηστου
   μπεκρή στην ταινία The Sun Also Rises (1957), και
   στον ρόλο του ειδώλου του Τζον Μπάριμορ
   (John Barrymore) στην ταινία The Sun Also Rises (1958). Η
   αυτοβιογραφία του My Wicked, Wicked Ways
   κυκλοφόρησε λίγο μετά τον θάνατό του και
   περιέχει χιουμοριστικά ανέκδοτα
   σχετικά με το Χόλυγουντ. Σύμφωνα με τον
   βιβλιοκριτικό Σάιμον Κάτερσον, το
   βιβλίο "παραμένει μία από τις πιο
   συγκλονιστικές και αποκρουστικές
   αυτοβιογραφίες που έχει γραφτεί ποτέ
   από ένα αστέρα του Χόλυγουντ ή
   οποιοδήποτε άλλον γι' αυτό το θέμα."^[15] Ο
   Φλιν ήθελε να ονομάσει το βιβλίο In Like Me,
   αλλά ο εκδότης του αρνήθηκε. Το 1984, το CBS
   γύρισε μια τηλεταινία βασισμένη στην
   αυτοβιογραφία του, στην οποία
   πρωταγωνίστησε ο Ντάνκαν Ρεγκίρ (Duncan
   Regehr) στον ρόλο του Φλιν.

   Το 1956 ο Φλιν πρωταγωνίστησε στην
   τηλεοπτική σειρά The Errol Flynn Theatre γυρισμένη
   στην Αγγλία, στην οποία παρουσίαζε τα
   επεισόδια και μερικές φορές εμφανιζόταν
   σ' αυτά.^[16]

   Ο Φλιν και η Μπέβερλι Άαντλαντ (Beverly Aadland)
   συναντήθηκαν με τον Στάνλεϊ Κιούμπρικ
   (Stanley Kubrick) για να συζητήσουν για την
   κοινή εμφάνισή τους στην ταινία
   Λολίτα.^[17] Η περιπετειώδης νουβέλα του
   Showdown εκδόθηκε το 1946. Το πρώτο του βιβλίο
   Beam Ends είχε εκδοθεί το 1937.

[Επεξεργασία] Σημειώσεις και παραπομπές

    1. ↑ ^1,0 ^1,1 ^1,2 ^1,3 McNulty, Thomas (2004). "One: from Tasmania to
       Hollywood 1909-1934". Errol Flynn: the life and career. McFarland.
       σελ. 5. ISBN 9780786417506.
       http://books.google.com/books?id=SMb1DpW1_YgC&pg=PT17.
       Ανακτήθηκε την 8 Απριλίου 2010.
    2. ↑ Ο Φλιν την ονομάζει πάντοτε Μαρέλ
       στην αυτοβιογραφία του.
    3. ↑ "seafaring folk", Flynn, My Wicked, Wicked Ways, σ.33.
    4. ↑ ^4,0 ^4,1 Fasano,Debra.:[1],"Young Blood - The Making of Errol
       Flynn", 2009. ISBN 978-0-9806703-0-1
    5. ↑ Flynn, My Wicked, Wicked Ways, σ.33. "She was a descendant of
       Midshipman Ned Young." (Ήταν απόγονος του
       ανθυποπλοίαρχου Νεντ Γιανγκ.)
    6. ↑ Flynn, Errol Leslie (1909 - 1959). Australian Dictionary of
       Biography Online (ανακτήθηκε 8 Απριλίου 2010 )
    7. ↑ Biography for Errol Flynn. imdb.com (ανακτήθηκε 8
       Απριλίου 2010 )
    8. ↑ Flynn, My Wicked, Wicked Ways, σ.25.
    9. ↑ Moore,John Hammond: "Young Errol:Flynn before Hollywood", 1975.
       ISBN 0-207-13158-9
   10. ↑ Shaw, John (2002-05-22). New York Times, 22 Μαΐου 2002.
       Nytimes.com (ανακτήθηκε 8 Απριλίου 2010 )
   11. ↑ My Wicked, Wicked Ways (essay)
   12. ↑ Connelly, Gerry (1998). Errol Flynn in Northampton. Domra
       Publications.
   13. ↑ TheOneRing.net, TORn exclusive with ‘Reclaiming The Blade,’
       Director, May 15th, 2009 by MrCere. Theonering.net (2009-05-15)
       (ανακτήθηκε 10 Απριλίου 2010 )
   14. ↑ Thomas, Tony Errol Flynn: The Spy Who Never Was
   15. ↑ "remains one of the most compelling and appalling autobiographies
       written by a Hollywood star, or anyone else for that matter."
       Caterson, Simon, "Genius for living driven by lust for death",
       Australian Literary Review, 3 Ιουνίου 2009, ανάκτηση 21
       Απριλίου 2010
       http://www.theaustralian.news.com.au/story/0,25197,25542210-25132,00.html
   16. ↑ http://www.imdb.com/title/tt0050015/
   17. ↑ Robert Osborne (5 Ιουνίου 2007). Errol Flynn's daughter
       remembers notorious dad. Reuters (ανακτήθηκε 21
       Απριλίου 2010 )

                      Στο άρθρο αυτό έχει
                      ενσωματωθεί κείμενο από το
                      άρθρο Errol Flynn της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%88%CF%81%CE%BF%CE%BB_%CE%A6%CE%BB%CE%B9%CE%BD"
   Κατηγορίες: Αυστραλοί ηθοποιοί |
   Γεννήσεις το 1909 | Θάνατοι το 1959

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Aragonés
     * Žemaitėška
     * Български
     * Brezhoneg
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * Suomi
     * Français
     * Gaeilge
     * Galego
     * Hrvatski
     * Magyar
     * Bahasa Indonesia
     * Íslenska
     * Italiano
     * 日本語
     * Ripoarisch
     * Latina
     * Lietuvių
     * Plattdüütsch
     * Nederlands
     * ‪Norsk (bokmål)‬
     * Occitan
     * Polski
     * Piemontèis
     * Português
     * Română
     * Русский
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * ไทย
     * Türkçe
     * Українська
     * Vèneto
     * Tiếng Việt
     * Volapük
     * 中文

     * Τελευταία τροποποίηση 09:54, 8 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
