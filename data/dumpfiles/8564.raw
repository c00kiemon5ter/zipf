   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Γεγονότα Μαΐου 2010

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Παρατίθενται γεγονότα που έλαβαν χώρα σε όλο τον κόσμο το μήνα Μάιο του
   2010.

   Πίνακας περιεχομένων

     • 1 1η Μαΐου
     • 2 2 Μαΐου
     • 3 3 Μαΐου
     • 4 4 Μαΐου
     • 5 5 Μαΐου
     • 6 6 Μαΐου
     • 7 7 Μαΐου
     • 8 8 Μαΐου
     • 9 9 Μαΐου
     • 10 10 Μαΐου
     • 11 11 Μαΐου
     • 12 12 Μαΐου
     • 13 13 Μαΐου
     • 14 14 Μαΐου
     • 15 15 Μαΐου
     • 16 16 Μαΐου
     • 17 17 Μαΐου
     • 18 18 Μαΐου
     • 19 19 Μαΐου
     • 20 20 Μαΐου
     • 21 21 Μαΐου
     • 22 22 Μαΐου
     • 23 23 Μαΐου
     • 24 24 Μαΐου
     • 25 25 Μαΐου
     • 26 26 Μαΐου
     • 27 27 Μαΐου
     • 28 28 Μαΐου
     • 29 29 Μαΐου
     • 30 30 Μαΐου
     • 31 31 Μαΐου

[Επεξεργασία] 1η Μαΐου

     • Βομβιστικές επιθέσεις γίνονται σε τζαμί στο Μογκαντίσου με απολογισμό
       τουλάχιστον 45 νεκρούς. Οι αρχές θεωρούν ως πιθανό υπεύθυνο την Αλ
       Κάιντα. (CNN)
     • Μέρος της πλατείας Τάιμς Σκουέρ της Νέας Υόρκης εκκενώνεται, καθώς
       ανακαλύπτεται παγιδευμένο αυτοκίνητο με εκρηκτικά. Οι αρχές
       εξουδετέρωσαν το μηχανισμό προτού εκραγεί.(ABC News)
     • Χιλιάδες άτομα διαδηλώνουν στα Τίρανα απαιτώντας την επαναληπτική
       καταμέτρηση των ψηφοδελτίων από τις βουλευτικές εκλογές που
       διεξήχθησαν τον περασμένο Ιούνιο. (Deutsche Welle) (France24)
     • Η Βολιβία κρατικοποιεί τέσσερις ηλεκτρικές εταιρείες. (Bangkok Post)
     • Η Αλβανία γίνεται το 37ο μέλος του Ευρωπαϊκού Οργανισμού
       Ευρεσιτεχνιών. (EPO)
     • Εφαρμόζεται η θανατική ποινή στην Ταϊβάν για πρώτη φορά από το 2005,
       με την εκτέλεση 4 ανδρών, που είχαν καταδικαστεί για σοβαρότατα
       αδικήματα, όπως απαγωγές με νεκρούς και δολοφονίες. (BBC)

[Επεξεργασία] 2 Μαΐου

     • Η ΕΕ και το ΔΝΤ συμφωνούν στην χορήγηση πακέτου οικονομικής βοήθειας
       με τη μορφή δανείου προς την Ελλάδα ύψους γύρω στα 120 δισ. ευρώ για
       τον τερματισμό της δημοσιονομικής κρίσης στη χώρα. (Bloomberg)
     • Τα Ηνωμένα Έθνη ερευνούν καταγγελίες για πιθανή σφαγή 100 ανθρώπων από
       αντάρτες της Ουγκάντα στην Λαϊκή Δημοκρατία του Κονγκό.(Al Jazeera)

[Επεξεργασία] 3 Μαΐου

     • Ένοχος κρίνεται από ινδικό δικαστήριο ο μοναδικός επιζήσας από τους
       δράστες των τρομοκρατικών επιθέσεων στη Μουμπάι το 2008. Ο
       κατηγορούμενος Μοχάμετ Ατζμάλ Κασάμπ από το Πακιστάν είναι αντιμέτωπος
       με την ποινή του θανάτου.(Ελευθεροτυπία).
     • Σε μία σπάνια επίσκεψη στο εξωτερικό, φθάνει στην Κίνα ο ηγέτης της
       Βόρειας Κορέας, Κιμ Γιονγκ Ιλ.(Hong Kong Standard)
     • Οι United και οι Continental Airlines ανακοινώνουν επίσημα τη
       συγχώνευσή τους, από την οποία πρόκειται να προκύψει ο μεγαλύτερος
       αερομεταφορέας στον κόσμο. (CNN)
     • Η ταινία Κυνόδοντας του Γιώργου Λάνθιμου αποσπά πέντε βραβεία στην
       πρώτη απονομή των βραβείων της Ελληνικής Ακαδημίας Κινηματογράφου, τα
       οποία καλούνται από πολλούς και "Ελληνικά Όσκαρ". Τιμητικό βραβείο
       απονέμεται στον Θανάση Βέγγο. (Καθημερινή) (Τα Νέα)

[Επεξεργασία] 4 Μαΐου

     • Στη διεξαγωγή εκλογών το Νοέμβριο συμφωνούν με τον πρωθυπουργό
       Αμπχισίτ Βετζατζίβα οι αντικυβερνητικοί διαδηλωτές ("κόκκινα
       πουκάμισα") στην Ταϊλάνδη. (ABC News)
     • Παραδέχεται τη συμμετοχή του στην απόπειρα βομβιστικής επίθεσης στην
       Τάιμς Σκουέρ της Νέας Υόρκης ο νεαρός Αμερικανο-Πακιστανός Φαϊζάλ
       Σαχζάντ που συνελήφθη χθες. (Ελευθεροτυπία)
     • Ο πρώην πρόεδρος της Αργεντινής, Νέστορ Κίρχνερ, εκλέγεται ομόφωνα
       πρώτος γενικός γραμματέας της Ένωσης Χωρών Νοτίου Αμερικής (Unasur) σε
       σύνοδο κορυφής στην Καμπάνα της Αργεντινής. Télam (Argentina),
       Washington Post
     • Αρχίζει στην Ουαγκαντουγκού η στρατιωτική άσκηση Flintlock 10 κατά της
       τρομοκρατίας με τη συμμετοχή 9 αφρικανικών (Αλγερία, Μπουρκίνα Φάσο,
       Μαλί, Μαρόκο, Μαυριτανία, Νιγηρία, Σενεγάλη, Τσαντ και Τυνησία) και
       πέντε ευρωπαϊκών κρατών (Βέλγιο, Ισπανία, Γαλλία, Ολλανδία, Μ.
       Βρετανία) υπό την εποπτεία των Ηνωμένων Πολιτειών.(Δελτίο Τύπου US
       Africa Command
     • Τουλάχιστον 10 άνθρωποι χάνουν τη ζωή τους και άλλοι 14 τραυματίζονται
       από πυρκαγιά σε κοιτώνα για εργάτες σιδηροδρόμων στο Χοχότ της
       Εσωτερικής Μογγολίας. (The Sydney Morning Herald)
     • Το έργο του Πάμπλο Πικάσο Γυμνό, Πράσινα Φύλλα και Μπούστο πωλείται σε
       δημοπρασία του Οίκου Κρίστις στη Νέα Υόρκη έναντι του ποσού των 106
       εκατ. δολαρίων ΗΠΑ και γίνεται το ακριβότερο έργο τέχνης που πωλήθηκε
       ποτέ σε δημοπρασία. (Reuters)

[Επεξεργασία] 5 Μαΐου

     • Γενική απεργία στην Ελλάδα:

          • Περισσότεροι από 120.000 άνθρωποι διαδηλώνουν στην Αθήνα κατά των
            πρόσφατων οικονομικών μέτρων της κυβέρνησης. Διαδηλώσεις
            λαμβάνουν χώρα και σε άλλες πόλεις της Ελλάδας, όπως η
            Θεσσαλονίκη, ο Πειραιάς, η Πάτρα, η Λάρισα και το Ηράκλειο.
          • Τρεις άνθρωποι (δύο γυναίκες και ένας άνδρας) χάνουν την ζωή
            τους, ύστερα από επίθεση με μολότοφ σε υποκατάστημα της τράπεζας
            Marfin-Εγνατίας, μετά το τέλος της πορείας της Αθήνας.
            (Καθημερινή) (Το Βήμα)

     • Γύρω στους 23 ανθρώπους σκοτώνονται από ανατροπή λεωφορείου καθ' οδόν
       για το Κέιπ Τάουν της Νότιας Αφρικής.(Daily Nation)
     • Η Βουλγαρία ανακοινώνει περικοπές στις δημόσιες δαπάνες κατά 20%
       επικαλούμενη τα διδάγματα από την ελληνική κρίση στην οικονομία.
       (Ελευθεροτυπία)
     • Στις κάλπες προσέρχονται οι ψηφοφόροι στο Μαυρίκιο για τις γενικές
       εκλογές, οι οποίες είναι αμφίρροπες. (Reuters)

          • Την νίκη του πρωθυπουργού Ναβίν Ραμγκούλαμ παραδέχεται ο ηγέτης
            της αντιπολίτευσης, Πολ Μπερενζέ. Ο κυβερνών συνασπισμός του
            οποίου ηγείται το Εργατικό Κόμμα εξασφαλίζει 41 επί συνόλου 62
            εδρών στο Κοινοβούλιο, έναντι 18 έδρες για τον Συνασπισμό της
            Καρδιάς, του οποίου ηγείται ο Μπερενζέ. (Business Week)

[Επεξεργασία] 6 Μαΐου

     • Στην Ινδία σε θάνατο διά απαγχονισμού καταδικάζεται ο Πακιστανός Αϊμάλ
       Κασάμπ, μοναδικός επιζήσας της τρομοκρατικής επίθεσης σε ξενοδοχεία
       στη Μουμπάι το 2008, που είχε αποτέλεσμα το θάνατο 166 ανθρώπων. (Τα
       Νέα)
     • Εγκρίνεται με 172 υπέρ και 121 κατά και 3 "παρών" από τη Βουλή των
       Ελλήνων η ενεργοποίηση των μέτρων που επέβαλαν το Διεθνές Νομισματικό
       Ταμείο και η Ευρωπαϊκή Επιτροπή. Η Ντόρα Μπακογιάννη παρά την αντίθετη
       γραμμή του κόμματός της ψήφισε υπέρ των μέτρων με αποτέλεσμα να βρεθεί
       εκτός Νέας Δημοκρατίας. Εξάλλου, διαγράφονται από την Κοινοβουλευτική
       Ομάδα του ΠΑ.ΣΟ.Κ. οι Σοφία Σακοράφα, Γιάννης Δημαράς και Βασίλης
       Οικονόμου επειδή παραβίασαν την κομματική πειθαρχία και δεν ψήφισαν το
       νομοσχέδιο για τα μέτρα αλλά δήλωσαν "παρών". Πρώτο ΘΕΜΑ online
       (Σημερινή)
     • Διεξάγονται βουλευτικές εκλογές στο Ηνωμένο Βασίλειο.(Ριζοσπάστης)

          • Οι κάλπες κλείνουν στις 10 μ.μ. GMT και οι δημοσκοπήσεις έξω από
            τα εκλογικά κέντρα δείχνουν ότι το Συντηρητικό Κόμμα του Ντέιβιντ
            Κάμερον κερδίζει νίκη χωρίς όμως αυτοδυναμία. (in.gr)

     • Για τις 13 Ιουνίου προκηρύσσονται πρόωρες βουλευτικές εκλογές στο
       Βέλγιο. (Ελευθεροτυπία)
     • O Γκούντλακ Τζόναθαν oρκίζεται νέος πρόεδρος της Νιγηρίας.
       (Καθημερινή)
     • Διαλύεται ο Εθνικός Σύνδεσμος για τη Δημοκρατία, το κόμμα της
       αντιπολίτευσης με αρχηγό την Αούνγκ Σαν Σου Κίι στη Μιανμάρ. (New York
       Times)
     • Δεκάδες άνθρωποι χάνουν τη ζωή τους ή αγνοούνται από ανατροπή πλοίου
       σε ποταμό στην Λαϊκή Δημοκρατία του Κονγκό. (Al Jazeera) (TVNZ)
     • Η Αίγυπτος, η Σαουδική Αραβία και τα Ηνωμένα Αραβικά Εμιράτα γίνονται
       οι πρώτες ώρες στον κόσμο που αποκτούν ηλεκτρονικές διευθύνσεις στο
       Διαδίκτυο χωρίς λατινικούς χαρακτήρες στις καταλήξεις τους. (BBC)
     • Η βρετανίδα συλλέκτρια Τζιν Μάρτσιγκ καταγγέλλει τον οίκο Christie΄s
       ότι πούλησε τον αυθεντικό πίνακα του Λεονάρντο Ντα Βίντσι με τίτλο Η
       Ωραία Πριγκίπισσα, πραγματικής αξίας 116 εκατ. ευρώ, ως «γερμανικό
       έργο, αγνώστου ζωγράφου του 19ου αιώνα», αντί 13.360 ευρώ. (Daily
       Telegraph),(To Βήμα)

[Επεξεργασία] 7 Μαΐου

     • Εγκρίνεται από την Άνω και την Κάτω Βουλή στη Γερμανία το νομοσχέδιο
       για την εκταμίευση της οικονομικής βοήθειας προς την Ελλάδα η οποία
       ανέρχεται σε 8 δισεκατομμύρια ευρώ για το 2010 και συνολικά 22,4
       δισεκατομμύρια ευρώ για τρία χρόνια.(in.gr)
     • Την απόφασή τους να ιδρύσουν νέο κόμμα μία μέρα μετά τη διάλυση του
       Εθνικού Συνδέσμου για τη Δημοκρατία, ανακοινώνουν πρώην μέλη του
       κόμματος της Αούνγκ Σαν Σου Κίι. (Καθημερινή)
     • Δύο Αιγύπτιοι κυανόκρανοι σκοτώνονται και τρεις άλλοι τραυματίζονται
       σε ενέδρα ενόπλων στο Νταρφούρ του Σουδάν. (Ελευθεροτυπία)

[Επεξεργασία] 8 Μαΐου

     • Από κατολισθήσεις λάσπης και πλημμύρες στην νότια επαρχία Χατλόν του
       Τατζικιστάν χάνουν τη ζωή τους 16 άτομα και περισσότερα από 40
       αγνοούνται. (ITAR)
     • Οι περισσότερες πτήσεις μεταξύ Ευρώπης και Βόρειας Αμερικής
       διεξάγονται με καθυστερήσεις και με προβλήματα, εξαιτίας της τέφρας
       από ηφαίστειο στην Ισλανδία. (The Times of India)
     • Εκατοντάδες ανθρώπων μετέχουν σε δίωρη πορεία "Για την Ισότητα" στο
       Βίλνιους, κατά την πρώτη Παρέλαση Ομοφυλοφιλικής Υπερηφάνιας στη
       Λιθουανία. Η αστυνομία κάνει χρήση δακρυγόνων και συλλαμβάνονται
       τουλάχιστον 12 άτομα που πετροβολούσαν τους συμμετέχοντες στην πορεία
       και τους έριχναν φωτοβολίδες.(The Washington Post) (iafrica.com)
     • Σε φυλάκιση σχεδόν 8 ετών για διαφθορά καταδικάζεται ο πρώην υπουργός
       άμυνας της Βενεζουέλας, Ραούλ Μπαντουέλ. (BBC)
     • Το υποκατάστημα των Χάροντς στο Λονδίνο πωλείται στην βασιλική
       οικογένεια Αλ-Θανί του Κατάρ από τον Μοχάμετ Αλ-Φαγέντ, ο οποίος
       αποχωρεί από την προεδρία, έπειτα από 25 χρόνια. (Al Jazeera)

[Επεξεργασία] 9 Μαΐου

     • Η Ρωσία γιορτάζει την 65η Επέτειο της νίκης κατά των Ναζιστικών
       δυνάμεων Πράβντα
     • Την μεγαλύτερη υπεράκτια πετρελαιοκηλίδα στις ΗΠΑ προκαλεί η BP στον
       Κόλπο του Μεξικού. Η έκρηξη της 20ής Απριλίου στην εξέδρα άντλησης
       πετρελαίου Deepwater Horizon της BP στην περιοχή στάθηκε η αιτία για
       την πρόκληση της πιο πολυσυζητημένης πετρελαιοκηλίδας των τελευταίων
       δεκαετιών και της χειρότερης οικολογικής καταστροφής στην ιστορία των
       ΗΠΑ. (Reuters)
     • Ο κυβερνών συνασπισμός των Ελευθέρων Δημοκρατών και των
       Χριστιανοδημοκρατών της καγκελαρίου Άνγκελα Μέρκελ υφίσταται ήττα στις
       εκλογές στη Βόρεια Ρηνανία-Βεστφαλία και την πλειοψηφία στο
       ομοσπονδιακό κοινοβούλιο. (Ημερησία)
     • Από έκρηξη σε ορυχείο στο Μεζντουρετσένσκ του ομοσπονδιακού
       υποκειμένου Κεμέροβο, στη Ρωσία, βρίσκουν το θάνατο 12 άνθρωποι,
       τραυματίζονται 24 και αγνοείται η τύχη άλλων 64. (TVNZ)

[Επεξεργασία] 10 Μαΐου

     • Σε επιδρομές ενόπλων και βομβιστικές επιθέσεις στο Ιράκ σκοτώνονται
       102 και τραυματίζονται περισσότερα από 200 άτομα, κυρίως πολίτες, στη
       Βασόρα. (The Times)
     • Την πρόθεσή του να παραιτηθεί από την ηγεσία του Εργατικού Κόμματος
       ανακοινώνει ο Γκόρντον Μπράουν. (BBC)
     • Διεξάγονται προεδρικές, βουλευτικές και τοπικές εκλογές στις
       Φιλιππίνες. (Philippine Inquirer)

          • Ο γιος της Κορασόν Ακίνο, Νοϊνόι Ακίνο κερδίζει τις προεδρικές
            εκλογές με ποσοστό γύρω στο 40% έναντι 25% για τον αντίπαλό του,
            πρώην πρόεδρο Τζόζεφ Εστράδα. Οι εκλογές, επισκιάζονται από βίαια
            επεισόδια με τουλάχιστον 6 νεκρούς και 8 τραυματίες, καθώς επίσης
            και από καταγγελίες για νοθεία. (The Chicago Tribune)

[Επεξεργασία] 11 Μαΐου

     • O ηγέτης των Συντηρητικών Ντέιβιντ Κάμερον φιλά τα χέρια της
       Βασίλισσας Ελισάβετ και γίνεται νέος πρωθυπουργός, μετά ητν παραίτηση
       του Εργατικού Γκόρντον Μπράουν.(BBC)
     • Την παράταση της κατάστασης εκτάκτου ανάγκης που συνεχίζει να ισχύει
       στη χώρα, επί σχεδόν τρεις δεκαετίες, αποφασίζει το κοινοβούλιο στην
       Αίγυπτο.(The Jerusalem Post)
     • Χιλιάδες ανθρώπων κατακλύζουν τους δρόμους στην Πορτογαλία, καθώς
       ξεκινά την εκεί επίσκεψή του ο Πάπας Βενέδικτος ΙΣΤ΄. Ο Προκαθήμενος
       της Ρωμαιοκαθολικής Εκκλησίας αναφέρεται και στα σκάνδαλα σεξουαλικής
       κακοποίησης παιδιών από κληρικούς και τονίζει ότι η αμαρτία ενδημεί
       στους κόλπους της εκκλησίας. (Καθημερινή)

[Επεξεργασία] 12 Μαΐου

     • Από συντριβή αεροσκάφους της Afriqiyah Airways σε αεροδρόμιο της
       Τρίπολης, σκοτώνονται 104 άτομα. Το αεροσκάφος ερχόταν από τη Νότια
       Αφρική και είχε προορισμό το Λονδίνο. Μοναδικός επιζών είναι ένα παιδί
       10 ετών. (BBC)
     • Από επίθεση σε σχολείο της πόλης Χανζόνγκ στο Σαανζί της Κίνας,
       σκοτώνονται 9 άτομα, ανάμεσα στα οποία και 7 παιδιά. (Xinhua)
     • Η Βόρεια Κορέα ανακοινώνει ότι πέτυχε πυρηνική σχάση, ενώ οι ξένοι
       επιστήμονες διαψεύδουν τον ισχυρισμό. (China Daily)
     • Ο πρωθυπουργός της Ισπανίας Χοσέ Λουίς Ροδρίγκεθ Θαπατέρο ανακοινώνει
       την επιβολή μέτρων λιτότητας με περικοπές σε μισθούς και συντάξεις, με
       σκοπό την μείωση του δημοσιονομικού ελλείμματος. (Έθνος)

[Επεξεργασία] 13 Μαΐου

     • Επτά χώρες που έχουν κατηγορηθεί για παραβιάσεις των ανθρωπίνων
       δικαιωμάτων (Αγκόλα, Κατάρ, Λιβύη, Μαλαισία , Μαυριτανία, Ουγκάντα και
       Ταϊλάνδη) κερδίζουν έδρα για τρία χρόνια σε εκλογές χωρίς αντίπαλο στο
       Συμβούλιο των Ηνωμένων Εθνών για τα Ανθρώπινα Δικαιώματα. Εκλέγονται
       επίσης οι: Γουατεμάλα, Ελβετία, Ισημερινός, Ισπανία, Μαλδίβες,
       Μολδαβία και Πολωνία (The Guatemala Times) (Reuters Canada)
     • Στη Νιγηρία ο Ναμάντι Σάμπο διορίζεται από τον Γκούντλακ Τζόναθαν στο
       αξίωμα του αντιπροέδρου. (Al Jazeera)
     • Αρχίζει επίσημα να χρησιμοποιείται ο κωδικός διαδικτύου ".рф" (".rf" -
       Ρωσική Ομοσπονδία) στο κυριλλικό αλφάβητο.

   (Voice of Russia) (ITAR-TASS) (RIA Novosti)

[Επεξεργασία] 14 Μαΐου

     • Στο Ιράκ 25 άνθρωποι σκοτώνονται και άλλοι 120 τραυματίζονται σε
       επίθεση αυτοκτονίας εναντίον θεατών ενός ποδοσφαιρικού αγώνα στην πόλη
       Ταλ Αφάρ. (Al Jazeera)
     • Τουλάχιστον 1 νεκρός και 42 τραυματίες είναι ο απολογισμός από την
       ανταλλαγή πυρών κατά τη διάρκεια συγκρούσεων ανάμεσα στους
       υποστηρικτές της προσωρινής κυβέρνησης και υποστηρικτών του
       ανατραπέντος προέδρου Κουρμανμπέκ Μπακίγιεφ στη νότια Κιργιζία.
       (Xinhua)
     • Δεκάδες χιλιάδες άνθρωποι διαδηλώνουν στα Τίρανα αμφισβητώντας τα
       αποτελέσματα των περσινών εκλογών και απαιτούν να καταμετρηθούν ξανά
       τα ψηφοδέλτια. (BBC)
     • Η Αιθιοπία, η Ουγκάντα, η Ρουάντα και η Τανζανία υπογράφουν συμφωνία
       με στόχο την απόκτηση περισσότερου νερού από τον [Νείλος|Νείλο]],
       κίνηση στην οποία είναι αντίθετες η Αίγυπτος και το Σουδάν. Η Κένυα
       εκδίδει δήλωση υποστήριξης. (The Miami Herald)
     • Εκτοξεύεται για την τελευταία του προγραμματισμένη πτήση το διαστημικό
       λεωφορείο Ατλαντίς έπειτα από 25 χρόνια υπηρεσίας. (The New York
       Times)

[Επεξεργασία] 15 Μαΐου

     • Από σεισμική δόνηση μεγέθους 5,1 βαθμών της κλίμακας Ρίχτερ στη Βόρεια
       Αλγερία σκοτώνεται τουλάχιστον 1 άνθρωπος και άλλοι and 43
       τραυματίζονται. (Alertnet)
     • Η Google παραδέχεται ότι συνέλεξε πληροφορίες κατά λάθος με προσωπικά
       δεδομένα χρηστών μέσω δικτύων τα 3 προηγούμενα χρόνια. (BBC)
     • Από πυρκαγιά στο Ινστιτούτο Μπουταντάν στο Σάο Πάολο της Βραζιλίας,
       καταστρέφεται η μεγαλύτερη στον κόσμο συλλογή από σπάνια φίδια και
       σχεδόν μισό εκατομμύριο είδη αραχνιδίων. (The Guardian)

[Επεξεργασία] 16 Μαΐου

     • Τουλάχιστον 11 άνθρωποι χάνουν τη ζωή τους σε επίθεση ισλαμιστών
       ανταρτών της Αλ-Σαμπάμπ καθώς το σομαλικό κοινοβούλιο πραγματοποιεί
       την πρώτη του συνεδρίαση για αυτή την χρονιά. (Daily Nation)
     • To κυβερνών Απελευθερωτικό Κόμμα της Δομινικανής Δημοκρατίας του
       Λεονέλ Φερνάντες κερδίζει τις βουλευτικές εκλογές, οι οποίες
       στιγματίζονται από επεισόδια βίας και τη χαμηλή συμμετοχή. (Caribbean
       Net News)
     • Σε μία ήττα για τον Ιρακινό πρωθυπουργό Νουρί αλ Μαλίκι ανακοινώνεται
       ότι με βάση την επαναληπτική καταμέτρηση των ψηφοδελτίων στη Βαγδάτη,
       από τις βουλευτικές εκλογές της 7ης Μαρτίου, η κατανομή των εδρών
       παραμένει αμετάβλητη, με το συνασπισμό του Μαλίκι να έρχεται 2ος με
       διαφορά δύο εδρών. (CNN)
     • Επαναληπτικές εκλογές διεξάγονται στο Χονγκ Κονγκ, όπου ακτιβιστές
       ζητούν να δοθεί σε όλους το δικαίωμα ψήφου. (Straits Times)

[Επεξεργασία] 17 Μαΐου

     • Η Βραζιλία, το Ιράν και η Τουρκία συμφωνούν στην ανταλλαγή πυρηνικών,
       τροφοδοτώντας τις ανησυχίες της Δύσης ότι η Τεχεράνη ετοιμάζει την
       κατασκευή βόμβας. (Al Jazeera)
     • Κλείνουν ξανά εξαιτίας της ηφαιστειακής τέφρας από την Ισλανδία τα
       αεροδρόμια στο Δουβλίνο, στο Άμστερνταμ και στη Βρετανία. (RTÉ)
     • Αγνοούνται όλοι οι επιβάτες αεροσκάφους των Pamir Airwaysμε 43
       επιβαίνοντες, το οποίο κατέπεσε μεταξύ των πόλεων Καμπούλ και Κουντούζ
       στο Αφγανιστάν. (Oneindia.in)
     • Σε επίθεση Ναξαλιτών επιδρομέων σε λεωφορείο στην Νταντεβάντα της
       Ινδίας σκοτώνονται γύρω στα 50 άτομα. (NDTV)

[Επεξεργασία] 18 Μαΐου

     • Η Κοσταρικανή Κριστίνα Φιγκέρες διορίζεται από τον ΓΓ του ΟΗΕ Μπαν
       Κι-μουν ως υπεύθυνη για το κλίμα και την παγκόσμια υπερθέρμανση. (UN)
     • Εκτελούνται τρεις Παλαιστίνιοι στη Γάζα με εντολή του υπουργείου
       εσωτερικών της Χαμάς, χωρίς την έγκριση του προέδρου της
       Παλαιστινιακής Αρχής, Μαχμούντ Αμπάς. (The Jerusalem Post)
     • Σε επίθεση Ταλιμπάν βομβιστή αυτοκτονίας σε αυτοκινητοπομπή του ΝΑΤΟ
       στην Καμπούλ, σκοτώνονται 12 Αφγανοί πολίτες και δεκάδες ακόμα
       τραυματίζονται. (TVNZ)

[Επεξεργασία] 19 Μαΐου

     • Παραδίδονται στις δυνάμεις του στρατού οι διαδηλωτές "Κόκκινα
       Πουκάμισα". (Bangkok Post)

          • Αντικυβερνητικοί διαδηλωτές πυρπολούν δημόσια κτήρια στην
            Μπανγκόκ έπειτα από την στρατιωτική επέμβαση. (Al Jazeera)

     • Δύο άτομα σκοτώνονται και κηρύσσεται κατάσταση εκτάκτου ανάγκης στο
       Τζαλαλαμπάντ της Κιργιζίας, μετά την απόπειρα εισβολής από διαδηλωτές
       σε πανεπιστήμιο του Ουζμπεκιστάν. (BBC)
     • Σύμφωνα με το συμπέρασμα ανεξάρτητης έρευνας, η πρόσφατη βύθιση του
       νοτιοκορεατικού πολεμικού πλοίου "Τσεονάν" οφείλεται σε
       βορειοκορεατική τορπίλη. (China Daily)

[Επεξεργασία] 20 Μαΐου

     • Η Βόρεια Κορέα καταδικάζεται από πολλές χώρες για τη βύθιση του
       νοτιοκορεατικού σκάφους Cheonan. Η Πιονγκγιάνγκ αρνείται κάθε
       κατηγορία και απειλεί με πόλεμο αν επιβληθούν κυρώσεις εναντίον της.
       (BBC)
     • Σε συμπλοκές με αντάρτες του στρατού στο Ανταναναρίβο σκοτώνεται
       τουλάχιστον ένας στρατιώτης και πέντε ακόμα άτομα τραυματίζονται. (Al
       Jazeera)
     • Αμερικανοί ερευνητές ανακοινώνουν ότι κατάφεραν να δημιουργήσουν ένα
       ζωντανό βακτηριδιακό κύτταρο με συνθετικό γονιδίωμα. (Ελευθεροτυπία)

[Επεξεργασία] 21 Μαΐου

     • Εγκρίνεται από την γερμανική κάτω Βουλή νόμος που επιτρέπει τη
       συνεισφορά της χώρας στο πακέτο διάσωσης κρατών της ζώνης του ευρώ,
       συνολικού ποσού 750 δισ. ευρώ. (Ελευθεροτυπία)
     • Εντοπίζονται τα συντρίμμια του αεροσκάφους τύπου Αντόνοφ 24, που είχε
       συντριβεί με 43 επιβαίνοντες στις 17 Μαΐου, σε ορεινή περιοχή της
       Καμπούλ. Δεν υπάρχουν επιζώντες. (Καθημερινή)
     • Την επικείμενη κατάργηση της σωματικής τιμωρίας των παιδιών στην
       Ευρώπη ανακοινώνει το Συμβούλιο της Ευρώπης. (Εξπρές)
     • Ορκίζεται και αναλαμβάνει καθήκοντα ο πρώτος εκλεγμένος πρόεδρος στο
       Νότιο Σουδάν, ο Σάλβα Κιίρ Μαγιαρντίτ. (France24)

[Επεξεργασία] 22 Μαΐου

     • Από συντριβή αεροσκάφους της Air India Express από το Ντουμπάι, κατά
       την προσγείωσή του στη νότιο Ινδία σκοτώνονται 159 από τους 166
       συνολικά επιβαίνοντες. (Ελευθεροτυπία)
     • Ο Αμερικανός Τζόρνταν Ρομέρο γίνεται, σε ηλικία 13 ετών, το νεαρότερο
       πρόσωπο που ανεβαίνει στην κορυφή του Όρους Έβερεστ. (AP μέσω ESPN)
     • Ο κυκλώνας Λάιλα ενέσκηψε στο κρατίδιο Άντρα Πραντές της Ινδίας και
       είναι η χειρότερη τροπική καταιγίδα εδώ και 14 χρόνια. Ο αριθμός των
       νεκρών έφτασε τους 36.(IndiaTimes)
     • Η ταινία Ο θείος Μπουνμί θυμάται τις προηγούμενες ζωές του (Uncle
       Boonmee Who Can Recall His Past Lives) του Απιτσατπόνγκ Γουιρασεθακούλ
       από την Ταϊλάνδη κερδίζει τον Χρυσό Φοίνικα στο Διεθνές Φεστιβάλ
       Κινηματογράφου Καννών.(Εξπρές)
     • Κηδεύεται με τιμές ήρωα στην Πολωνία, πέντε αιώνες μετά το θάνατό του
       (1543) ο αστρονόμος Νικόλαος Κοπέρνικος. (in.gr)

[Επεξεργασία] 23 Μαΐου

     • Διεξάγονται γενικές εκλογές στην Αιθιοπία, με καταγγελίες από την
       Αντιπολίτευση για παρατυπίες. Τα αποτελέσματα θα ανακοινωθούν τον
       Ιούνιο. (Xinhua) (Montreal Gazette)
     • Στις κάλπες για τις βουλευτικές εκλογές προσέρχονται οι κάτοικοι του
       Ναγκόρνο-Καραμπάχ , υπό την παρουσία περισσότερων από 70 διεθνών
       παρατηρητών. (Voice of Russia) (Reuters)
     • Οι χειρότερες πλημμύρες τα τελευταία 60 έτη πλήττουν την Πολωνία , με
       απολογισμό ως τώρα 12 νεκρούς. (Al Jazeera)
     • Χειροτονείται η πρώτη γυναίκα ιερέας στην Ιταλία, η οποία ανήκει σε
       δόγμα που αποσπάστηκε από την Ρωμαιοκαθολική Εκκλησία. Πρόκειται για
       τη Μαρία Βιτόρια Λονγκιτάνο. (The Sydney Morning Herald)
     • Σε κατάσταση εκτάκτου ανάγκης κηρύσσεται το Κίνγκστον έπειτα από το
       κλείσιμο της κυκλοφορίας σε πολλά μέρη της πόλης από διαδηλωτές που
       προσπαθούν να αναχαιτίσουν τη σύλληψη ενός βαρόνου των ναρκωτικών και
       της αστυνομίας.(Jamaica Observer)
     • Το πιο ακριβό γραμματόσημο ταχυδρομείου στον κόσμο, το "Treskilling
       Yellow" από τη Σουηδία, ανακτά τον τίτλο του σε ιδιωτική δημοπρασία.
       (The Times of India)

[Επεξεργασία] 24 Μαΐου

     • Το Ενωτικό Εθνικό Κογκρέσο κερδίζει τις γενικές εκλογές στο Τρινιντάντ
       και Τομπάγκο και η αρχηγός του κόμματος, Κάμλα Περσάντ-Μπισεσάρ
       γίνεται η πρώτη γυναίκα στο πρωθυπουργικό αξίωμα στην ιστορία της
       νησιωτικής χώρας. (CaribbeanWorldNews), (Xinhua)
     • Ο πρόεδρος του Ισραήλ Σιμόν Πέρες αρνείται τις φήμες που αναφέρουν ότι
       η χώρα του έχει συνάψει πυρηνική συμφωνία με την Νότια Αφρική. (The
       Jerusalem Post)
     • Σε συγκρούσεις με ενόπλους, 2 αστυνομικοί σκοτώνονται και 6 ακόμα
       τραυματίζονται κατά τις ταραχές στην Τζαμάικα. (Sky News)

[Επεξεργασία] 25 Μαΐου

     • Εγκαινιάζεται από τον πρόεδρο της Βραζιλίας Λουίς Ινάσιο Λούλα ντα
       Σίλβα ο διεθνής τηλεοπτικός σταθμός TV Brasil Internacional, ο οποίος
       εκπέμπει σε αφρικανικές χώρες.(France24)
     • Εκδίδεται ένταλμα σύλληψης του πρώην πρωθυπουργού Τακσίν Σιναγουάτρα
       από δικαστήριο της Ταϊλάνδης με την κατηγορία της τρομοκρατίας, έπειτα
       από τη δημοσιοποίηση του πορίσματος του Τμήματος Ειδικών Ερευνών , με
       βάση το οποίο εξήχθη το συμπέρασμα ότι ο Τακσίν χρηματοδότησε τους
       διαδηλωτές "Κόκκινα Πουκάμισα" και τους παρέδωσε όπλα από την
       Καμπότζη. (Al Jazeera)
     • Τουλάχιστον 17 άνθρωποι σκοτώνονται από ανατροπή τουριστικού
       λεωφορείου στην Αττάλεια. (RIA Novosti)
     • Απελευθερώνεται έπειτα από δύο μήνες κράτησης στο Ιράν ο σκηνοθέτης
       Τζαφάρ Παναχί. Είχε προηγηθεί η απεργία πείνας που έκανε ο ίδιος αλλά
       και η διεθνής εκστρατεία υπέρ του καλλιτέχνη, με επικεφαλής την
       ηθοποιό Ζιλιέτ Μπινός. (The Guardian)
     • Εγκρίνονται από το ιταλικό υπουργικό συμβούλιο τα μέτρα λιτότητας, με
       στόχο τη μείωση του δημοσίου ελλείμματος κατά 24 δις. € το 2011 και το
       2012. (Reuters)
     • Ο γηραιότερος προπονητής στον κόσμο , Άιβορ Πάουελ, αποσύρεται σε
       ηλικία 93 ετών. (BBC)

[Επεξεργασία] 26 Μαΐου

     • Δύο από τους ηγέτες της αντιπολίτευσης στην Αιθιοπία ζητούν να
       διεξαχθούν ξανά οι βουλευτικές εκλογές, καταγγέλλοντας την φίλα
       προσκείμενη προς τη Δύση κυβέρνηση του Μέλας Ζενάουι για παρατυπίες
       και για την εκτέλεση δύο πολιτικών από τις δυνάμεις ασφαλείας. (The
       Hindu) (Reuters)
     • Ολοκληρώνεται η τελευταία αποστολή του διαστημικού λεωφορείου Atlantis
       με την προσγείωσή του στο Διαστημικό Κέντρο Κένεντι, στη Φλόριντα.
       (Xinhua)
     • Κηρύσσεται εξαφανισμένο το σπάνιο είδος πάπιας Alaotra Grebe, ενδημικό
       στη Μαδαγασκάρη, 25 χρόνια μετά την τελευταία γνωστή θέασή του. (BBC)

[Επεξεργασία] 27 Μαΐου

     • Από έκρηξη βόμβας πριν από καλλιτεχνική εκδήλωση στη Σταυροπόλ της
       Ρωσίας, σκοτώνονται τουλάχιστον 7 και τραυματίζονται άλλα 40.
       (Deutsche Welle)
     • Σε 73 ανέρχεται ο αριθμός των νεκρών από τις ταραχές στο Κίνγκστον και
       σε άλλες πόλεις της Τζαμάικα, με τους τραυματίες να είναι 35.
       (Montreal Gazette)
     • Η πετρελαιοκηλίδα που προκάλεσε η BP στον Κόλπο του Μεξικού είναι η
       χειρότερη στην αμερικανική ιστορία, με προηγούμενη την πετρελαιοκηλίδα
       του Έξον Βαλντές το 1989, σύμφωνα με υπολογισμούς επιστημόνων.
       (Chicago Tribune)
     • Με την ευρεία μη συμμετοχή ηγετών του κόσμου ορκίζεται για μία ακόμη
       θητεία ο πρόεδρος του Σουδάν, Ομάρ Μπασίρ.(Reuters)
     • Η Διεθνής Αμνηστία, δημοσιοποιώντας την ετήσια έκθεσή της για τα
       ανθρώπινα δικαιώματα κατηγορεί το Ιράν και την Κίνα για μαζικές
       παραβιάσεις των ανθρωπίνων δικαιωμάτων, ενώ υπογραμμίζει ότι η
       Αφρικανική Ένωση αρνήθηκε να παραδώσει στο Διεθνές Δικαστήριο τον
       ηγέτη του Σουδάν, Ομάρ Μπεσίρ, για να δικαστεί για εγκλήματα πολέμου.
       Επίσης, καταγγέλλει τη στάση που τήρησαν τα Ηνωμένα Έθνη στον πόλεμο
       της Σρι Λάνκα και στον πόλεμο του Ισραήλ με τη Χαμάς στη Λωρίδα της
       Γάζας. οπότε και διαπράχθηκαν επίσης καταπατήσεις των δικαιωμάτων και
       εγκλήματα πολέμου. (Xinhua)
     • Εγκρίνεται από το κοινοβούλιο με διαφορά μιας ψήφου το πακέτο μέτρων
       λιτότητας από την κυβέρνηση της Ισπανίας, με στόχο τη μείωση του
       δημοσιονομικού ελλείμματος στην ιβηρική χώρα. (Al Jazeera)
     • Στην Γαλλική Πολυνησία συλλαμβάνεται ο αντιπρόεδρος Εντουάρ Φριτς στα
       πλαίσια ερευνών για υπόθεση δωροδοκίας. (RNZI)

[Επεξεργασία] 28 Μαΐου

     • Σε συντονισμένες τρομοκρατικές επιθέσεις με χειροβομβίδες, που είχαν
       στόχο μουσουλμανικά τεμένη στη Λαχόρη του Πακιστάν σκοτώνονται 86
       άνθρωποι και περισσότεροι από 120 τραυματίζονται. Οι τρομοκράτες
       συνέλαβαν πολλά άτομα ως ομήρους μετά τις επιθέσεις. (Geo TV)
     • Από έκρηξη του ηφαιστείου Πακάγια στη Γουατεμάλα χάνουν τη ζωή τους
       τουλάχιστον 3 άνθρωποι και 4 ακόμα αγνοούνται, ενώ η περιοχή
       κηρύσσεται σε κατάσταση εκτάκτου ανάγκης για ένα δεκαπενθήμερο. (CNN)
     • Αρχίζει η ψηφοφορία για τις βουλευτικές εκλογές στην Τσεχία, οι οποίες
       διαρκούν δύο ημέρες. (Al Jazeera)
     • Από εκτροχιασμό και συνακόλουθη σύγκρουση τρένου με άλλη αμαξοστοιχία
       σε περιοχή που αποτελεί προπύργιο των μαοϊστών ανταρτών, περίπου 135
       χλμ. δυτικά της Καλκούτας, σκοτώνονται τουλάχιστον 146 άτομα και
       δεκάδες άλλα τραυματίζονται.(Τα Νέα)

[Επεξεργασία] 29 Μαΐου

     • Χιλιάδες Πορτογάλων διαδηλώνουν στη Λισαβόνα σε ένδειξη διαμαρτυρίας
       για τα μέτρα λιτότητας που αποφάσισε η κυβέρνηση. (Al Jazeera)
     • Οι πολιτικοί ηγέτες του Νεπάλ συμφωνούν να παραταθεί η κοινοβουλευτική
       περίοδος για ένα ακόμα έτος με σκοπό την αποφυγή πολιτικής κρίσης.
       (The Rising Nepal)
     • Αναλαμβάνει καθήκοντα ο νέος πρωθυπουργός της Ουγγαρίας, Βίκτορ
       Ορμπάν, νικητής των πρόσφατων βουλευτικών εκλογών. (Reuters)
     • Για πρώτη φορά χωρίς να εμποδιστούν , διαδηλωτές υπέρ των ομοφυλοφίλων
       πραγματοποιούν δύο πορείες στη Μόσχα, παρά την απαγόρευση από τις
       αρχές. (Russia Today)
     • Ο πρόεδρος του Μαλάουι Μπίνγκου γουά Μουταρίκα απονέμει χάρη στο
       ζευγάρι ομοφυλοφίλων που καταδικάστηκαν σε φυλάκιση 14 ετών για
       "αφύσικες πράξεις". (CNN)
     • Η Γερμανία κερδίζει τον Διαγωνισμό Τραγουδιού της Eurovision στο Όσλο:

          • Ένας θεατής σκαρφαλώνει στη σκηνή την ώρα που τραγουδά η
            συμμετοχή της Ισπανίας. Εξαιτίας του γεγονότος, οι Ισπανοί
            τραγουδούν για δεύτερη φορά μετά το τέλος όλων των άλλων
            συμμετοχών. (Herald Sun)

     • Η Γερμανίδα Λένα με το τραγούδι "Satellite" αναδεικνύεται νικήτρια.
       Πρόκειται για την πρώτη γερμανική νίκη στον εν λόγω διαγωνισμό από το
       1982. (Reuters India)

[Επεξεργασία] 30 Μαΐου

     • Σε 30 ανέρχεται ο αριθμός των νεκρών από το χθεσινό δυστύχημα με
       λεωφορείο στο Καμερούν. (Al Jazeera)
     • Η δανική Leo Pharma γίνεται η δεύτερη φαρμακευτική εταιρεία που
       σταματά τις πωλήσεις ιατρικών ειδών στην Ελλάδα σε ένδειξη
       διαμαρτυρίας για την απόφαση της κυβέρνησης να μειωθεί το κόστος των
       φαρμάκων στη χώρα αυτή. Η ελληνική κυβέρνηση καταδικάζει την απόφαση
       ως "αθέμιτη". (BBC)
     • Ο Χουάν Μανουέλ Σάντος κερδίζει τον πρώτο γύρο των προεδρικών εκλογών
       στην Κολομβία χωρίς όμως να συγκεντρώνει την απαιτούμενη πλειοψηφία.
       Συνακόλουθα, θα αναμετρηθεί στον δεύτερο γύρο με τον Αντάνας Μόκους
       στις 20 Ιουνίου. (Colombia Reports)
     • Παραιτείται από την ηγεσία του κόμματός του ο ηγέτης των
       Σοσιαλδημοκρατών Γίρι Πάρουμπεκ έπειτα από την ήττα του στις
       βουλευτικές εκλογές στην Τσεχία. Σχεδόν βέβαιος θεωρείται ο
       σχηματισμός κυβέρνησης συνασπισμού από την Κεντροδεξιά, τα κόμματα της
       οποίας κέρδισαν 118 έδρες στη Βουλή. Το Κομμουνιστικό Κόμμα έμεινε
       στις 26 έδρες. (Reuters) (BusinessWeek)

[Επεξεργασία] 31 Μαΐου

     • Επίθεση κατά νηοπομπής ανοικτά της Γάζας: Ισραηλινοί κομάντος
       επιτίθενται μετά από προειδοποιήσεις σε νηοπομπή του διεθνούς
       κινήματος Free Gaza. Από την συμπλοκή που ακολούθησε σε πλοίο
       σκοτώνονται 9 ακτιβιστές. Η επίθεση προκαλεί διεθνή κατακραυγή.
       (Antenna)
     • Παραιτείται ο Πρόεδρος της Γερμανίας, Χορστ Κέλερ εξαιτίας των σχολίων
       που έκανε αναφορικά με την γερμανική αποστολή στο Αφγανιστάν. (Der
       Spiegel)
     • Ανοίγει στη Νίκαια της Γαλλίας η 25η Γαλλο-Αφρικανική συνάντηση
       κορυφής. Σε ομιλία του ο πρόεδρος της Γαλλίας, Νικολά Σαρκοζύ ζητά την
       εκπροσώπηση των αφρικανικών χωρών στο Συμβούλιο Ασφαλείας των Ηνωμένων
       Εθνών. (Al Jazeera)
     • Από έκρηξη υποθαλάσσιου ηφαιστείου στο Σαριγκάν, στα Νησιά Βόρειες
       Μαριάννες τα νησιά κηρύσσονται κατάσταση εκτάκτου ανάγκης από τον
       Κυβερνήτη, Μπενίνιο Φιτιάλ. (Saipan Tribune)

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%9C%CE%B1%CE%90%CE%BF%CF%85_2010"
   Κατηγορία: 2010

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Català
     • Česky
     • Deutsch
     • English
     • Esperanto
     • Eesti
     • فارسی
     • Français
     • Bahasa Indonesia
     • 日本語
     • Basa Jawa
     • ქართული
     • 한국어
     • Bahasa Melayu
     • नेपाली
     • Nederlands
     • Polski
     • Русский
     • Sicilianu
     • Svenska
     • தமிழ்
     • ไทย
     • Tagalog
     • Українська
     • 中文
     • Bân-lâm-gú

     • Τελευταία τροποποίηση 03:26, 13 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
