   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Τζούλιαν Κόουπ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                           Τζούλιαν Κόουπ
   Julian Cope.jpg
                             Πληροφορίες
   Όνομα                 Τζούλιαν Ντέιβιντ Κόουπ
   Ημ. Γέννησης          21 Οκτωβρίου 1957 (1957-10-21) (53 ετών)
   Καταγωγή              Tamworth, Αγγλία
   Eίδος                 Post-punk
                         Εναλλακτικό ροκ
                         Τραγουδιστής/τραγουδοποιός
   Ιδιότητες             Συγγραφέας
                         Ιστορικός
                         Φωνητικά
   Μουσικά όργανα        Κιθάρα
                         Πιάνο
   Παρουσία              1978 και μετά
   Δισκογραφική εταιρεία Zoo, Mercury, Island, Echo, Head Heritage
                         The Teardrop Explodes
   Συμμετοχές            Queen Elizabeth
                         Brain Donor
   Ιστοσελίδα            Head Heritage

   Ο Τζούλιαν Κόουπ (Julian Cope) είναι ένας βρετανός μουσικός, συγγραφέας,
   ιστορικός, μουσικολόγος, και ποιητής. Γεννήθηκε στις 21 Οκτωβρίου 1957 στο
   Deri της επαρχίας Mid Glamorgan στην Ουαλία. Το πλήρες όνομα του είναι
   Τζούλιαν Ντέιβιντ Κόουπ. Είναι κυρίως γνωστός ως τραγουδιστής του
   post-punk συγκροτήματος The Teardrop Explodes, αλλά έχει ηχογραφήσει και
   αρκετά άλμπουμ ως αυτόνομος καλλιτέχνης. Ήταν ιδρυτικό μέλος των
   συγκροτημάτων Queen Elizabeth και Brain Donor. Επίσης, έχει γράψει διάφορα
   βιβλία, κυρίως με μουσικά θέματα, και την αυτοβιογραφία του.

   Πίνακας περιεχομένων

     • 1 Καριέρα
     • 2 Δισκογραφία

          • 2.1 The Teardrop Explodes

               • 2.1.1 Singles
               • 2.1.2 Άλμπουμ
               • 2.1.3 Συλλογές

          • 2.2 Ως ανεξάρτητος καλλιτέχνης

               • 2.2.1 Singles
               • 2.2.2 Άλμπουμ
               • 2.2.3 Συνεργασίες με άλλους καλλιτέχνες
               • 2.2.4 Συλλογές

     • 3 Αναφορές
     • 4 Εξωτερικοί σύνδεσμοι

[Επεξεργασία] Καριέρα

   Μεγάλωσε στο Tamworth της επαρχίας Staffordshire στην Αγγλία. Φοίτησε στο
   Κολέγιο Ανώτερης Μόρφωσης του Λίβερπουλ (City Of Liverpool College Of
   Higher Education – COLCHE) και αργότερα εγγράφηκε στο Πολυτεχνείο της
   πόλης. Η μουσική του καριέρα ξεκίνησε επίσημα το Μάιο του 1977 όταν έγινε
   μπασίστας των Crucial Three. Τα άλλα δύο μέλη του συγκροτήματος ήταν ο
   Pete Wylie και ο Ian McCulloch (αργότερα κιθαρίστας και τραγουδιστής των
   Echo and the Bunnymen). Διαλύθηκαν μετά από έξι βδομάδες χωρίς να
   καταφέρουν να δώσουν κάποια συναυλία ή να ηχογραφήσουν κάποιο δίσκο. Οι
   Κόουπ και McCulloch συνέγραψαν το τραγούδι “Books”, αλλά το ηχογράφησαν ο
   καθένας ξεχωριστά με τα επόμενα γκρουπ τους. Στη συνέχεια ο Κόουπ
   δημιούργησε άλλα γκρουπ, όλα με μικρούς χρόνους ζωής. Τελικά, το 1978
   ανέλαβε χρέη τραγουδιστή, μπασίστα και βασικού τραγουδοποιού στους The
   Teardrop Explodes, με τους οποίους έγινε ευρύτερα γνωστός. Το 1981 εξέδωσε
   το άλμπουμ “Fire Escape in the Sky: The Godlike Genius of Scott Walker’’,
   μια συλλογή από παλιά τραγούδια του Σκοτ Γουόκερ τον οποίο θαύμαζε. Χρόνια
   αργότερα, ο Κόουπ δήλωσε ότι έχασε το ενδιαφέρον που είχε για τον τρόπο
   σκέψης του Γουόκερ.

   Μετά τη διάλυση των The Teardrop Explodes, ο Κόουπ επέστρεψε στο Tamworth
   και ξεκίνησε τη δημιουργία του πρώτου του solo άλμπουμ World Shut Your
   Mouth, το οποίο κυκλοφόρησε το 1984. Ακολούθησε το Fried, με εξώφυλλο τον
   Κόουπ ντυμένο μόνο με ένα καβούκι χελώνας. Το τρίτο του άλμπουμ λεγόταν
   Saint Julian και περιείχε τη μεγαλύτερη του επιτυχία σα solo καλλιτέχνης,
   το ‘’World Shut Your Mouth’’ (Νο19 στη Μ. Βρετανία).

   Ο Κόουπ απογοητεύτηκε πάρα πολύ από τον τέταρτο δίσκο του, My Nation
   Underground. Θεωρούσε ότι είχε δεχτεί μεγάλη πίεση από δισκογραφική
   εταιρεία του ώστε να ηχογραφήσει κάτι που δε συμφωνούσε με αυτό που ήθελε
   σαν καλλιτέχνης. Ενώ ηχογραφούσε το My Nation Underground, κατάφερε να
   ηχογραφήσει ένα άλλο δίσκο στη διάρκεια ενός σαββατοκύριακου στο ίδιο
   στούντιο, το οποίο ονόμασε Skellington. Το ύφος του ήταν διαφορετικό από
   τον προηγούμενο του δίσκο, με αποτέλεσμα η δισκογραφική του εταιρία να
   αρνηθεί να τον κυκλοφορήσει. Έτσι ξεκίνησε η πρώτη από πολλές διαμάχες του
   Κόουπ με τις εκάστοτε δισκογραφικές του εταιρείες, προκειμένου να
   καταφέρει να κυκλοφορήσει τις δουλειές του. Ο Κόουπ αρνήθηκε να
   συνεργαστεί μαζί τους μέχρι να κυκλοφορήσουν το Skellington, αλλά τελικά
   αυτό κυκλοφόρησε μέσω ενός ανεξάρτητου label το 1990. Κυκλοφόρησε το
   επόμενο του άλμπουμ, Droolian κρυφά, με τη βοήθεια του Rocky Ericson, ενώ
   οι συνεχείς διαμάχες του με τις δισκογραφικές εταιρείες τον οδήγησαν να
   απαρνηθεί τη μουσική βιομηχανία γενικότερα. Στα άλμπουμ του Peggy Suicide
   και Jehovahkill, που ηχογραφήθηκαν στις αρχές της δεκαετίας του 1990,
   ασχολήθηκε με τα ιδιαίτερα ενδιαφέροντα του, όπως το μυστικισμό, τα
   δικαιώματα των ζώων, τη θηλυκή Θεότητα και την οικολογία.

   Κατά τη διάρκεια μιας από αυτές τις διαμάχες, ο Κόουπ ξεκίνησε την πρώτη
   του αυτοβιογραφία, με τίτλο ‘’Head On’’. Αυτή κάλυπτε κυρίως τα χρόνια από
   το 1976 έως το 1982, αρχίζοντας πριν τη δημιουργία των The Teardrop
   Explodes και τελειώνοντας λίγο μετά τη διάλυση εκείνου του γκρουπ. Το
   επόμενο του βιβλίο, ‘’Repossessed’’ ήταν επίσης αυτοβιογραφικό και κάλυπτε
   την περίοδο 1983 έως το 1989, τη κυκλοφορία των πρώτων solo δίσκων του και
   τη συγγραφή του Head On. Αυτά τα δύο βιβλία επανεκδόθηκαν μαζί σε ένα
   βιβλίο με τίτλο “Head On/Repossessed” το 2000 και γνώρισαν την αποδοχή των
   κριτικών ως πολύ καλές ιστορικές αναφορές στην ιστορία της pop μουσικής
   στα τέλη της δεκαετίας του ’70 και της δεκαετίας του ’80.

   Εκτός από τα δύο αυτογραφικά βιβλία του, ο Κόουπ έχει γράψει ακόμα τρία
   βιβλία μη μυθιστορηματικού περιεχομένου. Το πρώτο λέγεται
   Krautrocksampler, εκδόθηκε το 1996 και ασχολείται με την γερμανική μουσική
   σκηνή Krautrock. Πριν κυκλοφορήσει αυτό το βιβλίο, το Krautrock είχε
   εκλείψει σα μουσικό είδος, ενώ έκτοτε μουσικά περιοδικά όπως το Mojo και
   το The Wire ασχολήθηκαν εκτενώς με αυτό. Σε ένα σημείο του βιβλίου, ο
   Κόουπ γράφει ότι ο δίσκος των Can ‘’Bel-Air’’ ήταν αποτυχημένος, γεγονός
   που προκάλεσε έντονη συζήτηση στη μουσική κοινότητα.

   Το 1988 κυκλοφόρησε το βιβλίο ‘’The Modern Antiquetarian’’ το οποίο είχε
   μεγάλη επιτυχία. Ήταν μια ενδελεχή και επίπονη έρευνα για τα αρχαία
   πέτρινα κυκλικά μνημεία που βρίσκονται σε διάφορα σημεία στα βρετανικά
   νησιά, και συνοδεύτηκε με ένα ντοκιμαντέρ του BBC 2. Το 2004 εκδόθηκε η
   συνέχεια του, το “The Megalithic European’’, με θέμα τα μεγαλιθικά μνημεία
   στην Ευρώπη. Διατηρεί επίσης μία ιστοσελίδα [1] σχετικά με αυτά τα
   ευρωπαϊκά μνημεία στην οποία μπορεί ο καθένας να συνεισφέρει τις δικές του
   εμπειρίες. Ο Κόουπ θεωρείται αυθεντία στο τομέα της Προϊστορίας και έχει
   δώσει διαλέξεις στο Βρετανικό Μουσείο σχετικά με το αρχαίο μνημείο Avebury
   και το θεό των Βίκινγκς Όντιν.

   Μετά τις περιπέτειες του, ο Κόουπ αποφεύγει τη συνεργασία με μεγάλες
   δισκογραφικές εταιρείες και προτιμά να προωθεί μόνος του τις δουλειές του.
   Συνεχίζει να ηχογραφεί υλικό σαν solo καλλιτέχνης αλλά είναι και μέλος των
   συγκροτημάτων Brain Donor (παίζουν proto-metal) και Queen Elizabeth
   (παίζουν ambient μουσική). Οι περισσότερες από τις τελευταίες δουλειές του
   Κόουπ διανέμονται κυρίως (ενίοτε αποκλειστικά) από την ιστοσελίδα του Head
   Heritage [2]. Επίσης ασχολείται με τη μουσικολογία και προωθεί περιθωριακή
   και άγνωστη μουσική και καλλιτέχνες. Στην ιστοσελίδα του διατηρεί ένα
   ξεχωριστό χώρο, το Unsung, [3] όπου επιλέγει το άλμπουμ του μήνα. Έχει
   αναδείξει γκρουπ όπως οι Comets On Fire, οι Sun O))), (με τους οποίους
   συνεργάστηκε στο άλμπουμ τους ‘’White 1’’) και διάφορα γιαπωνέζικα
   συγκροτήματα με τα οποία θα ασχολείται στο προσεχές του βιβλίο
   Japanrocksampler, που θα κυκλοφορήσει τον Σεπτέμβριο του 2007. Ο χώρος
   Unsung στην ιστοσελίδα του και οι διάφοροι συνδρομητές του έχουν παίξει
   πολύ σημαντικό ρόλο για την καριέρα καλλιτεχνών όπως οι Sir Lord
   Baltimore, Les Rallizes Denudes και οι Groundhogs. Επίσης, ο Τζούλιαν
   Κόουπ θεωρείται ένας από τους πρώτους bloggers, καθώς εκφράζει τις απόψεις
   του σε ειδικό κομμάτι στην ιστοσελίδα του [4] κάθε πρώτη μέρα του μήνα από
   το 1998.

   Ο Τζούλιαν Κόουπ συνεχίζει να εμφανίζεται ζωντανά στη Βρετανία και στην
   Ευρώπη. Συμμετείχε στο φεστιβάλ Glastonbury το 2003. Δεν έχει περιοδεύσει
   εκτός Ευρώπης εδώ και πολλά χρόνια, λόγω των οικογενειακών υποχρεώσεων του
   και της απέχθειας του για τα αεροπορικά ταξίδια. Το 2005 σχεδίαζε να
   περιοδεύσει στις Ηνωμένες Πολιτείες, αλλά δεν κατάφερε να εξασφαλίσει βίζα
   από την Αμερικάνικη Υπηρεσία Αλλοδαπών (INS).

   Ζει κοντά στο μνημείο Avebury, στο Wiltshire της Μ. Βρετανίας, με τη
   σύζυγο του Dorian και τις δύο κόρες του Albany (Big Al/Alghost) και Avalon
   (Vince).

[Επεξεργασία] Δισκογραφία

  [Επεξεργασία] The Teardrop Explodes

    [Επεξεργασία] Singles

     • "Sleeping Gas" (1979)
     • "Bouncing Babies" (1979)
     • "Treason (It's just a Story)" (1980)
     • "When I Dream" (1980) (Μ. Βρετανία Νο.47)
     • "Reward" (1981) (Μ. Βρετανία Νο.6)
     • "Treason (It's Just a Story)" (επανέκδοση 1981) (Μ. Βρετανία Νο.18)
     • "Ha Ha I'm Drowning" (1981)
     • "Passionate Friend" (1981) (Μ. Βρετανία Νο.25)
     • "Colours Fly Away" (1981) (Μ. Βρετανία Νο.54)
     • "Tiny Children" (1982) (Μ. Βρετανία Νο.44)
     • "You Disappear From View" (1983) (Μ. Βρετανία Νο.41)
     • "Serious Danger" (1990)
     • "Count to Ten and Run for Cover" (1990)

    [Επεξεργασία] Άλμπουμ

     • 1980 Kilimanjaro (Μ. Βρετανία Νο.35, Νο.24)
     • 1981 Wilder (Μ. Βρετανία Νο.29)

    [Επεξεργασία] Συλλογές

     • 1990 Everybody Wants To Shag...The Teardrop Explodes - (Κάποια
       τραγούδια από ένα μη ολοκληρωμένο άλμπουμ του 1982 και διάφορες
       σπάνιες ηχογραφήσεις)
     • 1990 Piano (σπάνιες ηχογραφήσεις)
     • 2004 Zoology (σπάνιες ηχογραφήσεις)

  [Επεξεργασία] Ως ανεξάρτητος καλλιτέχνης

    [Επεξεργασία] Singles

     • 1983 "Sunshine Playroom" (Μ. Βρετανία Νο.64)
     • 1984 "The Greatness And Perfection Of Love" (Μ. Βρετανία Νο.52)
     • 1985 "Sunspots"
     • 1986 "World Shut Your Mouth" (Μ. Βρετανία Νο.19)
     • 1987 "Trampolene" (Μ. Βρετανία Νο.31)
     • 1987 "Eve's Volcano (Covered In Sin)" (Μ. Βρετανία Νο.41)
     • 1988 "Charlotte Anne" (Μ. Βρετανία Νο.35)
     • 1988 "5 O'Clock World" (Μ. Βρετανία Νο.42)
     • 1988 "China Doll" (Μ. Βρετανία Νο.53)
     • 1991 "Beautiful Love" (Μ. Βρετανία Νο.32)
     • 1991 "Safesurfer"
     • 1991 "East Easy Rider" (Μ. Βρετανία Νο.51)
     • 1991 "Head" (Μ. Βρετανία Νο.57)
     • 1992 "World Shut Your Mouth", επανέκδοση με διαφορετικά συνοδευτικά
       τραγούδια (Μ. Βρετανία Νο.44)
     • 1992 "Fear Loves This Place" (Μ. Βρετανία Νο.42)
     • 1994 "Paranormal In The West Country"
     • 1995 "Try, Try, Try" (Μ. Βρετανία Νο.24)
     • 1996 "I Come From Another Planet, Baby" (Μ. Βρετανία Νο.34)
     • 1996 "Planetary Sit-In" (Μ. Βρετανία Νο.34)
     • 1997 "Propheteering"

    [Επεξεργασία] Άλμπουμ

     • 1984 World Shut Your Mouth (Μ. Βρετανία Νο.40)
     • 1984 Fried
     • 1987 Saint Julian (Μ. Βρετανία Νο.11)
     • 1988 My Nation Underground
     • 1990 Skellington
     • 1990 Droolian
     • 1991 Peggy Suicide (Μ. Βρετανία Νο.23)
     • 1992 Jehovahkill (Μ. Βρετανία Νο.20)
     • 1993 Rite (Συνεργασία Julian Cope και Donald Ross Skinner)
     • 1993 Ye Skellington Chronicles (διευρυμένη έκδοση των άλμπουμ
       Skellington και της συνέχειας του Skellington 2)
     • 1994 Autogeddon (Μ. Βρετανία Νο.16)
     • 1995 20 Mothers (Μ. Βρετανία Νο.20)
     • 1996 Interpreter (Μ. Βρετανία Νο.39)
     • 1997 Rite 2
     • 1999 Odin
     • 2000 An Audience With the Cope 2000/2001
     • 2001 Discover Odin
     • 2002 Rite Now
     • 2003 Rome Wasn't Burned In A Day
     • 2004 Live Japan '91
     • 2005 Citizen Cain'd
     • 2005 Dark Orgasm
     • 2006 Rite Bastard
     • 2006 Jehovahkill: Deluxe Edition, επανέκδοση με επιπλέον υλικό
     • 2007 You Gotta Problem With Me

    [Επεξεργασία] Συνεργασίες με άλλους καλλιτέχνες

   Με τους Queen Elizabeth :

     • 1994 Queen Elizabeth (Queen Elizabeth)
     • 1997 QE2: Elizabeth Vagina (Queen Elizabeth)

   Με τους The Serpents :

     • 1999 You Have Just Been Poisoned (The Serpents) **λόγω προβλημάτων με
       το συμβόλαιο του με τη δισκογραφική του εταιρεία, συμμετείχε ως
       'Merlin Zol**

   Με τους L.A.M.F. :

     • 2001 Ambient Metal (L.A.M.F.)

   Με τους Brain Donor :

     • 2001 Love Peace & Fuck (Brain Donor)
     • 2003 Too Freud To Rock'n'Roll, Too Jung To Die (Brain Donor)
     • 2005 Brain Donor (Συλλογή Brain Donor)
     • 2006 Drain'd Boner (Brain Donor)

    [Επεξεργασία] Συλλογές

     • 1990 Where The Pyramid Meets The Eye|Where The Pyramid Meets The Eye -
       A Tribute to Roky Erickson (album)|Where The Pyramid Meets The Eye
       Τραγούδι: I Have Always Been Here Before (Sire Records US)
     • 1992 Floored Genius - Συλλογή τύπου "Τα καλύτερα των" The Teardrop
       Explodes, περιέχει και υλικό χωρίς το συγκρότημα (Μ. Βρετανία Νο.22).
     • 1993 Floored Genius 2 - συλλογή με υλικό που ηχογραφήθηκε στο BBC
       Radio.
     • 1997 The Followers Of Saint Julian - σπάνιες ηχογραφήσεις.
     • 1997 Leper Skin - An Introduction To Julian Cope - συλλογή τύπου "Τα
       καλύτερα του".
     • 2000 Cornucopea - συλλογή με υλικό διάφορων καλλιτεχνών που
       εμφανίστηκαν στο φεστιβάλ του Κόουπ Cornucopea.
     • 2000 Floored Genius 3 - Julian Cope's Oddicon Of Lost Rarities &
       Versions 1978 - 98 - σπάνιες ηχογραφήσεις.

[Επεξεργασία] Αναφορές

     • Cope, Julian (1995). Krautrocksampler. ISBN-10: 0952671913. 
     • Cope, Julian (2000). Head-On/Repossessed. Thorsons Publishers. ISBN
       0-7225-3882-0. 
     • Cooper, Mark., (1982), Liverpool Explodes!. Sidgwick & Jackson ISBN
       0-283-98866-5
     • Fletcher, T., (1987), Never Stop: The Echo & The Bunnymen Story.
       Omnibus Press ISBN 0-7119-1121-5

[Επεξεργασία] Εξωτερικοί σύνδεσμοι

     • Head Heritage - Η κεντρική ιστοσελίδα του Τζούλιαν Κόουπ
     • The Modern Antiquarian - Μια ιστοσελίδα για τα αρχαία μνημεία της
       Βρετανίας και της Ιρλανδίας
     • Κριτική από το Incendiary Magazine

   Ανακτήθηκε από
   "http://el.wikipedia.org/wiki/%CE%A4%CE%B6%CE%BF%CF%8D%CE%BB%CE%B9%CE%B1%CE%BD_%CE%9A%CF%8C%CE%BF%CF%85%CF%80"
   Κατηγορίες: Ροκ μουσικοί | Krautrock | Βρετανοί τραγουδιστές | Γεννήσεις
   το 1957

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Français

     • Τελευταία τροποποίηση 17:19, 13 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
