   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Όρνιθα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                      Κότα
                     Κόκκορας (αριστερά) και κότα (δεξιά)
                      Κόκκορας (αριστερά) και κότα (δεξιά)
                              Κατάσταση διατήρησης
                                  εξημερωμένο
                             Συστηματική ταξινόμηση
                     Βασίλειο:    Ζώα (Animalia)
                     Συνομοταξία: Χορδωτά (Chordata)
                     Ομοταξία:    Πτηνά (Aves)
                     Τάξη:        Ορνιθόμορφα (Galliformes)
                     Οικογένεια:  Φασιανίδες (Phasianidae)
                     Γένος:       Gallus
                     Είδος:       Gallus gallus
                     Υποείδος:    Gallus gallus domesticus
                                  (Linnaeus, 1758)
                                    Συνώνυμα
                     Κότα : Κόκκορας (Α), Κότα (Θ)

   Η Όρνιθα, ή κοινώς κότα, (αρσενικός: πετεινός ή κόκκορας, ουδέτερο το
   κοτόπουλο) (επιστ. Gallus gallus domesticus) είναι ένα εξημερωμένο πτηνό.
   Είναι ένα από τα πιο κοινά και διαδεδομένα οικόσιτα ζώα, αφού υπολογίζεται
   ότι το 2003 υπήρχαν γύρω στα 24 δισεκατομμύρια εκπρόσωποι του είδους.^[1]
   Δηλαδή υπάρχουν περισσότερες κότες στον κόσμο από οποιοδήποτε άλλο πουλί,
   ή και από τους ανθρώπους. Ο άνθρωπος εκτρέφει τις κότες κυρίως ως πηγή
   τροφίμων, για το κρέας τους και τα αυγά τους.

   Η κότα πιστεύεται ότι εξημερώθηκε στην Ινδία, ενώ πρόσφατα ανακαλύφτηκαν
   στοιχεία ότι η εξημέρωσή της είχε ήδη ξεκινήσει στο Βιετνάμ πριν από
   10.000 χρόνια^[2]

   Από την Ινδία το εξημερωμένο πτηνό διαδόθηκε στην Περσία, τη Λυδία, μετά
   στη δυτική Μικρά Ασία και γύρω στον 9-8 αιώνα π.Χ. και στην Ελλάδα.

   Η κότα ήταν γνωστή στην Αίγυπτο από την 18η Δυναστεία, σαν το "το πουλί
   που γεννάει ένα αυγό κάθε μέρα". Η κότα ήρθε στην Αίγυπτο από την Συρία
   και τη Βαβυλώνα, σύμφωνα με τα χρονικά του Τούθμωση Γ'.^[3] Στην Παλαιά
   Διαθήκη δεν γίνεται καμιά αναφορά στην εξημερωμένη κότα.

   Πίνακας περιεχομένων

     • 1 Βιολογία και περιβάλλον

          • 1.1 Διαβίωση
          • 1.2 Μορφολογία
          • 1.3 Κοινωνικότητα
          • 1.4 Δόντια

     • 2 Τεχνητή επώαση
     • 3 Παγκόσμια παραγωγή
     • 4 Φωτογραφίες
     • 5 Παραπομπές

[Επεξεργασία] Βιολογία και περιβάλλον

  [Επεξεργασία] Διαβίωση

   Οι Όρνιθες θεωρούνται παμφάγα πτηνά. Σε ελεύθερο περιβάλλον, σκάβουν στο
   χώμα για αναζήτηση σπόρων, εντόμων και ακόμα μεγαλύτερων ζώων όπως οι
   σαύρες και μικρά ποντίκια. Ελεύθερες στη φύση μπορούν να ζήσουν για πέντε
   έως ένδεκα έτη, ανάλογα με το είδος (ράτσα). Σε εμπορική εντατική
   αναπαραγωγή κρέατος, ένα κοτόπουλο ζει γενικά μόνο για έξι εβδομάδες πριν
   να σφαγεί. Το κοτόπουλο κατανάλωσης κρέατος βιολογικής εκτροφής θα
   θανατωθεί συνήθως σε περίπου 14 εβδομάδες.
   Οι κότες ορνιθοτροφείου μπορούν να παραγάγουν τουλάχιστον 300 αυγά
   ετησίως. Μετά από 12 μήνες, οι κότες αυγοπαραγωγής χάνουν σταδιακά την
   απόδοσή τους και θανατώνονται προκειμένου να χρησιμοποιηθούν σαν τροφή
   κατοικίδιων ζώων, για πίτες και άλλα επεξεργασμένα τρόφιμα.

     • Η μακροβιότερη κότα, σύμφωνα με το βιβλίο Γκίνες, πέθανε από ανακοπή
       καρδιάς σε ηλικία 16 χρονών !^[4]

  [Επεξεργασία] Μορφολογία

   [IMG]
   [IMG]
   κόκκορας

   Το αρσενικό μπορεί να διαφοροποιηθεί από το θηλυκό. Συνήθως
   διαφοροποιείται από τις κότες με το εντυπωσιακό φτέρωμα, που
   χαρακτηρίζεται από μακριές ουρές και λαμπρά φτερά στο λαιμό και πλάτη, το
   μεγαλύτερο λειρί καθώς και την πολύ δυνατή φωνή. Εντούτοις, σε μερικές
   φυλές, όπως η Sebright, ο κόκκορας είναι σχεδόν όμοιος με την κότα.

   Τα ενήλικα κοτόπουλα έχουν ένα σαρκώδες λοφίο στα κεφάλια τους, που
   λέγεται λειρί, και επίσης μια σαρκώδη προεξοχή κάτω από τα ράμφη τους. Τα
   ενήλικα αρσενικά και θηλυκά έχουν λειρί, αλλά στις περισσότερες φυλές
   προεξέχει πιο πολύ στα αρσενικά.

   Οι κότες δεν είναι ικανές για πτήσεις , αν και τα ελαφρύτερα πουλιά είναι
   γενικά σε θέση να πετάξουν σε μικρές αποστάσεις, όπως για παράδειγμα για
   να πηδήξουν πάνω από φράκτες ή να κουρνιάσουν σε ένα δέντρο (όπου
   φωλιάζουν την νύχτα όταν βρίσκονται σε φυσικό περιβάλλον).

  [Επεξεργασία] Κοινωνικότητα

   Είναι κοινωνικά πουλιά και ζουν μαζί ως κοπάδι. Έχουν μια κοινοτική
   προσέγγιση στην επώαση των αυγών και την ανατροφή των μικρών. Τα
   μεμονωμένα κοτόπουλα σε ένα κοπάδι πολλες φορες θα καθιερώσουν μια
   κοινωνική ιεραρχία, με τα κυρίαρχα κοτόπουλα να έχουν την προτεραιότητα
   στην πρόσβαση σε τροφή. Ο κόκκορας συνηθως θα προσκαλέσει τις κότες για
   τροφή αλλά θα τραφεί μαζί τους, χωρίς να περιμένει. Η απομάκρυνση ενός
   μέλους από ένα κοπάδι προκαλεί μια προσωρινή διάσπαση σε αυτήν την
   κοινωνική δομή έως ότου καθιερώθεί μια νέα. Η προσθήκη νεώτερων πουλιών σε
   ένα υπάρχον κοπάδι μπορεί να προκαλέσει αναταραχή και βία. Η ελλειψη
   κόκκορα σε κοπάδι μπορεί να κάνει τις κότες να εγκαταλείψουν την στέγη
   τους προς αναζήτηση κόκκορα.

   Οι κότες θα προσπαθήσουν να γεννήσουν σε φωλιές που περιέχουν ήδη αυγά,
   και είναι γνωστό ότι μπορεί να μετακινήσουν αυγά από γειτονικές φωλιές
   στην δικιά τους. Μερικοί αγρότες χρησιμοποιούν πλαστά αυγά για να
   ενθαρρύνουν τις κότες να γεννήσουν σε μια συγκεκριμένη θέση. Το αποτέλεσμα
   αυτής της συμπεριφοράς είναι ότι ένα κοπάδι θα χρησιμοποιήσει μόνο μερικές
   προτιμώμενες θέσεις, και όχι μία θεση για κάθε ένα πουλί. Οι κότες μπορεί
   επίσης να δείξουν επίμονη προτίμηση για μια συγκεκριμένη φωλιά, και έτσι
   να συμβεί δύο (ή περισσότερες) κότες να προσπαθούν να μοιραστούν την ίδια
   φωλιά. Εάν η φωλιά είναι μικρή, μπορεί η μία κότα να γεννήσει πάνω στην
   άλλη.

   Οι Πετεινοί ή κοκόρια λαλούν (με μια δυνατή και μερικές φορές διαπεραστική
   κραυγή) που παίζει το ρόλο οριοθέτησης της εδαφικής τους περιοχής σε σχέση
   με τους άλλους πετεινούς. Εντούτοις, το λάλημα μπορεί επίσης να προκύψει
   από κάποια ξαφνική διαταραχή στο περιβάλλον τους. Οι κότες "κακαρίζουν"
   δυνατά εφόσον γεννήσουν ένα αυγό, και επίσης για να καλέσουν τους νεοσσούς
   τους, ή προ κάποιου κινδύνου.

  [Επεξεργασία] Δόντια

   Οι κότες όπως όλα τα πτηνά διαθέτουν ράμφος. Το 2006, ερευνώντας την
   καταγωγή των πουλιών, επιστήμονες ανακάλυψαν ένα υπολειπόμενο γονίδιο
   κοτόπουλου, talpid2, και διαπίστωσαν ότι στα σαγόνια των εμβρύων αρχίζει,
   αλλά δεν ολοκληρώνεται, ο σχηματισμός δοντιών, όπως εκείνα που βρέθηκαν σε
   αρχαία απολιθώματα πουλιών. Ο John Fallon, δήλωσε ότι τα κοτόπουλα έχουν "
   … διατηρήσει τη δυνατότητα να έχουν δόντια, υπό ορισμένους όρους. "
   ..."^[5]

[Επεξεργασία] Τεχνητή επώαση

   Η επώαση των αυγών της κότας μπορεί να γίνει και τεχνητά με επιτυχία.
   Σχεδόν όλα τα γονιμοποιημένα αυγά θα εκκολαφθούν μετά από 21 ημέρες σε
   καλές συνθηκες (37.5 °C) και σχετική υγρασία περίπου 55%, με αύξηση σε 70%
   στις τελευταίες τρεις ημέρες της επώασης για να βοηθήσει να μαλακώσει το
   τσόφλι των αυγών). Τα αυγά πρέπει να αναστρέφονται τακτικά (συνήθως τρεις
   έως οκτώ φορές κάθε εβδομάδα) κατά τη διάρκεια του πρώτου μέρους της
   επώασης.

   Εάν τα αυγά μένουν αμετακίνητα, τότε το εσωτερικό του εμβρύου θα κολλήσει
   στο τσόφλι και μπορεί μεν να εκκολαφθεί, αλλά με κάποιες φυσικές ατέλειες.
   Μερικοί επωαστήρες γυρίζουν τα αυγά αυτόματα. Αυτή η στροφή μιμείται τη
   φυσική διαδικασία - μια κότα θα σταθεί πάνω από τα αυγά αρκετές φορές
   ημερησίως και θα μετατοπίσει τα αυγά με το ράμφος της. Όμως εάν τα αυγά
   γυρίζουν κατά τη διάρκεια της τελευταίας εβδομάδας της επώασης ο νεοσσός
   μπορεί να αντιμετωπίσει προβλήματα εκκόλαψης.

   Υπάρχουν βιομηχανικοί επωαστήρες, οι οποίοι στα ράφια τους μπορούν να
   εκκολάψουν δεκάδες χιλιάδες αυγά σε έναν χρόνο. Η περιστροφή των αυγών
   είναι μια πλήρως αυτοματοποιημένη διαδικασία.

   Οι οικιακοί επωαστήρες είναι μικρά κιβώτια τα οποία χωρούν από 6 έως 75
   αυγά και συνήθως είναι ηλεκτρικοi.

[Επεξεργασία] Παγκόσμια παραγωγή

   O παγκόσμιος πληθυσμος είναι γυρω στα 24 δις κοτόπουλα, γύρω στα 4 για
   κάθε άνθρωπο, κάτι που αντανακλά το πόσο σημαντική είναι η κότα για την
   διατροφή του ανθρώπου. Το 2008, μόνο στις ΗΠΑ σφάχτηκαν γύρω στα 9 δις
   κοτόπουλα σύμφωνα με το USDA. ^[6] Η χώρα με την μεγαλύτερη παραγωγή στον
   κόσμο είναι η Κίνα και ακολουθούν οι ΗΠΑ, η Ινδονησία, η Βραζιλία και η
   Ινδία, ενώ σημαντική βιομηχανία πουλερικών υπάρχει και στην Τουρκία, τη
   Ρωσία και τη Γαλλία.

   Παγκόσμια παραγωγή κοτόπουλων. Πρώτη παραγωγός η Κίνα

[Επεξεργασία] Φωτογραφίες

   [IMG]       [IMG]                 [IMG]           [IMG]

   Άσπρη κότα. Αυγά.                 Κότα με μικρά.  Κοτοπουλάκι μιας ημέρας.
   [IMG]       [IMG]                 [IMG]           [IMG]

   Κόκκορας.   Έμβρυο μιας εβδομάδας Κότα σε δέντρο. Κοτοπουλάκι .

[Επεξεργασία] Παραπομπές

    1. ↑ according to Firefly Encyclopedia of Birds, Ed. Perrins,
       Christopher. Buffalo, N.Y.: Firefly Books, Ltd., 2003
    2. ↑ Sherman, David M. (2002). Tending Animals in the Global Village.
       Blackwell Publishing. 46. ISBN 0-683-18051-7.
    3. ↑ Howard Carter, "An Ostracon Depicting a Red Jungle-Fowl (The
       Earliest Known Drawing of the Domestic Cock)" The Journal of Egyptian
       Archaeology, 9.1/2 (April 1923), pp. 1-4.
    4. ↑ Smith, Jamon. Tuscaloosanews.com "World’s oldest chicken starred in
       magic shows, was on 'Tonight Show’", Tuscaloosa News (Alabama, USA). 6
       August 2006. Retrieved on 26 February 2008.
    5. ↑ Scientists Find Chickens Retain Ancient Ability to Grow Teeth Ammu
       Kannampilly, ABC News, 2006-02-27. Retrieved 2007-10-01.
    6. ↑ Poultry Slaughter Annual Summary - USDA

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Chicken της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%8C%CF%81%CE%BD%CE%B9%CE%B8%CE%B1"
   Κατηγορία: Φασιανίδες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Aragonés
     • Ænglisc
     • العربية
     • مصرى
     • Aymar aru
     • Azərbaycanca
     • Žemaitėška
     • Bikol Central
     • Беларуская
     • Беларуская (тарашкевіца)
     • Български
     • Bahasa Banjar
     • বাংলা
     • བོད་ཡིག
     • Brezhoneg
     • Bosanski
     • Català
     • Nēhiyawēwin / ᓀᐦᐃᔭᐍᐏᐣ
     • Česky
     • Kaszëbsczi
     • Cymraeg
     • Dansk
     • Deutsch
     • Zazaki
     • English
     • Esperanto
     • Español
     • Eesti
     • Euskara
     • فارسی
     • Suomi
     • Võro
     • Na Vosa Vakaviti
     • Français
     • Arpetan
     • Furlan
     • Gaeilge
     • 贛語
     • Gàidhlig
     • Galego
     • هَوُسَ
     • Hak-kâ-fa
     • עברית
     • हिन्दी
     • Fiji Hindi
     • Hrvatski
     • Magyar
     • Bahasa Indonesia
     • Ido
     • Íslenska
     • Italiano
     • ᐃᓄᒃᑎᑐᑦ/inuktitut
     • 日本語
     • Basa Jawa
     • ქართული
     • 한국어
     • Перем Коми
     • Kurdî
     • Latina
     • Lëtzebuergesch
     • Lingála
     • Lietuvių
     • Latviešu
     • മലയാളം
     • मराठी
     • Bahasa Melayu
     • مازِرونی
     • Nāhuatl
     • Plattdüütsch
     • नेपाली
     • Nederlands
     • ‪Norsk (nynorsk)‬
     • ‪Norsk (bokmål)‬
     • Diné bizaad
     • Occitan
     • Kapampangan
     • Picard
     • Deitsch
     • Polski
     • پنجابی
     • Português
     • Runa Simi
     • Română
     • Русский
     • Kinyarwanda
     • Sardu
     • Scots
     • سنڌي
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Svenska
     • Kiswahili
     • தமிழ்
     • తెలుగు
     • Тоҷикӣ
     • ไทย
     • Tagalog
     • Türkçe
     • Татарча/Tatarça
     • chiTumbuka
     • Українська
     • اردو
     • Tiếng Việt
     • West-Vlams
     • Walon
     • Winaray
     • Wolof
     • 吴语
     • ייִדיש
     • 中文
     • Bân-lâm-gú
     • 粵語

     • Τελευταία τροποποίηση 12:43, 13 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
