   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Χριστόφορος Περραιβός

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Χριστόφορος Περραιβός. Πίνακας στο Εθνικό Ιστορικό Μουσείο

   Ο Χριστόφορος Περραιβός ήταν Έλληνας στρατιωτικός και συγγραφέας.

   Πίνακας περιεχομένων

     • 1 Βιογραφικά στοιχεία
     • 2 Συγγραφικό έργο
     • 3 Αναφορές
     • 4 Πηγές

[Επεξεργασία] Βιογραφικά στοιχεία

   Γεννήθηκε το 1773 στην Περραιβία, κοντά στον Όλυμπο και συγκεκριμένα στους
   Παλαιούς Πόρους (Πούρλες) Πιερίας^[1]^[2]. Εξ ου και το ψευδώνυμο. Το
   πραγματικό επίθετο της οικογενείας του ήταν Χατζηβασίλης. Ο γιος του
   Θεμιστοκλής απέφυγε ν΄ απαντήσει για τον τόπο γέννησής του.
   Πιθανολογείται, όπως εξάγεται από ανέκδοτο φυλλάδιο του Γ. Κορδάτου, «Ο
   Ρήγας Φεραίος και η εποχή του» σελ.47, ότι ήταν νόθος γιος του
   πρωτοσύγκελου της Μητρόπολης Λάρισας, Ιερεμίου, που είχε αναλάβει την
   εκπαίδευσή του.

   Το 1793 σπούδασε στην ακμάζουσα τότε ελληνική Σχολή του Βουκουρεστίου και
   το 1796 στη Βιέννη, προκειμένου να σπουδάσει ιατρική. Εκεί συνάντησε τον
   Ρήγα Φεραίο, έγινε οπαδός του και έκτοτε συνεχής σύντροφός του. Όταν από
   προδοσία οι Αυστριακοί ανακάλυψαν τα επαναστατικά σχέδια του Ρήγα Φεραίου,
   (17 Δεκεμβρίου 1797), συνέλαβαν και τον Περραιβό, ο οποίος όμως αφέθηκε
   ελεύθερος, αφού ο Ρήγας τον κάλυψε λέγοντας ότι ήταν συμφοιτητής του που
   γνώρισε τυχαία.

   Στη συνέχεια ο Περραιβός πήγε στην Επτάνησο όπου έγινε όργανο αρχικά των
   Γάλλων και στη συνέχεια των Ρώσων. Οι Γάλλοι εκτιμώντας τα οργανωτικά αλλά
   και τα συνωμοτικά του προσόντα του εμπιστεύτηκαν πολλές δύσκολες αποστολές
   σε διεργασίες. Στη Κέρκυρα όπου έμεινε αρκετά χρόνια, μέχρι το 1817,
   συνέγραψε την "Ιστορία του Σουλίου και της Πάργας" την οποία εξέδωσε στο
   Παρίσι το 1803 (μόνο τον α΄ τόμο) και στη συνέχεια το 1815 εκδίδει πλήρως
   το έργο του στη Βενετία. Αργότερα το 1857 ακολούθησε η τρίτη έκδοσή,
   διορθωμένη.

   Παρά ταύτα ο Χ. Περραιβός, τόσο στην Επτάνησο όσο και στη Βενετία, πολλές
   φορές καταδιώχθηκε ως συνωμότης, κατορθώνοντας όμως κάθε φορά να μένει
   εκτός φυλακών. Το 1817 μετά την ήττα του Ναπολέοντα όπου η γαλλική
   πολιτική ήταν πλέον ανίσχυρη προς την Ιερά Συμμαχία, πήγε στην Αγία
   Πετρούπολη όπου και διερχόμενος από την Οδησσό συναντήθηκε με τους
   αρχηγούς της Φιλικής Εταιρείας Σκουφά, Αναγνωστόπουλο, Τσακάλωφ και
   Κομιζόπουλο και έγινε μέλος της.

   Από την εποχή αυτή αρχίζει και η νέα δράση του Περραιβού. Κατ΄ εντολή της
   Φιλικής Εταιρείας κατήλθε στη Μάνη για να προετοιμάσει τη μεγάλη εξέγερση.
   Επισκέφθηκε πολλές πόλεις της Πελοποννήσου και λίγο πριν την επανάσταση
   μετέβη στην Ήπειρο στη περιοχή του Σουλίου, μετά στους Παξούς και τέλος
   στο Μεσολόγγι. Κατά δε την Επανάσταση του 1821 έδρασε και ως πολιτικός
   αλλά και ως στρατιωτικός. Μετά το θάνατο του Καραϊσκάκη, ο Περραιβός
   τέθηκε υπό τις διαταγές του Υψηλάντη και τον ακολούθησε στις εκστρατείες
   του εναντίον των Τούρκων.

   Έλαβε μέρος ως πληρεξούσιος στη Γ' Εθνοσυνέλευση και στη Δ' Εθνοσυνέλευση
   Άργους^[3].

   Μετά την ίδρυση του Ελληνικού Βασιλείου διορίσθηκε συνταγματάρχης στη
   Βασιλική φάλαγγα. Στις 18 Μαρτίου του 1844 ο Βασιλεύς Όθωνας του απένειμε
   τον βαθμό του υποστράτηγου.

   Πέθανε στην Αθήνα σε ηλικία ενενήντα περίπου χρόνων στις 4 Μαΐου 1863.

[Επεξεργασία] Συγγραφικό έργο

   Εκτός της παραπάνω αναφερόμενης δίτομης "Ιστορίας του Σουλίου και της
   Πάργας", ο Χ.Περραιβός συνέγραψε επίσης τα "Πολεμικά απομνημονεύματα" το
   1836 σε δύο τόμους, και τη βιογραφία του Ρήγα Φεραίου του Θεσσαλού το έτος
   1860.

     • Χριστόφορος Περραιβός (1836). Απομνημονεύματα πολεμικά : διαφόρων
       μαχών συγκροτηθεισών μεταξύ Ελλήνων και Οθωμανών κατά τε το Σούλιον
       και Ανατολικήν Ελλάδα από του 1820 μέχρι του 1829 έτους / Συγγραφέντα
       παρά του Συνταγματάρχου Χριστοφόρου Περραιβού του εξ Ολύμπου της
       Θετταλίας και διηρημένα εις τόμους δύω.. Εν Αθήναις: Εκ της
       Τυπογραφίας Ανδρέου Κορομηλά (ανακτήθηκε 13 Αυγούστου 2009 )
     • Χριστόφορος Περραιβός (1860). Σύντομος βιογραφία του αοιδίμου Pήγα
       Φεραίου του Θετταλού. Εν Αθήναις: Τύποις και αναλώμασι Π. Δ.
       Σακελλαρίου (ανακτήθηκε 13 Αυγούστου 2009 )
     • Χριστόφορος Περραιβός (1889). Ιστορία της Πάργας / Συγγραφείσα παρά
       Χριστοφόρου Περραιβού υποστρατήγου. Εκδίδοται επιστασία Κ. Ζησίου
       καθηγητού.. Εν Αθήναις: Τύποις και αναλώμασι Π. Δ. Σακελλαρίου
       (ανακτήθηκε 13 Αυγούστου 2009 )
     • Χριστόφορος Περραιβός (1889). Ιστορία του Σουλλίου / συγγραφείσα παρά
       Χριστοφόρου Περραιβού υποστρατήγου, εκδίδοται επιστασίαι Κ. Ζησίου
       καθηγητού.. Εν Αθήναις: Τύποις και αναλώμασι Π. Δ. Σακελλαρίου
       (ανακτήθηκε 13 Αυγούστου 2009 )

[Επεξεργασία] Αναφορές

    1. ↑ Πανδέκτης, Χριστόφορος Περραιβός
    2. ↑ Η Λάρισα και η Θεσσαλική ιστορία, τόμος Δ΄2, Κείμενα Περιηγητών
       1400-1881, Κωνσταντίνος Οικονόμου
    3. ↑ Σύγχρονοι Έλληνες συγγραφείς, Περραιβός Χριστόφορος (1774 - 1863),
       Εθνικό Κέντρο Βιβλίου

[Επεξεργασία] Πηγές

     • "Μεγάλη Ελληνική Εγκυκλοπαίδεια" τομ.Κ΄ σελ.65
     • Αγαπητός Σ. Αγαπητός (1877). Οι Ένδοξοι Έλληνες του 1821, ή Οι
       Πρωταγωνισταί της Ελλάδος σελ. 246-251. Τυπογραφείον Α. Σ. Αγαπητού,
       Εν Πάτραις (ανακτήθηκε 13 Αυγούστου 2009 )

   Ανακτήθηκε από
   "http://el.wikipedia.org/wiki/%CE%A7%CF%81%CE%B9%CF%83%CF%84%CF%8C%CF%86%CE%BF%CF%81%CE%BF%CF%82_%CE%A0%CE%B5%CF%81%CF%81%CE%B1%CE%B9%CE%B2%CF%8C%CF%82"
   Κατηγορίες: Έλληνες στρατιωτικοί | Έλληνες συγγραφείς | Αγωνιστές του 1821
   | Θάνατοι το 1863 | Πιεριείς | Έλληνες πληρεξούσιοι

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Français

     • Τελευταία τροποποίηση 19:13, 30 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
