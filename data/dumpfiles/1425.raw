   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Δικέφαλος αετός

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Δικέφαλος αετός της βυζαντινής
   αυτοκρατορίας. Η αριστερή κεφαλή (που
   είναι στραμμένη προς την δύση)
   συμβολίζει τη Ρώμη, ενώ η δεξιά (ανατολή)
   συμβολίζει την Κωνσταντινούπολη. Ο
   σταυρός και η σφαίρα στα νύχια
   συμβολίζουν την πνευματική και κοσμική
   εξουσία αντίστοιχα. Ο αετός στέκει επάνω
   σε δάφνινο στεφάνι. Ανάγλυφο στο
   οικουμενικό Πατριαρχείο της
   Κωνσταντινούπολης.

   Ο δικέφαλος αετός είναι ένα σύμβολο που
   απαντάται συχνά σε οικόσημα, εμβλήματα
   και σημαίες. Συνδέεται επίσης και με τη
   βυζαντινή αυτοκρατορία, καθώς στη
   βυζαντινή οικοσημολογία, τα δύο κεφάλια
   του αετού αντιπροσωπεύουν τη διπλή
   εξουσία του αυτοκράτορα (κοσμική και
   θρησκευτική), καθώς και την κυριαρχία
   των βυζαντινών αυτοκρατόρων από την
   ανατολή έως τη δύση.

   Διάφορα ανατολικο-ευρωπαϊκά έθνη το
   υιοθέτησαν από τους Βυζαντινούς και
   συνεχίζουν να το χρησιμοποιούν ως
   εθνικό σύμβολό τους μέχρι σήμερα, όπως η
   Σερβία, το Μαυροβούνιο, η Αλβανία, η
   Αρμενία και παλιότερα η Ρωσική
   Αυτοκρατορία.

   Πίνακας περιεχομένων

     * 1 Προέλευση
     * 2 Βυζαντινή αυτοκρατορία
     * 3 Αγία Ρωμαϊκή Αυτοκρατορία
     * 4 Παραπομπές
     * 5 Εξωτερικοί σύνδεσμοι

[Επεξεργασία] Προέλευση

   Δικέφαλοι αετοί έχουν χρησιμοποιηθεί ως
   διακοσμητικά στοιχεία για πολλούς
   αιώνες. Έχουν βρεθεί σε αρχαιολογικά
   ευρήματα του πολιτισμού των Χετταίων
   που χρονολογούνται από τον 20ό αιώνα π.Χ.
   ως τον 13ο αιώνα π.Χ..^[1] Κυλινδρικές
   σφραγίδες που ανακαλύφτηκαν στο Bogazkoy,
   μια αρχαία πρωτεύουσα των Χετταίων που
   βρίσκεται στην σημερινή Τουρκία, φέρουν
   την απεικόνιση ενός δικέφαλου αετού με
   φτερά. Πιθανώς είναι από τον 18ο αιώνα
   π.Χ., και χρησιμοποιείτο σε εμπορικές
   συναλλαγές. Μιοα παρόμοια αναπαράσταση
   βρίσκεται στην ίδια περιοχή σε δύο
   αρχαία μνημεία: στο Alacahöyük (περίπου 1.400
   π.Χ.) και στο Yazilikaya (πριν από το 1.250 π.Χ.). Η
   δεύτερη απεικόνιση φαίνεται να έχει
   θρησκευτικό πλαίσιο, με τον αετό να
   είναι σύμβολο μιας θεότητας. Ο δικέφαλος
   αετός σιγά σιγά παύει να
   χρησιμοποιείται κατά τη διάρκεια της
   τελευταίας περιόδου των Χετταίων από
   τον 9ο αιώνα π.Χ. μέχρι τον 7ο αιώνα π.Χ.,
   και τελικά εξαφανίζεται μετά από το
   τέλος της αυτοκρατορίας.

   Μια άλλη χρήση του δικέφαλου αετού
   σημειώνεται κατά την περίοδο εξουσία
   της δυναστείας των Αρσακιδών στην
   Αρμενία και από την οικογένεια Mamikonian ^[2]
   από τον τρίτο έως τον ένατο αιώνα.

[Επεξεργασία] Βυζαντινή αυτοκρατορία

   [IMG]
   [IMG]
   Δικέφαλος αετός σε αυτοκρατορικά άμφια,
   μέσα του 14ου αιώνα.

   Στην Κωνσταντινούπολη χρησιμοποιούνταν
   ο παραδοσιακός ρωμαϊκός μονοκέφαλος
   αετός τουλάχιστον μέχρι την
   υστερορωμαϊκή περίοδο. Στους
   βυζαντινούς χρόνους οι αετοί
   αντικαταστάθηκαν ως επίσημα εμβλήματα
   του κράτους από τον σταυρό και το
   χριστόγραμμα, καθώς θεωρούνταν
   ειδωλολατρικό σύμβολο. Ο δικέφαλος
   αετός χρησιμοποιήθηκε ευρέως ως μοτίβο
   σε περσικά και Αρμενικά έργα τέχνης κατά
   την διάρκεια των πρώτων αιώνων μ.Χ. μέχρι
   τον 10ο αιώνα μ.Χ.

   Σύμφωνα με την πιο επικρατούσα θεωρία, ο
   δικέφαλος αετός υιοθετήθηκε για πρώτη
   φορά ως αυτοκρατορικό έμβλημα από τον
   αυτοκράτορα Ισαάκιο Κομνηνό (1057-1059),
   εμπνευσμένο από τις τοπικές παραδόσεις
   για ένα μυθικό ον, το haga, στην πατρίδα
   του, την Παφλαγονία της Μικράς Ασίας. Οι
   τοπικοί μύθοι διηγούνται για έναν
   γιγάντιο αετό με δύο κεφάλια που εύκολα
   σήκωνε έναν ολόκληρο ταύρο με τα νύχια
   του. Τον λέγανε haga και ήταν
   προσωποποίηση της δύναμης, ενώ οι
   άνθρωποι συχνά στις προσευχές τους
   ζητούσαν την προστασία του.^[3]

   Ίσως η επιρροή των δυτικών ιπποτών κατά
   τη διάρκεια της πρώτης σταυροφορίας να
   είναι αιτία για την χρήση θυρεών κατά τα
   δυτικά εραλδικά πρότυπα. Μετά από την
   τέταρτη σταυροφορία και την άλωση της
   Κωνσταντινούπολης το 1204, ο δικέφαλος
   αετός άρχισε να χρησιμοποιείται στο
   Δεσποτάτο της Ηπείρου και την
   Αυτοκρατορία της Νίκαιας. Στην δύση
   αναφέρεται για πρώτη φορά το 1250, ενώ ο
   Θεόδωρος Β΄ Λάσκαρης τον επέλεξε για
   σύμβολό της αυτοκρατορίας του.

   [IMG]
   [IMG]
   Δικέφαλος αετός σε γυάλινο παράθυρο του
   Αγίου Νικολάου στο Τάρπον Σπρίνγκς στην
   Φλόριδα.

   Μετά από την απελευθέρωση της
   Κωνσταντινούπολης και την αποκατάσταση
   της Βυζαντινής αυτοκρατορίας, το
   σύμβολο χρησιμοποιήθηκε ως έμβλημα της
   αυτοκρατορικής οικογένειας. Δεν είναι
   βέβαιο ότι αποτελούσε επίσημο έμβλημα
   της αυτοκρατορίας, αφού εμφανίζεται μεν
   σε αυτοκρατορικές σφραγίδες και άλλα
   προσωπικά αντικείμενα και σύμβολα της
   δυναστείας, π.χ. σε αυτοκρατορικές
   στολές και πατριαρχικά άμφια, αλλά
   λείπουν απεικονίσεις αυτοκρατόρων όπου
   να απεικονίζονται με τον δικέφαλο αετό
   ως σύμβολό τους.

   Στη βυζαντινή εποχή, ο δικέφαλος αετός
   σχεδόν πάντα έφερε τα χρώματα της
   αυτοκρατορικής εξουσίας, που ήταν το
   χρυσό και το πορφυρό. Ένας μαύρος αετός
   σε χρυσό υπόβαθρο χρησιμοποιήθηκε σε
   κύκλους εκτός της αυτοκρατορικής
   οικογένειας, δείχνοντας την κατώτερη
   θέση αυτών που το χρησιμοποιούσαν, αφού
   ο μαύρος αετός ήταν «η σκιά» του χρυσού
   αετού του αυτοκράτορα.

[Επεξεργασία] Αγία Ρωμαϊκή Αυτοκρατορία

   [IMG]
   [IMG]
   Ο δικέφαλος αετός της Αγίας Ρωμαϊκής
   Αυτοκρατορίας, 1510
   [IMG]
   [IMG]
   Το έμβλημα της Αγίας Ρωμαϊκής
   Αυτοκρατορίας, 1540-1545

   Η πρώτη αναφορά χρήσης του δικέφαλου
   αετού στην Δύση χρονολογείται από το 1250,
   στα οικόσημα του αυτοκράτορα Φρειδερίκο
   Β' της Αγίας Ρωμαϊκής Αυτοκρατορίας όπως
   καταγράφηκαν από τον Ματθαίο του
   Παρισιού. Ο αετός αυτός συχνά
   εμφανίζεται σε μαύρο χρώμα και σε χρυσό
   υπόβαθρο, και αντικατέστησε τον
   παλαιότερο μονοκέφαλο αετό. Αργότερα
   χρησιμοποιήθηκε και από τις ένοπλες
   δυνάμεις πολλών γερμανικών πόλεων και
   αριστοκρατικών οικογενειών.

   Μετά από τη διάλυση της Αγίας Ρωμαϊκής
   Αυτοκρατορίας το 1806, ο δικέφαλος αετός
   διατηρήθηκε από την Αυστριακή
   Αυτοκρατορία και την Αυστροουγγαρία.
   Χρησιμοποιήθηκε επίσης από τη Γερμανική
   Ομοσπονδία (1815–1866) και την Αυστρία (το
   διάστημα 1934-1938).

[Επεξεργασία] Παραπομπές

    1. ↑ αρχαιολογικά ευρήματα των Χετταίων
    2. ↑ The Evolution of the Armenian Flag, at armenianheritage.com
    3. ↑ Ν. Ζαφειρίου, "Η ελληνική σημαία από
       την αρχαιότητα ως σήμερα", Αθήνα, 1947, σ.
       21-22

[Επεξεργασία] Εξωτερικοί σύνδεσμοι

     * The development of the use of the double-headed eagle in Russia
     * Page on the use of heraldry in the Byzantine Empire

   Commons logo
   Τα Κοινά έχουν πολυμέσα σχετικά με το
   θέμα
   Δικέφαλος αετός

                      Στο άρθρο αυτό έχει
                      ενσωματωθεί κείμενο από το
                      άρθρο Double-headed eagle της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%94%CE%B9%CE%BA%CE%AD%CF%86%CE%B1%CE%BB%CE%BF%CF%82_%CE%B1%CE%B5%CF%84%CF%8C%CF%82"
   Κατηγορίες: Σύμβολα | Βυζαντινή
   Αυτοκρατορία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Беларуская
     * Български
     * Česky
     * Deutsch
     * English
     * Esperanto
     * Español
     * Suomi
     * Français
     * עברית
     * Italiano
     * 日本語
     * 한국어
     * Nederlands
     * ‪Norsk (bokmål)‬
     * Português
     * Română
     * Русский
     * Српски / Srpski
     * Svenska
     * ไทย
     * Українська
     * 中文

     * Τελευταία τροποποίηση 02:45, 18 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
