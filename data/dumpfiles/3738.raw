   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

             Επαμφοτερίζουσα χημική ένωση

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Στη χημεία, επαμφοτερίζουσα ουσία^[1]
   είναι εκείνη που μπορεί να
   συμπεριφερθεί είτε ως οξύ είτε ως βάση.
   Τα οξείδια και τα υδροξείδια πολλών
   μετάλλων (όπως ο ψευδάργυρος, ο
   κασσίτερος, ο μόλυβδος, το αργίλιο και το
   βηρύλιο) και των περισσότερων
   μεταλλοειδών έχουν επαμφοτερίζοντα
   χαρακτήρα.
   Ως επαμφοτερίζοντα σώματα
   χαρακτηρίζονται επίσης και οι αμφολύτες
   (όπως π.χ. τα αμινοξέα) αλλά και τα
   αμφιπρωτικά μόρια (αυτά δηλαδή που
   μπορούν να αυτοϊονιστούν, όπως π.χ., το
   νερό και η αμμωνία), που μπορούν δηλαδή
   να δράσουν είτε ως δότες είτε ως δέκτες
   πρωτονίων.
   Σύμφωνα με την άποψη του Arrhenius για τα
   οξέα και τις βάσεις, τα επαμφοτερίζοντα
   σώματα σε υδατικό διάλυμα παρέχουν τόσο
   κατιόντα υδρογόνου (Η^+) όσο και ανιόντα
   υδροξυλίου (ΟΗ^-).
   Σύμφωνα με τις απόψεις των Brønsted και Lowry,
   ως επαμφοτερίζουσες θεωρούνται οι
   ουσίες που συμπεριφέρονται τόσο σαν
   πρωτονιοδότες (οξέα) όσο και σαν
   πρωτονιοδέκτες (βάσεις) γιαυτό και
   λέγονται και αμφιπρωτικές.
   Κατά την άποψη του Lewis επαμφοτερίζοντα
   είναι τα σώματα που μπορούν να
   συμπεριφερθούν είτε ως
   ηλεκτρονιοδέκτες (οξέα) είτε σαν
   ηλεκτρονιοδότες (βάσεις).

   Πίνακας περιεχομένων

     * 1 Επαμφοτερίζοντα οξείδια
     * 2 Επαμφοτερίζοντα υδροξείδια
     * 3 Εξήγηση της επαμφοτερίζουσας
       συμπεριφοράς
     * 4 Αμφιπρωτικά μόρια

          * 4.1 Σημειώσεις

     * 5 Πηγές

[Επεξεργασία] Επαμφοτερίζοντα οξείδια

   [IMG]
   [IMG]
                     Οξείδιο ψευδαργύρου
   [IMG]
   [IMG]
                        Οξείδιο μολύβδου

   Τα πιό γνωστά επαμφοτερίζοντα οξείδια
   είναι : του αργιλίου (Al[2]O[3]), του
   ψευδαργύρου (ZnO), του μολύβδου (PbO), του
   κασσιτέρου (SnO) και του πυριτίου (SiO[2]).
   Όταν τα οξείδια αυτά αντιδρούν με το
   νερό σχηματίζουν επαμφοτερίζοντα
   υδροξείδια.
   Συμπεριφέρονται :

     * Ως βάσεις σε όξινο περιβάλλον
       εξουδετερώνοντας το οξύ π.χ.

                     Al[2]O[3] + 6HCl ⟶ 2AlCl[3] + 3H[2]O

                      ZnO + H[2]SO[4] ⟶ ZnSO[4] + H[2]O

                        SiO[2] + 4HF ⟶ SiF[4] + H[2]O

     * Ως οξέα σε βασικό περιβάλλον
       εξουδετερώνοντας τη βάση π.χ.

   Al[2]O[3] + 2KOH ⟶ 2KAlO[2] + H[2]O (KAlO[2] = μετα-αργιλικό
                                κάλιο)^[2]

                       ZnO + 2KOH ⟶ K[2]ZnO[2] + H[2]O

     PbO + Ca(OH)[2] ⟶ CaPbO[2] + H[2]O (CaPbO[2] = μολυβδώδες
                               ασβέστιο)

[Επεξεργασία] Επαμφοτερίζοντα υδροξείδια

   Μπορούν να προκύψουν από τα αντίστοιχα
   οξείδια με επίδραση νερού :

                       Al[2]O[3] + 3H[2]O ⟶ 2Al(OH)[3]
                           SnO + H[2]O ⟶ Sn(OH)[2]
                           ZnO + H[2]O ⟶ Zn(OH)[2]
                            PbO + H[2]O ⟶ Pb(OH)[2

   ]Τα υδροξείδια αυτά συμπεριφέρονται :

   [IMG]
   [IMG]
                     Υδροξείδιο αργιλίου
   [IMG]
   [IMG]
                  Υδροξείδιο ψευδαργύρου

     * Ως βάσεις σε όξινο περιβάλλον
       εξουδετερώνοντας το οξύ π.χ.

                     Al(OH)[3] + 3HCl ⟶ AlCl[3] + 3H[2]O

                   Be(OH)[2] + H[2]SO[4] ⟶ BeSO[4] + 2H[2]O

                       Pb(OH)[2] + H[2]S ⟶ PbS + 2H[2]O

     * Ως οξέα σε βασικό περιβάλλον
       εξουδετερώνοντας τη βάση. Σ'αυτή την
       περίπτωση βολεύει η αλλαγή στη
       συμβατική γραφή του υδροξειδίου για
       να μοιάζει με "οξύ" π.χ. το Al(OH)[3] μπορεί
       να γραφεί και ως H[3]AlO[3]. Έτσι θα είναι
       π.χ. :

           H[3]AlO[3] + 3NaOH ⟶ Na[3]AlO[3] + 3H[2]O (Η[3]AlO[3] =
                            αργιλικό οξύ)

            H[2]SnO[2] + 2KOH ⟶ K[2]SnO[2] + 2H[2]O (Η[2]SnO[2] =
                        κασσιτερώδες οξύ)

   Σε υδατικό διάλυμα λοιπόν έχουμε τις
   εξής δράσεις :

   (σαν αργιλικό οξύ) 3H^+ + AlO[3]^3- ⇄ Al(OH)[3] ⇄ Al^3+
         + 3OH^- (σαν υδροξείδιο του αργιλίου)
    (σαν ψευδαργυρικό οξύ) 2H^+ + ZnO[2]^2- ⇄ Zn(OH)[2]
             ⇄ Zn^2+ + 2OH^- (σαν υδροξείδιο του
                            ψευδαργύρου)
    (σαν κασσιτερώδες οξύ) 2H^+ + SnO[2]^2- ⇄ Sn(OH)[2]
             ⇄ Sn^2+ + 2OH^- (σαν υδροξείδιο του
                             κασσιτέρου)
    (σαν μολυβδώδες οξύ) 2H^+ + PbO[2]^2- ⇄ Pb(OH)[2] ⇄
      Pb^2+ + 2OH^- (σαν υδροξείδιο του μολύβδου)

[Επεξεργασία] Εξήγηση της επαμφοτερίζουσας
συμπεριφοράς

   Ένα οξείδιο του γενικού τύπου ΣΟ ^[3], όταν
   διαλυθεί στο νερό δίνει την ένωση
   Σ(ΟΗ)[2] : ΣΟ + Η[2]Ο ⟶ Σ(ΟΗ)[2]. Όταν το
   στοιχείο Σ είναι πολύ ηλεκτροθετικό,
   τότε το ηλεκτρονικό νέφος είναι
   μετατοπισμένο προς το υδρογόνο και ο
   δεσμός Ο-Η είναι ενισχυμένος, ενώ ο
   δεσμός Σ-Ο είναι εξασθενημένος. Έτσι στο
   νερό η ένωση, διίσταται κατά το σχήμα :
   Σ(ΟΗ)[2] ⟶ Σ^2+ + 2ΟΗ^- και παρουσιάζει σαφώς
   βασικό χαρακτήρα.
   Όταν όμως το στοιχείο Σ είναι
   ηλεκτραρνητικό, συμβαίνει το αντίθετο
   δηλ. το Σ έλκει προς τη μεριά του το νέφος
   ηλεκτρονίων, ο δεσμός Σ-Ο ενισχύεται και
   ο δεσμός Ο-Η αποδυναμώνεται οπότε
   έχουμε : Σ(ΟΗ)[2] ⟶ ΣΟ[2]^2- + 2Η^+, δηλ. το Η
   αποδίδεται ως πρωτόνιο οπότε η ένωση
   έχει σαφώς όξινο χαρακτήρα.
   Όταν οι δεσμοί Σ-Ο και Ο-Η είναι εξίσου
   ισχυροί δηλ. το Σ έχει ενδιάμεση τιμή
   ηλεκτραρνητικότητας, ^[4] τότε το οξείδιο
   ΣΟ σε όξινο περιβάλλον δίνει βάση ^[5] και
   σε βασικό περιβάλλον δίνει οξύ.^[6]

[Επεξεργασία] Αμφιπρωτικά μόρια

   Ένα αμφιπρωτικό μόριο ή ιόν μπορεί να
   συμπεριφερθεί και ως δότης (δηλ. ως οξύ)
   και ως δέκτης (δηλ. ως βάση) ενός
   πρωτονίου, σύμφωνα με τους ορισμός των
   Brønsted και Lowry για τα οξέα και τις βάσεις.
   Το νερό, τα αμινοξέα, το όξινο ανθρακικό
   ανιόν, το όξινο θειικό ανιόν κ.λ.π. είναι
   μερικά από τα πιό συνηθισμένα
   παραδείγματα αμφιπρωτικών μορίων ή
   ιόντων. Εφόσον οι αμφιπρωτικές ουσίες
   δρουν και ως οξέα, περιέχουν όλες άτομο
   υδρογόνου. Παραδείγματα :

     * Το νερό όταν αντιδρά με υδροχλωρικό
       οξύ, δρα ως βάση : H[2]O + HCl ⟶ H[3]O^+ + Cl^-, ενώ
       όταν αντιδρά με την αμμωνία, δρα ως
       οξύ : H[2]Ο + ΝH[3] ⇄ NH[4]^+ + OH^-

     * Το όξινο ανθρακικό ιόν (HCO[3]^-)
       δημιουργείται όταν διαλυθεί στο νερό
       ένα άλας που το περιέχει π.χ. το όξινο
       ανθρακικό νάτριο : NaHCO[3] ⟶ Na^+ + HCO[3]^-. Το
       ανιόν μπορεί να δράσει και ως οξύ :
       HCO[3]^- + H[2]O ⇄ H[2]CO[3] + OH^- αλλά και ως βάση :
       HCO[3]^- + H[2]O ⇄ CO[3]^2- + H[3]O^+.

  [Επεξεργασία] Σημειώσεις

    1. ↑ Στην ελληνική βιβλιογραφία οι
       επαμφοτερίζουσες ουσίες λέγονται και
       αμφολύτες ή και αμφιπρωτικές ενώσεις
       παρόλο το γεγονός ότι στους επίσημους
       ορισμούς της IUPAC παρατηρούνται
       κάποιες διαφορές :
       Αμφιπρωτικοί διαλύτες
       Αμφολύτες
       Επαμφοτερίζουσες ενώσεις
    2. ↑ Μπορεί να γίνει και η αντίδραση :
       Al[2]O[3] + 6KOH ⟶ 2K[3]AlO[3] + 3H[2]O (όπου K[2]AlO[3] =
       αργιλικό κάλιο)
    3. ↑ Σ = χημικό στοιχείο, Ο = οξυγόνο
    4. ↑ Η σειρά ηλεκτραρνητικότητας για
       μερικά στοιχεία είναι :
       F>O>Cl>N>Br>I>S>C>P>>H>Si>Al>Μέταλλα
    5. ↑ Al[2]O[3] + H[2]O ⟶ Al(OH)[3]
    6. ↑ Al[2]O3 + H[2]O ⟶ H[3]AlO[3

                      ][Επεξεργασία] Πηγές

    1. Morrison R. T., Boyd R. N. "Οργανική Χημεία" Τόμοι
       1ος,2ος,3ος,
       Μετάφραση:Σακαρέλλος-Πηλίδης-Γεροθανάσης,
       Ιωάννινα 1991.
    2. Μανουσάκης Γ.Ε. "Γενική και Ανόργανη
       Χημεία", Τόμοι 1ος και 2ος, Θεσσαλονίκη
       1981.
    3. Μανωλκίδης Κ., Μπέζας Κ. "Στοιχεία
       Ανόργανης Χημείας", Έκδοση 14η, Αθήνα
       1984.
    4. Μανωλκίδης Κ., Μπέζας Κ. "Χημικές
       Αντιδράσεις", Αθήνα 1976.
    5. Γιαννακουδάκης Δ. Α. "Φυσική Χημεία
       Ομογενών και Ετερογενών Συστημάτων",
       Θεσσαλονίκη 1986.

   Ανακτήθηκε από
   "http://el.wikipedia.org/wiki/%CE%95%CF%80%CE%B1%CE%BC%CF%86%CE%BF%CF%84%CE%B5%CF%81%CE%AF%CE%B6%CE%BF%CF%85%CF%83%CE%B1_%CF%87%CE%B7%CE%BC%CE%B9%CE%BA%CE%AE_%CE%AD%CE%BD%CF%89%CF%83%CE%B7"
   Κατηγορία: Χημικές ουσίες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 20:15, 14 Μαρτίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
