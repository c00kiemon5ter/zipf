   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Φακή

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                                    Φακή
        Φακές, 3 διαφορετικές ποικιλίες
           Φακές, 3 διαφορετικές ποικιλίες
                  Συστηματική ταξινόμηση
        Βασίλειο:       Φυτά (Plantae)
        Συνομοταξία: Αγγειόσπερμα (Magnoliophyta)
        Ομοταξία:       Δικοτυλήδονα (Magnoliopsida)
        Τάξη:               Κυαμώδη (Fabales)
        Οικογένεια:   Κυαμοειδή (Fabaceae)
        Γένος:             Lens
        Είδος:             L. culinaris
                                 Διώνυμο
        Lens culinaris
        Medikus

   [IMG]
   [IMG]
   Φακή

   Η φακή είναι αγγειόσπερμο, δικότυλο
   φυτό, που ανήκει στην οικογένεια των
   Κυαμοειδών και στην τάξη των Κυαμωδών.
   Καλλιεργείται δε για το μικρό ομώνυμο
   εδώδιμο σπόρο του, που είναι ένα από τα
   σημαντικότερα όσπρια.

   Είναι ένα από τα πρώτα φυτά που ξεκίνησε
   να καλλιεργεί συστηματικά ο άνθρωπος.

   Η φακή είναι ψυχανθές φυτό σε ό,τι αφορά
   την οικογένεια και ποώδες, ετήσιο και
   δικοτυλήδονο. Υπάγεται στην τάξη των
   Χεδρωπών. Υπάρχουν διάφορες ποικιλίες
   με διαφορετικού μεγέθους και χρώματος
   σπέρματα, όπως ξανθά, πράσινα και
   καστανά. Οι καρποί της κυκλοφορούν στο
   εμπόριο ως ξερά όσπρια. Καλλιεργείται
   από τα αρχαιότατα χρόνια (γύρω στο 2.000
   π.Χ.).Η καλλιέργεια της φακής ήταν γνωστή
   στην αρχαία Αίγυπτο, ενώ Εβραίοι,
   Έλληνες και Ρωμαίοι την καλλιεργούσαν
   και την κατανάλωναν.

   Στην Ελλάδα η φακή καλλιεργείται ευρέως
   σχεδόν σε όλα τα διαμερίσματα της χώρας
   αφού προσαρμόζεται σε πολλούς
   κλιματικούς τύπους. Τα σπόρια της είναι
   όσπριο με μεγάλη θρεπτική αξία πλούσια
   σε σίδηρο, φώσφορο, υδατάνθρακες,
   πρωτεΐνες και βιταμίνες Β. Τρώγονται
   κυρίως βραστές σαν σούπα η οποία
   ονομάζεται φακές, χρησιμοποιούνται σε
   διάφορες σαλάτες και σε πιάτα κρεατικών
   σαν γαρνιτούρα. Σε ζωοτροφές
   χρησιμοποιούνται οι βλαστοί, τα φύλλα
   και οι καρποί μετά από την συγκομιδή των
   σπόρων.

   Πίνακας περιεχομένων

     * 1 Περιγραφή
     * 2 Ασθένειες
     * 3 Θρεπτική αξία
     * 4 Ποικιλίες
     * 5 Παγκόσμια παραγωγή
     * 6 Εκφράσεις
     * 7 Βιβλιογραφία

[Επεξεργασία] Περιγραφή

   Ο βλαστός της διακλαδώνεται και φτάνει
   σε ύψος το μισό μέτρο. Τα κλαδιά του
   είναι αναρριχώμενα και μακριά και τα
   φύλλα του σύνθετα που εναλλάσσονται.
   Καθένα από τα φύλλα της φακής
   αποτελείται από 6 ζεύγη μακριών
   φυλλαρίων που καταλήγουν σε αγκάθι. Το
   μήκος των φυλλαρίων αυτών ξεπερνά τα 10
   εκατοστά. Ο καρπός της ή λοβός είναι
   μικρός, δεν ξεπερνά τα 3 εκατοστά και
   είναι πλατύς φέρει δε 2-3 μικρούς σπόρους
   τις γνωστές φακές του εμπορίου. Οι φακές
   έχουν διάμετρο 3-10 χιλιοστά.
   Καλλιεργούνται με λιπάσματα φωσφόρου
   και καλίου σε χωράφια που είναι πλούσια
   σε ασβέστιο. Η σπορά λαμβάνει χώρα τους
   φθινοπωρινούς μήνες ή την άνοιξη, αν οι
   φθινοπωρινοί μήνες χαρακτηρίζονται από
   πολύ χαμηλές θερμοκρασίες. Η συγκομιδή
   των φυτών γίνεται το καλοκαίρι και
   έπειτα συντελείται η ξήρανσή τους στον
   ήλιο και το αλώνισμα, ώστε να δώσουν
   σπέρματα. Αξίζει να σημειωθεί ότι τα
   δεύτερης διαλογής σπέρματα
   χρησιμοποιούνται για ζωοτροφές.

[Επεξεργασία] Ασθένειες

   Η φακή προσβάλλεται πολύ από έντομα,
   όπως ο βρούχος. Αυτό συμβαίνει κυρίως
   κατά την αποθήκευσή της. Για το λόγο αυτό
   απαιτείται να γίνει καλή απολύμανση των
   αποθηκών προτού αποθηκευτούν τα
   σπέρματα του φυτού.

[Επεξεργασία] Θρεπτική αξία

   [IMG]
   [IMG]
   Ένα πιάτο φακές σε σούπα.

   Οι φακές πωλούνται ως ξερά όσπρια, σε
   σακουλάκια . Τρώγονται μαγειρεμένες και
   γίνονται σούπα. Μαγειρεύονται με την
   προσθήκη κρεμμυδιού, σκόρδου και
   μυρωδικών. Περιέχουν πολλές θρεπτικές
   ουσίες και κυρίως σίδηρο. Δεν πρέπει
   όμως να γίνεται κατάχρησή τους, επειδή
   προκαλούν βλάβες στους οφθαλμούς.

[Επεξεργασία] Ποικιλίες

   Υπάρχουν πολλές ποικιλίες που διαφέρουν
   στο μέγεθος του φυτού ,στο χρώμα των
   φύλλων, στο σχήμα και το χρώμα των σπόρων
   και των ανθών. Οι φακές χωρίζονται σε δύο
   μεγάλες κατηγορίες ποικιλιών. Τις
   μεγαλόσπερμες, με τα μεγαλύτερα
   πλακουτσωτά σπόρια που φτάνουν σε
   διάμετρο τα 10 χιλιοστά και τις
   μικρόσπερμες των οποίων τα σπόρια
   φτάνουν τα 6 χιλιοστά.

   Είναι ανθεκτικό φυτό και αντέχει στην
   ξηρασία, στη ζέστη και το κρύο μέχρι και
   15 βαθμούς υπό το μηδέν. Στην Ελλάδα
   φυτεύεται στα μέσα Νοεμβρίου και ο
   πολλαπλασιασμός της γίνεται με σπορά.
   Δύο είναι οι πιο σημαντικές Ελληνικές
   ποικιλίες:

   1.-Πελασγία. Ποικιλία χαμηλών φυτών
   ,ξεκίνησε να καλλιεργείται δοκιμαστικά
   στο νομό Ρεθύμνου και έφερε
   ικανοποιητικές αποδόσεις. Σχετικά
   πρώιμη ποικιλία προσαρμόζεται εύκολα
   και είναι ανθεκτική στο ψύχος.

   2.-Αράχωβα. Ποικιλία μικρών φυτών με
   λεπτά μικρά μυτερά φύλλα. Τα σπόρια της
   είναι στρογγυλά και έχουν χρώμα
   κιτρινωπό. Έχει ικανοποιητικές
   αποδόσεις που φτάνουν και τα 250 κιλά σε
   κάθε στρέμμα. Σπέρνεται τους
   φθινοπωρινούς μήνες.

[Επεξεργασία] Παγκόσμια παραγωγή

   Η Ινδία είναι πρώτη στον κόσμο σε
   παραγωγή φακής. Ακολουθούν ο Καναδάς, η
   Αυστραλία, το Νεπάλ και η Τουρκία.

[Επεξεργασία] Εκφράσεις

     * Η φράση ἀντί πινακίου φακῆς
       αναφέρεται στη βιβλική αφήγηση
       (Παλαιά Διαθήκη, Γέννεσις 25) κατά την
       οποία ο Ιακώβ αγόρασε τα πρωτοτόκια
       από τον μεγαλύτερο αδελφό του, τον
       Ησαύ, για ένα πιάτο φακές και
       χρησιμοποιείται σήμερα για να
       υποδείξει την αγορά ενός αγαθού σε
       πραγματικά εξευτελιστική τιμή.

[Επεξεργασία] Βιβλιογραφία

     * Συλλογικό έργο, Νέα Εγκυκλοπαίδεια,
       εκδ. Μαλλιάρης-Παιδεία, 2006, τ. 26, σελ. 172.

   Ανακτήθηκε από
   "http://el.wikipedia.org/wiki/%CE%A6%CE%B1%CE%BA%CE%AE"
   Κατηγορίες: Όσπρια | Κυαμοειδή

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Aragonés
     * العربية
     * Български
     * বাংলা
     * Català
     * Česky
     * Чӑвашла
     * Dansk
     * Deutsch
     * English
     * Esperanto
     * Español
     * Euskara
     * فارسی
     * Suomi
     * Français
     * Galego
     * ગુજરાતી
     * עברית
     * हिन्दी
     * Hornjoserbsce
     * Magyar
     * Italiano
     * 日本語
     * ಕನ್ನಡ
     * Kurdî
     * Latina
     * Lietuvių
     * Nāhuatl
     * Nederlands
     * ‪Norsk (bokmål)‬
     * Polski
     * Português
     * Runa Simi
     * Română
     * Русский
     * Simple English
     * Slovenščina
     * Српски / Srpski
     * Svenska
     * தமிழ்
     * Türkçe
     * Українська
     * ייִדיש
     * 中文

     * Τελευταία τροποποίηση 20:56, 26
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
