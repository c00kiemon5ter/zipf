   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Τεν Φλωριάς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Καμίγ Φλαμμαριόν έργο του Τεν Φλωριά
   [IMG]
   [IMG]
   Τεν Φλωριά: «Τοπίο». (Συλλογή Γιώργου
   Κάρτερ)

   O Τεν Φλωριάς (1897 - 1969) ήταν Έλληνας
   ζωγράφος που γεννήθηκε στους
   Καστελλάνους της Κέρκυρας. Αρχικά
   σπούδασε στην ιστορική Καλλιτεχνική
   Σχολή της γενέτειράς του, έχοντας
   δασκάλους τον Γεώργιο Σαμαρτζή και τον
   Στέφανο Τριβόλη. Την εποχή που ο
   Κωνσταντίνος Παρθένης έμεινε στην
   Κέρκυρα, ο Φλωριάς πήρε μαθήματα απ’
   αυτόν, όπως και η Αγλαΐα Παπά.

   Από το 1918 (ή το 1920), που θα εγκατασταθεί
   στη Γαλλία, ως το 1936, που θα επιστρέψει
   στο νησί του, τα έργα του φιλοξενούνται
   συχνά στις μεγάλες αίθουσες του
   Παρισιού, όπως, π.χ., το 1924 στο Salon des
   Independants και το 1929 στο Salon d´ Automne. Στο
   Παρίσι συνδέθηκε στενά με τον Δημήτρη
   Γαλάνη. στο ατελιέ του οποίου γνώρισε
   διάσημους καλλιτέχνες, τον Πικασό, τον
   Ανρί Ματίς, τον Ντεραίν, τον Μπονάρ.

   Στη Γαλλία, στους κύκλους του Μονπαρνάς
   και της Μονμάρτρης, διαμόρφωσε τη
   ζωγραφική εκφραστική του και το
   προσωπικό του ύφος. Ο ιστορικός της
   νεοελληνικής τέχνης, Φώτος Γιοφύλλης,
   λέει ότι ο Φλωριάς «δεν ακολουθεί πιστά
   τα χρώματα της φύσης και ξαναπλάθει το
   κάθε θέμα με δικές του, ατομικές
   χρωματικές αρμονίες». Το 1937 ο Φλωριάς θα
   ξαναβρεθεί στο Παρίσι, για να δεχτεί με
   τον Γαλάνη το Α΄βραβείο και το Χρυσό
   Μετάλλιο της Διεθνούς Έκθεσης, που
   οργάνωσε εκεί το Πανεπιστήμιο.

   Το 1958 ανέλαβε τη ζωγραφική διακόσμηση
   της Αίθουσας Τελετών της Σχολής Πολέμου
   στη Θεσσαλονίκη• ένα έργο που εκτέλεσε
   με έμπνευση και ευρηματικότητα. Άλλα
   έργα του υπάρχουν στην Εθνική
   Πινακοθήκη της Γαλλίας, στην Εθνική
   Πινακοθήκη του Βελιγραδίου, στη
   Δημοτική Πινακοθήκη της Κέρκυρας, στην
   Αναγνωστική Εταιρία και σε πολλές
   ιδιωτικές συλλογές. Η «Κερκυραϊκή
   Πινακοθήκη», το 2009, παρουσίασε μιαν
   αναδρομική έκθεση έργων του, που
   ανανέωσε το ενδιαφέρον του κοινού για
   την τέχνη αυτού του δημιουργού.

   Ο Τεν Φλωριάς πέθανε στην Κέρκυρα το 1969.

[Επεξεργασία] Πηγές

     * Φώτου Γιοφύλλη: «Ιστορία της
       νεοελληνικής τέχνης», εκδ. Το Ελληνικό
       Βιβλίο, 1963.
     * Τώνη Σπητέρη: «3 αιώνες νεοελληνικής
       τέχνης», εκδ. Πάπυρος, 1979.
     * Α. Χ. Χρήστου: «Κερκυραίοι ζωγράφοι του
       19ου και 20ού αιώνα», εκδ. Δημοτικής
       Πινακοθήκης Δήμου Κερκυραίων.
     * Νίκου Βουτηρά: «20ός αιώνας: η
       ζωγραφική στην Κέρκυρα», εφημ. Η
       Κέρκυρα Σήμερα, 11.9.2008 και 24.9.2008.

   Ανακτήθηκε από
   "http://el.wikipedia.org/wiki/%CE%A4%CE%B5%CE%BD_%CE%A6%CE%BB%CF%89%CF%81%CE%B9%CE%AC%CF%82"
   Κατηγορίες: Έλληνες ζωγράφοι | Γεννήσεις
   το 1897 | Θάνατοι το 1969

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 20:34, 24 Μαΐου 2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
