   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Natura 2000

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   Λογότυπο Φύση 2000

   Το Natura 2000 (Φύση 2000) είναι ένα
   πανευρωπαϊκό δίκτυο προστασίας των
   ειδών και των ενδιαιτημάτων τους. Το
   δίκτυο Natura 2000 αποτελεί ένα από τα πιο
   φιλόδοξα ευρωπαϊκά προγράμματα για την
   προστασία της φύσης και ακρογωνιαίο
   λίθο της πολιτικής της Ε.Ε. για τη
   διατήρηση της φύσης. Ιδρύθηκε τον Μάιο
   του 1992 με την υιοθέτηση της οδηγίας των
   οικοτόπων η οποία συμπληρώνει την
   οδηγία για τα πουλιά (79/409/ΕΟΚ) και από
   κοινού αποτελούν την νομική βάση του
   δικτύου.

   Η Οδηγία για την προστασία των άγριων
   πτηνών απαιτούσε την δημιουργία Ειδικών
   Ζωνών Προστασίας (Special Protection Areas - SPA) της
   ορνιθοπανίδας. Η Οδηγία των Οικοτόπων
   παρομοίως απαιτούσε τη δημιουργία
   Ειδικών Ζωνών Προστασίας (Special Areas of
   Conservation - SAC) για τα υπόλοιπα είδη και το
   περιβάλλον. Από κοινού αυτές οι ζώνες
   δημιουργούν τις περιοχές του δικτύου
   Φύση 2000.

   Κάθε χώρα μέλος της Ευρωπαϊκής Ένωσης
   οφείλει να καταρτίσει μία λίστα με τις
   καλύτερες περιοχές οι οποίες περιέχουν
   είδη που περιλαμβάνονται στις δύο
   οδηγίες. Έπειτα η λίστα πρέπει να
   υποβληθεί στην Ευρωπαϊκή Επιτροπή και η
   οποία, μετά από τον έλεγχο και την
   διαδικασία επιλογής σε ευρωπαϊκό
   επίπεδο, θα ενταχθεί στο δίκτυο.

   Το δίκτυο Natura 2000 προστατεύει το 18% του
   εδάφους στις 15 χώρες που αποτελούσαν την
   Ευρωπαϊκή Ένωση πριν την είσοδο των νέων
   χωρών μελών του 2004, ενώ διαπραγματεύεται
   τον αριθμό και το μέγεθος των
   προστατευμένων ζωνών για κάθε μία από
   τις δέκα νέες χώρες.

   Πίνακας περιεχομένων

     * 1 Αντικείμενο ρύθμισης
     * 2 Βιβλιογραφία
     * 3 Εξωτερικοί σύνδεσμοι
     * 4 Δείτε επίσης

[Επεξεργασία] Αντικείμενο ρύθμισης

   [IMG]
   [IMG]
   Η λίμνη Βόλβη (φωτογραφία) αποτελεί μαζί
   με τη γειτονική λίμνη Κορώνεια περιοχή
   Natura 2000, υγρότοπο διεθνούς σημασίας (Ramsar)
   και εθνικό πάρκο

   Το δίκτυο Natura 2000 αποτελεί ένα από τα πιο
   φιλόδοξα ευρωπαϊκά προγράμματα για την
   προστασία της φύσης. Η δημιουργία του
   είναι αποτέλεσμα πολύχρονων
   προσπαθειών των κυβερνήσεων των κρατών
   μελών, των περιβαλλοντικών οργανώσεων
   και των πολιτών. Στηρίζεται στις
   κοινοτικές οδηγίες για τους οικοτόπους
   (92/43/ΕΟΚ) και για τα πουλιά (79/409/ΕΟΚ). Η
   οδηγία του 1992 για τους οικοτόπους
   επιβάλλει σε κάθε χώρα της Ε.Ε. να
   ξεχωρίσει τις γεωγραφικές εκείνες
   περιοχές, που η σπουδαιότητα της
   οικολογικής τους ταυτότητας τις καθιστά
   τόπους ευρωπαϊκής σημασίας. Επιπλέον,
   ζητά από τα κράτη-μέλη να καταρτίσουν
   διαχειριστικά σχέδια για τις
   συγκεκριμένες περιοχές. Τα σχέδια αυτά
   πρέπει να συνδυάζουν αρμονικά τη
   διατήρηση της άγριας πανίδας και
   χλωρίδας με τις οικονομικές και
   κοινωνικές δραστηριότητες και να είναι
   ενταγμένα σε στρατηγική βιώσιμης
   ανάπτυξης. Οι τοποθεσίες αυτές
   σχηματίζουν το δίκτυο Natura 2000,
   ακρογωνιαίο λίθο της πολιτικής της Ε.Ε.
   για τη διατήρηση της φύσης.

   Η Ελλάδα έχει προτείνει για ένταξη
   περίπου το 19% της χώρας ^[1]. Θα πρέπει να
   σημειωθεί ότι δεν υπάρχει ενιαίος
   κατάλογος δράσεων που απαγορεύονται για
   τις περιοχές ΦΥΣΗ. Όλα εξαρτώνται από
   τις συγκεκριμένες μελέτες που θα
   ορίσουν τις ανάγκες της κάθε περιοχής
   και τις προϋποθέσεις για την προστασία
   της. Το δίκτυο όμως προωθεί και ένα
   διαφορετικό μοντέλο ανάπτυξης που
   εξασφαλίζει τη συνύπαρξη ανθρώπου και
   φύσης.

   Το δίκτυο, που είχε ως ορίζοντα
   ολοκλήρωσης το 2004, περιλαμβάνει ήδη
   σχεδόν 15.000 τοποθεσίες, συνολικής
   έκτασης 420.000 τετραγωνικών χιλιομέτρων,
   που αντιστοιχούν περίπου στο 15% του
   εδάφους της Ε.Ε.

   Πάντως, θα πρέπει να γίνει σαφές ότι οι
   περιοχές του Natura 2000 δεν προορίζονται
   αποκλειστικά και μόνο για φυσικά πάρκα,
   στα οποία απαγορεύεται κάθε ανθρώπινη
   δραστηριότητα: η Ευρωπαϊκή Ένωση θεωρεί
   ότι το δίκτυο δύναται να συνυπάρξει με
   την οικονομική πρόοδο.

   Κατά συνέπεια, δραστηριότητες όπως η
   γεωργία, η θήρα ή ο τουρισμός, μπορούν να
   πραγματοποιούνται εντός των ορίων του
   Natura, αλλά στο μέτρο που δεν θίγουν τις
   ανάγκες διατήρησης της φύσης. Περαιτέρω,
   το πρόγραμμα δεν έχει σχεδιαστεί με
   τρόπο που να θέτει σε κίνδυνο θέσεις
   εργασίας ή το επίπεδο ζωής στις τοπικές
   κοινωνίες.

   Εξάλλου, η Ε.Ε. συγχρηματοδοτεί, κυρίως
   μέσω του προγράμματος LIFE-Φύση, μέτρα για
   τη συγκρότηση του δικτύου. Ήδη, έχουν
   διατεθεί πάνω από 415 εκατ. ευρώ για
   περισσότερα από 300 έργα στο σύνολο της
   Ευρώπης.

   Παράλληλα, οι εθνικές αρχές έχουν
   διαβιβάσει αξιόλογα στοιχεία για κάθε
   περιοχή του Natura στις αρμόδιες
   κοινοτικές υπηρεσίες. Ως αποτέλεσμα, η
   Ε.Ε. έχει σήμερα στη διάθεσή της πάνω από
   9.000 χάρτες και 220 δέσμες ψηφιακών
   δεδομένων. Με βάση αυτά τα στοιχεία και
   με τη βοήθεια του Κοινού Κέντρου Ερευνών
   της Ευρωπαϊκής Ένωσης, η Κομισιόν έχει
   ξεκινήσει τη δημιουργία ενός συστήματος
   γεωγραφικών πληροφοριών (GIS), το οποίο θα
   παρέχει στους ενδιαφερόμενους
   διαλογική ενημέρωση, σχετικά με την κάθε
   περιοχή του δικτύου στην Ευρώπη.

   Στο μεταξύ, η Ευρωπαϊκή Τράπεζα
   Επενδύσεων (ΕΤΕπ) χρηματοδοτεί έργα για
   την προστασία του περιβάλλοντος με
   μακροπρόθεσμα δάνεια, που καλύπτουν έως
   και το 50% του συνολικού κόστους των
   επενδύσεων (π.χ. για έργα διαχείρισης
   υδάτων, επεξεργασίας αποβλήτων και
   ανάπλασης αστικών περιοχών). Η ΕΤΕπ
   χορηγεί επίσης δάνεια για έργα σε
   γειτονικές χώρες της Μεσογείου και της
   Κεντρικής και Ανατολικής Ευρώπης.

   Βάσει του LIFE, η Ένωση συγχρηματοδοτεί
   έργα για την προστασία του
   περιβάλλοντος σε όλα τα κράτη-μέλη.
   Σχεδόν ο μισός προϋπολογισμός του
   προγράμματος για την περίοδο 2000-2004, που
   ανήλθε σε 640 εκατ. ευρώ, διατίθεται για
   την προστασία της φύσης, ενώ δικαίωμα
   συμμετοχής έχουν και οι υποψήφιες προς
   ένταξη χώρες.

   Το LIFE-Natura έχει ήδη χρηματοδοτήσει
   εκατοντάδες έργων σε ολόκληρη την
   Ευρωπαϊκή Ένωση. Ενδεικτικά μπορούν να
   αναφερθούν το πρόγραμμα για τους λύκους
   στην Ελλάδα, το έργο αποκατάστασης της
   βιοποικιλότητας στη Σουηδία και η
   αναγέννηση της βρετανικής δρυός^[2] .

   Παράλληλα με τον περιορισμό του
   εμπορίου με απειλούμενα είδη, η οδηγία
   προστασίας των πουλιών και η οδηγία για
   τη διατήρηση των φυσικών οικοτόπων και
   της άγριας πανίδας και χλωρίδας,
   βρίσκονται όπως αναφέρθηκε στο κέντρο
   του κοινοτικού δικαίου προστασίας της
   φύσης και των ειδών. Η τελευταία οδηγία
   είναι εκείνη που προβλέπει την ίδρυση
   ενός ευρωπαϊκού δικτύου βιοτόπων με την
   ένδειξη «Natura 2000», στο οποίο εντάσσονται
   και οι περιοχές που περιλαμβάνονται
   στην οδηγία προστασίας των πουλιών. Η
   Natura 2000 στηρίζεται στη διαπίστωση ότι η
   προστασία των βιοτόπων αποτελεί τη βάση
   για μια επιτυχή προστασία των ειδών. Οι
   δύο οδηγίες παρότι διατηρούν τη νομική
   αυτοτέλειά τους είναι στην ουσία
   αλληλένδετες, ενώ σε πολλά σημεία
   επικαλύπτονται με την οδηγία των
   οικοτόπων να αναθεωρεί την οδηγία για τα
   άγρια πτηνά σε κάποια σημεία της,
   αποτελώντας έτσι ένα συνεκτικό σύνολο.
   Σύμφωνα με την άποψη του γενικού
   εισαγγελέα στην υπόθεση «Lappel Bank», «ο
   στενός σύνδεσμος των δύο αυτών οδηγιών
   προκύπτει σαφώς από το προοίμιο της
   οδηγίας περί των οικοτόπων, και
   συγκεκριμένα από την έβδομη και δέκατη
   πέμπτη αιτιολογική σκέψη, καθώς και από
   τα άρθρα 3 παρ. 1 και 7 της οδηγίας αυτής»
   ^[3].

[Επεξεργασία] Βιβλιογραφία

    1. ↑ WWF Ελλάς, «Προστατευόμενες Περιοχές:
       ένας χρόνος φαγούρα…» Το Πάντα,
       Διμηνιαία Έκδοση του WWF Ελλάς
       Νοέμβριος-Δεκέμβριος 2004.Τεύχος 52
    2. ↑ European Commission, «Life – III, The financial instrument for
       the Environment»
    3. ↑ άρθρο του Θεόδωρου Κατσουφρου
       «Δικονομικές πτυχές του
       «νομολογιακού» κοινοτικού κεκτημένου
       σε θέματα προστασίας των υγροτόπων»
       όπως δημοσιεύεται στην ηλεκτρονική
       έκδοση του περιοδικού «Νόμος και
       Φύση»

[Επεξεργασία] Εξωτερικοί σύνδεσμοι

     * Natura 2000 - Η επίσημη ιστοσελίδα του
       προγράμματος Natura 2000 (Αγγλικά)
     * Υπουργείο τουρισμού, κατάλογος
       περιοχών Natura στην Ελλάδα
     * Το πρόγραμμα Natura 2000 στην επίσημη
       ιστοσελίδα του Υπουργείου
       Περιβάλλοντος, Χωροταξίας και
       Δημοσίων Έργων
     * Λίστα με τις προστατευόμενες περιοχές
       στην Ελλάδα
     * Σελίδα σχετική με το περιβάλλον στην
       επίσημη ιστοσελίδα της Ευρωπαϊκής
       Ένωσης (Αγγλικά)
     * Χάρτης με τις προστατευόμενες
       περιοχές Natura της οδηγίας 92/43 (SCI)
     * Χάρτης με υπόβαθρα δορυφορικές
       εικόνες του Google για τις περιοχές για
       τα πουλιά της οδηγιας 79/409 (SPA)

[Επεξεργασία] Δείτε επίσης

     * Σύμβαση Ραμσάρ
     * Οδηγία των Οικοτόπων (92/43/ΕΟΚ)
     * Οδηγία για τα πουλιά (79/409/ΕΟΚ)

   Ανακτήθηκε από "http://el.wikipedia.org/wiki/Natura_2000"
   Κατηγορίες: Προστατευόμενες φυσικές
   περιοχές | Δίκαιο περιβάλλοντος |
   Περιβάλλον | Οικολογία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πρόσφατες αλλαγές
     * Αγορά
     * Πύλη Κοινότητας
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Català
     * Česky
     * Dansk
     * Deutsch
     * English
     * Español
     * Eesti
     * Euskara
     * Suomi
     * Français
     * Galego
     * Magyar
     * Italiano
     * Lëtzebuergesch
     * Lietuvių
     * Nederlands
     * Polski
     * Português
     * Slovenčina
     * Slovenščina
     * Svenska
     * Türkçe

     * Τελευταία τροποποίηση 07:18, 19 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
