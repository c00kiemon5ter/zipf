   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Γεγονότα Ιουλίου 2010

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Γεγονότα που συνέβησαν το μήνα Ιούλιο του έτους 2010, συνοδευόμενα από την
   πηγή μέσω της οποίας μεταδόθηκαν.

   Πίνακας περιεχομένων

     • 1 1η Ιουλίου
     • 2 2 Ιουλίου
     • 3 3 Ιουλίου
     • 4 4 Ιουλίου
     • 5 5 Ιουλίου
     • 6 6 Ιουλίου
     • 7 7 Ιουλίου
     • 8 8 Ιουλίου
     • 9 9 Ιουλίου
     • 10 10 Ιουλίου
     • 11 11 Ιουλίου
     • 12 12 Ιουλίου
     • 13 13 Ιουλίου
     • 14 14 Ιουλίου
     • 15 15 Ιουλίου
     • 16 16 Ιουλίου
     • 17 17 Ιουλίου
     • 18 18 Ιουλίου
     • 19 19 Ιουλίου
     • 20 20 Ιουλίου
     • 21 21 Ιουλίου
     • 22 22 Ιουλίου
     • 23 23 Ιουλίου
     • 24 24 Ιουλίου
     • 25 25 Ιουλίου
     • 26 26 Ιουλίου
     • 27 27 Ιουλίου
     • 28 28 Ιουλίου
     • 29 29 Ιουλίου
     • 30 30 Ιουλίου
     • 31 31 Ιουλίου

[Επεξεργασία] 1η Ιουλίου

     • Το Βέλγιο αναλαμβάνει για 6 μήνες την εναλλασσόμενη προεδρία στην ΕΕ.
       (Ελευθεροτυπία)
     • Τίθεται σε ισχύ η Κοινή Αγορά της Ανατολικής Αφρικής. Με βάση αυτήν,
       επιτρέπεται η ελεύθερη διακίνηση αγαθών ανάμεσα στα κράτη μέλη της
       Κοινότητας Κρατών της Ανατολικής Αφρικής. (Καθημερινή)
     • O τυφώνας Άλεξ πλήττει το βορειοανατολικό Μεξικό με απολογισμό
       τουλάχιστον 7 νεκρούς. (Εξπρές)
     • Σε διπλή επίθεση αυτοκτονίας στο Πακιστάν σκοτώνονται 42 άτομα και
       άλλα 175 τραυματίζονται σε μαυσωλείο στη Λαχόρη. (Σημερινή)
     • Καταργείται έπειτα από 109 χρόνια, η υποχρεωτική στρατιωτική θητεία
       στη Σουηδία. Οι ένοπλες δυνάμεις θα γίνουν ως το 2014 πλήρως
       επαγγελματικές. (The Local)
     • Η Φιλανδία γίνεται η πρώτη χώρα παγκοσμίως που θεσμοθετεί ως καθολικό
       δικαίωμα την πρόσβαση στην ευρυζωνικότητα σε λογικές τιμές. (in.gr)
     • Οι βουλευτές στην Κένυα υπερψηφίζουν την αύξηση των μισθών τους κατά
       18% και γίνονται από τους πιο ακριβοπληρωμένους "πατέρες του έθνους"
       στον κόσμο. (BBC)
     • Σύμφωνα με τα τελικά αποτελέσματα από τις προεδρικές εκλογές που
       διεξήχθησαν στις 26 Ιουνίου στη Σομαλιλάνδη, πρόεδρος εκλέγεται ο
       Αχμέτ Μ. Μαχαμούντ Σιλάνγιο επικρατώντας του σημερινού προέδρου,
       Νταχίρ Ριγιάλε Καχίν.(Aljazeera)
     • Ανακαλύφθηκαν απολιθώματα στην Φρανσβίλ της Γκαμπόν, τα οποία
       πιστεύεται ότι αποτελούν ένδειξη ότι οι πολυκύτταροι οργανισμοί
       εμφανίστηκαν στη Γη τουλάχιστον 1,5 δισ. χρόνια νωρίτερα από ότι
       πιστευόταν ως σήμερα. (The Australian)
     • Επιβεβαιώνεται από αστρονόμους ότι φωτογραφήθηκε για πρώτη φορά από
       κοντά ένας εξωηλιακός πλανήτης, ο οποίος βρίσκεται σε τροχιά γύρω από
       τον αστέρα του (1RXS J160929.1−210524). (National Geographic)

[Επεξεργασία] 2 Ιουλίου

     • Ένας διαδηλωτής σκοτώνεται και 11 τραυματίζονται από έκρηξη
       χειροβομβίδας στη Μιτρόβιτσα του Κοσόβου. Για πρόκληση και απόπειρα
       αποσταθεροποίησης κάνει λόγο η Σερβία. (in.gr)
     • Εγκρίνεται από την Κάτω Βουλή της Ρωσίας η πλήρης απαγόρευση οδήγησης
       υπό την επήρεια αλκοόλ. (Ελευθεροτυπία)
     • Ένοχος για διαφθορά κρίνεται ο πρώην επικεφαλής της αστυνομίας της
       Νότιας Αφρικής και πρώην πρόεδρος της Ιντερπόλ Τζάκι Σέλεμπι , καθώς
       δωροδοκήθηκε από έναν έμπορο ναρκωτικών. (Καθημερινή)

[Επεξεργασία] 3 Ιουλίου

     • Από την έκρηξη βυτιοφόρου το οποίο ήταν γεμάτο βενζίνη προκαλείται
       πυρκαγιά, η οποία επεκτείνεται σε ένα ολόκληρο χωριό στο νότιο Κίβου
       στην Λαϊκή Δημοκρατία του Κονγκό. Τουλάχιστον 230 άνθρωποι
       σκοτώνονται, πολλοί από τους οποίους έβλεπαν το Παγκόσμιο Κύπελλο
       ποδοσφαίρου στην τηλεόραση, και άλλοι 214 υφίστανται εγκαύματα. (ΕΡΤ)
     • Υπογράφεται στην Κρακοβία από τους υπουργούς εξωτερικών των ΗΠΑ και
       της Πολωνίας, συμφωνία για την εγκατάσταση αμερικανικών πυραύλων στην
       Πολωνία. (Τα Νέα)
     • Πρόεδρος του Κιργιστάν ορκίζεται επίσημα η Ρόζα Οτουνμπάγεβα και είναι
       η πρώτη γυναίκα στο προεδρικό αξίωμα σε χώρα της Κεντρικής Ασίας.
       (Nooz.gr)
     • Νέος Βασιλιάς του Σιγκάβε στη Φουτούνα στέφεται ο ηλικίας 71 ετών
       Πολικαλέπο Κολιβάι. (RNZI)

[Επεξεργασία] 4 Ιουλίου

     • Διεξάγεται ο δεύτερος γύρος των πρόωρων προεδρικών εκλογών στην
       Πολωνία μεταξύ του Μπρόνισλαβ Κομορόβσκι και του Γιαροσλάβ Καζίνσκι.
       Νικητής αναδεικνύεται ο Κομορόβσκι με 53% έναντι σχεδόν 47% για τον
       Καζίνσκι. (Ριζοσπάστης)
     • Ο Ντέιβιντ Πετρέους αναλαμβάνει επίσημα στην αρχηγία της διεθνούς
       στρατιωτικής δύναμης στο Αφγανιστάν.(CBC)
     • Σε δημοψήφισμα στο γερμανικό κρατίδιο της Βαυαρίας, οι πολίτες
       εγκρίνουν την καθολική απαγόρευση του καπνίσματος σε όλα τα εστιατόρια
       και τις μπιραρίες. (The Sydney Morning Herald)

[Επεξεργασία] 5 Ιουλίου

     • Ο Βρετανός αντιπρόεδρος της κυβέρνησης, Νικ Κλεγκ ανακοινώνει τη
       διεξαγωγή δημοψηφίσματος για την αλλαγή του εκλογικού συστήματος, στις
       5 Μαΐου 2011. (BBC)
     • Από συντριβή εκπαιδευτικού αεροσκάφους τύπου ΑΝ-2 στην πόλη Τούζλα της
       Ρουμανίας, σκοτώνονται 10 άτομα, ενώ 3 ακόμα νοσηλεύονται σε σοβαρή
       κατάσταση. (Πρώτο Θέμα)
     • H Τουρκία απειλεί για πρώτη φορά να διακόψει τις διπλωματικές της
       σχέσεις με το Ισραήλ, αν το δεύτερο δεν ζητήσει συγνώμη για την
       επίθεση εναντίον ακτιβιστών σε στολίσκο που έπλεε με προορισμό τη
       Λωρίδα της Γάζας στις 31 Μαΐου. (Το Βήμα)
     • Στην Ινδία γίνεται πανεθνική απεργία σε ένδειξη διαμαρτυρίας για τις
       μεγάλες αυξήσεις στις τιμές των καυσίμων. (CNN)
     • Ο συγγραφέας Ολουφέμι Τέρι από την Σιέρα Λεόνε κερδίζει το Βραβείο
       Κέιν για την Αφρικανική Λογοτεχνία, το οποίο παρουσιάζεται στο
       Λονδίνο.(National Post)
     • Ιδρύεται στην Ελλάδα το δεξιό, πατριωτικό, φιλοβασιλικό κίνημα Εθνική
       Ελπίδα από τους Ζερμά, Παπαδόπουλο, Λασπιά.

[Επεξεργασία] 6 Ιουλίου

     • Παρατείνεται η κατάσταση εκτάκτου ανάγκης στην Ταϊλάνδη σε αρκετές
       επαρχίες και στην πρωτεύουσα Μπανγκόκ. (Bangkok Post)
     • Οδηγός λεωφορείου στην Αίγυπτο ανοίγει πυρ σε κατάσταση αμόκ και
       σκοτώνει 6 εργάτες και τραυματίζει άλλους 12 οι οποίοι ταξίδευαν στο
       Κάιρο. (Reuters Africa)
     • Ανοίγει για το κοινό το Κέντρο Διασκέδασης Χαν Σατίρι στην Αστανά του
       Καζακστάν , όπου παρουσιάζεται και η μεγαλύτερη σε ύψος τέντα στον
       κόσμο. (BBC News)

[Επεξεργασία] 7 Ιουλίου

     • Καταδικάζεται σε φυλάκιση 7 ετών από δικαστήριο στο Παρίσι ο πρώην
       δικτάτορας του Παναμά, Μανουέλ Αντόνιο Νοριέγκα, για ξέπλυμα βρόμικου
       χρήματος στη Γαλλία. (The Bangkok Post)
     • Η Κούβα ανακοινώνει ότι θα απελευθερώσει 52 πολιτικούς κρατουμένους.
       (Al Jazeera)
     • Σε διπλή βομβιστική επίθεση αυτοκτονίας στη Βαγδάτη με στόχο Σιίτες
       προσκυνητές, σκοτώνονται τουλάχιστον 70 και άλλοι 300 άνθρωποι
       τραυματίζονται. (Τα Νέα)
     • Δημοσιεύεται στο περιοδικό Nature η ανακάλυψη Βρετανών επιστημόνων
       µιας συλλογής µε λίθινα εργαλεία, ένδειξη πως υπήρχε ανθρώπινη
       παρουσία στις ανατολικές ακτές της Αγγλίας πριν από τουλάχιστον
       800.000 χρόνια, δηλαδή νωρίτερα από ότι ως τώρα πιστευόταν. (BBC)

[Επεξεργασία] 8 Ιουλίου

     • Χιλιάδες άτομα στην Ελλάδα λαμβάνουν μέρος στην γενική απεργία
       εναντίον των μέτρων λιτότητας και του Ασφαλιστικού νομοσχεδίου, με
       βάση το οποίο η συνταξιοδότηση θα γίνεται στα 65 χρόνια και όχι στα
       60.(The Sydney Morning Herald)
     • Προσγειώνεται στην Ελβετία, έπειτα από 26 ώρες πτήσης, το ελβετικό
       ηλιακό αεροπλάνο Solar Impulse. Το όχημα πέτυχε ρεκόρ πτήσης τη νύχτα
       για αεροπλάνο που κινείται με ηλιακή ενέργεια. (AP μέσω Fox News)
     • Κατά τη διεξαγωγή του ισπανικού φεστιβάλ ταυρομαχιών του Σαν Φερμίν,
       στην Παμπλόνα, σκοτώνεται ένα άτομο από ταύρο και δύο ακόμα
       τραυματίζονται.(Τα Νέα)

[Επεξεργασία] 9 Ιουλίου

     • Εντολή για διερευνητικές συνομιλίες με σκοπό το σχηματισμό κυβέρνησης
       στο Βέλγιο λαμβάνει από το Βασιλιά Αλβέρτο ο ηγέτης του Κόμματος των
       Σοσιαλιστών, Έλιο Ντι Ρούπο. (Καθημερινή)
     • Τουλάχιστον 50 άνθρωποι σκοτώνονται και δεκάδες άλλοι τραυματίζονται
       στο βορειοδυτικό Πακιστάν, σε επίθεση αυτοκτονίας που λαμβάνει χώρα
       στα σύνορα με το Αφγανιστάν. (Το Βήμα)
     • Στην Τουρκία συλλαμβάνονται 17 άτομα, τα οποία θεωρούνται ύποπτα ότι
       είχαν σχέσεις με την οργάνωση Αλ Κάιντα. (Ελευθεροτυπία)
     • Αναλαμβάνει καθήκοντα η κεντροδεξιά, τετραμερής κυβέρνηση συνασπισμού
       στη Σλοβακία και για πρώτη φορά μια γυναίκα, η Ιβέτα Ραντιτσόβα είναι
       πρωθυπουργός στη χώρα. (in.gr)
     • Αναβάλλεται η διεξαγωγή του δεύτερου γύρου των προεδρικών εκλογών στη
       Γουινέα εξαιτίας καταγγελιών για νοθεία. (BBC News)

[Επεξεργασία] 10 Ιουλίου

     • Ένα κόμμα που προήλθε από τη διάσπαση του Εθνικού Συνδέσμου για τη
       Δημοκρατία της Αούνγκ Σαν Σου Κίι λαμβάνει άδεια για να συμμετάσχει
       στις προσεχείς γενικές εκλογές στη Μιανμάρ. (Al Jazeera)
     • 1,5 εκατομμύρια άνθρωποι διαδηλώνουν στο κέντρο της Βαρκελώνης,
       ζητώντας περισσότερη αυτονομία για την Καταλωνία.(Times of India)
     • Αυτοπυροβολείται και σκοτώνεται ο φυγάς Ραούλ Μοάτ, 37, που κατεδίωκαν
       οι αρχές εδώ και μια εβδομάδα στη Βρετανία. Τερματίστηκε με τον τρόπο
       αυτό το μεγαλύτερο ανθρωποκυνηγητό στη χώρα. Ο αυτόχειρας είχε
       σκοτώσει το φίλο της πρώην κοπέλας του, τραυμάτισε σοβαρά την ίδια και
       πυροβόλησε στο πρόσωπο έναν αστυνομικό. (Telegraph)

[Επεξεργασία] 11 Ιουλίου

     • Πραγματοποιείται η τελευταία ολική έκλειψη ηλίου ως το 2012. Η έκλειψη
       γίνεται ορατή σε ένα πολύ μικρό τμήμα του νότιου ημισφαιρίου. Χιλιάδες
       αστρονόμοι και τουρίστες συγκεντρώνονται στην Νήσο του Πάσχα, για να
       παρακολουθήσουν το φαντασμαγορικό θέαμα. (Το Βήμα)
     • Διενεργούνται βουλευτικές εκλογές στην Ιαπωνία. Το κυβερνών
       Δημοκρατικό Κόμμα απώλεσε τον έλεγχο της Άνω Βουλής, μένοντας στις 44
       έδρες. (Capital.gr)
     • Την ώρα που πλήθος κόσμου παρακολουθούν τον τελικό του Παγκοσμίου
       Κυπέλλου, σημειώνεται τρομοκρατική επίθεση σε εστιατόριο και σε λέσχη
       ράγκμπι στην Καμπάλα, με απολογισμό τουλάχιστον 74 νεκρούς και 70
       τραυματίες. Την ευθύνη για την επίθεση αναλαμβάνουν οι Σομαλοί
       ισλαμιστές της Αλ Σαμπάμπ, οργάνωσης που συνδέεται με την Αλ
       Κάιντα.(Monitor) (Ημερησία)

[Επεξεργασία] 12 Ιουλίου

     • Σε ομιλία του στην τηλεόραση ο πρόεδρος της Γαλλίας, Νικολά Σαρκοζύ
       κάνει λόγο για αναπόδεικτους ισχυρισμούς και προαναγγέλλει την πρόθεσή
       του να ζητήσει από το γαλλικό Κοινοβούλιο τη σύσταση ειδικής
       επιτροπής, η οποία θα δίνει τις κατευθυντήριες γραμμές, ώστε να
       αποφεύγονται περιπτώσεις αντικρουόμενων συμφερόντων. Ο υπουργός
       Εσωτερικών Ερίκ Βερτ κατηγορείται ότι το 2007 συνέβαλε στη φοροδιαφυγή
       της ιδιοκτήτριας της L' Oreal, Λιλιάν Μπετανκούρ. (Καθημερινή)
     • Το Διεθνές Ποινικό Διακστήριο εκδίδει δεύτερο ένταλµα σύλληψης για τον
       πρόεδρο του Σουδάν Ομάρ αλ-Μπεσίρ, κατηγορώντας τον για γενοκτονία.
       (Japan Today)
     • Η Κούβα απελευθερώνει τους πρώτους 7 από τους συνολικά 52 πολιτικούς
       κρατουμένους, οι οποίοι στέλνονται στην Ισπανία.(Έθνος)

          • Την πρώτη του εδώ και 11 μήνες τηλεοπτική συνέντευξη έδωσε ο
            Κουβανός πρώην ηγέτης Φιντέλ Κάστρο και αναφέρθηκε σε διεθνή
            ζητήματα. Μεταξύ άλλων εξέφρασε το φόβο του για έναν πυρηνικό
            πόλεμο μεταξύ του Ιράν και της Δύσης. (The Guardian)

     • Το ελβετικό υπουργείο Δικαιοσύνης αποφασίζει να μην εκδοθεί στις ΗΠΑ ο
       σκηνοθέτης Ρομάν Πολάνσκι προκειμένου να δικαστεί για τη υπόθεση
       παιδεραστίας που εκκρεμεί εις βάρος του από το 1977. (Ελευθεροτυπία)

[Επεξεργασία] 13 Ιουλίου

     • Εγκρίνεται από τους υπουργούς οικονομικών της ΕΕ η ένταξη της Εσθονίας
       στη ζώνη του ευρώ το 2011. (Ελευθεροτυπία)
     • Τα νησιά Φίτζι απελαύνουν την προσωρινή ύπατη αρμοστή της Αυστραλίας,
       Σάρα Ρόμπερτς. (BBC)
     • Αναλαμβάνει καθήκοντα η νέα κεντροδεξιά κυβέρνηση συνασπισμού στην
       Τσεχία, με πρωθυπουργό τον Πετρ Νέτσας. (Το Βήμα)

[Επεξεργασία] 14 Ιουλίου

     • Με απόφαση της ΟΥΝΕΣΚΟ έπειτα από εισήγηση του υπουργείου Πολιτισμού
       και Τουρισμού της Τουρκίας ορίστηκε ότι τόσο τα πρόσωπα στις φιγούρες
       του Καραγκιόζη όσο και του Χατζηαβάτη είναι Τούρκοι. (Το Βήμα)
     • Το πλοίο Αμάλθεια, το οποίο κατευθυνόταν από τη Λιβύη προς τη Λωρίδα
       της Γάζας, μεταφέροντας ανθρωπιστική βοήθεια, αλλάζει πορεία προς την
       Αίγυπτο. (Έθνος)

          • Το Ισραήλ εξαναγκάζει το πλοίο να κατευθυνθεί στο αιγυπτιακό
            λιμάνι Ελ Αρίς. (Al Jazeera)

     • Ανευρίσκεται η σορός του ηγετικού στελέχους της αντιπολίτευσης στη
       Ρουάντα, Αντρέ Κάγκουα Ρουισερέκα, ο οποίος είχε εξαφανιστεί. Το πτώμα
       βρέθηκε δίπλα στο αυτοκίνητό του σχεδόν αποκεφαλισμένο. (BBC)

[Επεξεργασία] 15 Ιουλίου

     • Η Αργεντινή γίνεται η πρώτη χώρα στην Λατινική Αμερική που νομιμοποιεί
       τους γάμους μεταξύ ομοφυλοφίλων. Το νομοσχέδιο υιοθετείται με 33
       ψήφους υπέρ και 27 κατά. (Καθημερινή)
     • Σύμφωνα με απόρρητα έγγραφα, που δόθηκαν στη δημοσιότητα, η Βρετανία
       είχε σημαίνοντα ρόλο στην παράνομη απαγωγή και τον βασανισμό των ίδιων
       των πολιτών της, ύστερα από τις τρομοκρατικές επιθέσεις της 11ης
       Σεπτεμβρίου 2001. (Ελευθεροτυπία)
     • Ψήφο εμπιστοσύνης λαμβάνει από τη Γερουσία με 170 ψήφους υπέρ και 136
       κατά η ιταλική κυβέρνηση του Σίλβιο Μπερλουσκόνι για τα μέτρα
       λιτότητας που αποφασίστηκαν πρόσφατα, ύψους 25 δισεκατομμυρίων ευρώ.
       (Εξπρές)
     • O αντιπρόεδρος της πετρελαϊκής εταιρείας BP Κεντ Γουέλς ανακοινώνει
       ότι η εταιρεία κατάφερε για πρώτη φορά από τα τέλη Απριλίου, να
       σταματήσει τη διαρροή πετρελαίου στον Κόλπο του Μεξικού μετά την
       τοποθέτηση νέου καλύμματος στην πετρελαιοπηγή. (in.gr)
     • Δύο ισχυρές εκρήξεις με τουλάχιστον 20 νεκρούς και 100 τραυματίες
       σημειώνονται στο νοτιοανατολικό Ιράν, κοντά στα σύνορα με το Πακιστάν.
       (Press TV)
     • Επανασυνδέονται οι Take That με τον Ρόμπι Γουίλιαμς, καθώς ο
       τελευταίος συμμετέχει στο νέο άλμπουμ του συγκροτήματος. (BBC)

[Επεξεργασία] 16 Ιουλίου

     • Αποφυλακίζεται έπειτα από 16 μήνες ο μεγαλύτερος γιος του Λανσάνα
       Κοντέ στη Γουινέα. Ο Ούσμανε Κοντέ ήταν υπό κράτηση για υποθέσεις
       ναρκωτικών. (News24.com)
     • Από πυρκαγιά σε ξενοδοχείο στην πόλη Σουλεϊμανίγια του Ιράκ χάνουν τη
       ζωή τους 29 άνθρωποι και άλλοι 21 τραυματίζονται. (Xinhua)
     • Η Βενεζουέλα ανακαλεί για διαβουλεύσεις τον πρεσβευτή της στην
       Κολομβία, σε ένδειξη διαμαρτυρίας για τις κατηγορίες της Μποκοτά για
       πιθανή παρουσία ανταρτών του FARC στο έδαφος της Βενεζουέλας.
       (Καθημερινή)

          • Με απόφαση της κυβέρνησης της Βενεζουέλας, γίνεται εκταφή των
            λειψάνων του ήρωα Σιμόν Μπολίβαρ, με σκοπό να γίνουν
            ιατροδικαστικές εξετάσεις και να διαπιστωθεί εάν τον είχαν
            δηλητηριάσει οι εχθροί του στην Κολομβία. Το φέρετρο του Μπολίβαρ
            ανοίγει ο ίδιος ο Ούγκο Τσάβες. (Nooz.gr)

[Επεξεργασία] 17 Ιουλίου

     • Από το πέρασμα του τυφώνα Κονσόν στην νότια Κίνα και στις Φιλιππίνες,
       σκοτώνονται τουλάχιστον 65 άτομα. (JTWC)
     • Πραγματοποιείται στην Πολωνία και για πρώτη φορά στην Ανατολική Ευρώπη
       η παρέλαση ομοφυλοφιλικής περηφάνιας EuroPride. (Το Βήμα)
     • Προκηρύσσονται πρόωρες γενικές εκλογές στην Αυστραλία για τις 21
       Αυγούστου. (Al Jazeera)
     • Από πτώση λεωφορείου σε χαράδρα στην Πούκα της Αλβανίας, σκοτώνονται
       14 άνθρωποι και τουλάχιστον 12 ακόμη τραυματίζονται. Κηρύσσεται
       μονοήμερο εθνικό πένθος. (BBC)
     • Για πρώτη φορά γίνεται χρήση της ουαλικής γλώσσας σε τελετή στη μνήμη
       του αγίου Ιωάννη Ρόμπερτς στον καθεδρικό ναό του Γουεστμίνστερ, στην
       Αγγλία. (BBC)
     • Ανακαλύπτονται στη Βαλτική Θάλασσα, στα ανοικτά των νήσων Ώλαντ 30
       μπουκάλια με σαμπάνια, που πιστεύεται ότι είναι η αρχαιότερη που έχει
       βρεθεί ποτέ (πιθανότατα χρονολογείται από τα τέλη του 18ου αιώνα).
       (The Irish Times)

[Επεξεργασία] 18 Ιουλίου

     • Εορτάζεται η πρώτη Διεθνής Ημέρα Νέλσον Μαντέλα, στην επέτειο των 92ων
       γενεθλίων του Νοτιοαφρικανού αγωνιστή και βετεράνου ηγέτη. (Aljazeera)
     • Σε βομβιστική επίθεση αυτοκτονίας στην Καμπούλ σκοτώνονται 3 άτομα. Η
       επίθεση αυτή έγινε δύο ημέρες πριν τη διεθνή διάσκεψη που είναι
       προγραμματισμένη να λάβει χώρα στην πόλη για το μέλλον του Αφγανιστάν
       στην οποία θα συμμετάσχουν αξιωματούχοι από περισσότερες από 60 χώρες
       και διεθνείς οργανισμούς. (Ελευθεροτυπία)
     • Στην σουνιτική περιοχή Ανταμίγια του Ιράκ σκοτώνονται 43 άνθρωποι και
       άλλοι 41 τραυματίζονται, οι περισσότεροι από τους οποίους μέλη
       πολιτοφυλακής, σε επίθεση αυτοκτονίας . (Sky News Australia)

[Επεξεργασία] 19 Ιουλίου

     • Εγκαινιάζεται στη βόρεια Γαλλία το Στρατιωτικό Νεκροταφείο του Φρομέλ,
       όπου βρίσκονται οι τάφοι 250 Αυστραλών και Βρετανών στρατιωτών, οι
       οποίοι σκοτώθηκαν στην ομώνυμη μάχη στον Πρώτο Παγκόσμιο Πόλεμο και οι
       οποίοι προηγουμένως είχαν ταφεί σε ομαδικό τάφο. (BBC)
     • Από σύγκρουση δύο τρένων στην επαρχία Μπίρμπαμ στην Δυτική Βεγγάλη της
       Ινδίας, σκοτώνονται τουλάχιστον 60 άνθρωποι και άλλοι 120
       τραυματίζονται. (Times of India)
     • Εγκρίνεται από την Άνω Βουλή ο νόμος που διευρύνει τις εξουσίες της
       ρωσικής υπηρεσίας ασφαλείας FSB, πρώην KGB. (Ελευθεροτυπία)
     • Την απαγόρευση της μπούρκας στα πανεπιστήμια αποφασίζει η κυβέρνηση
       της Συρίας. (in.gr)
     • Νέος πρόεδρος του Σουρινάμ εκλέγεται από το κοινοβούλιο της χώρας ο
       πρώην δικτάτορας, Ντέσι Μπάουτερσε με 36 ψήφους υπέρ επί συνόλου 51.
       (Reuters Africa)

[Επεξεργασία] 20 Ιουλίου

     • Η Ισπανία αρνείται (με ψήφους 183-162, 2 αποχές) την πρόταση για
       απαγόρευση της μπούρκας σε δημόσιους χώρους. (Arab News)
     • Ανοίγει στην Καμπούλ η διεθνής διάσκεψη για το μέλλον του Αφγανιστάν,
       υπό την αιγίδα των Ηνωμένων Εθνών. Ανακοινώνεται ο στόχος ως το έτος
       2014 το ίδιο το Αφγανιστάν να ηγείται των επιχειρήσεων ασφαλείας στο
       έδαφός του. (BBC)
     • Δύο άνδρες που φυλακίστηκαν στο Γκουαντάναμο επί σχεδόν 8 έτη,
       στέλνονται στην Αλγερία και στο Πράσινο Ακρωτήριο παρά τη θέλησή τους,
       όπως ανακοινώνει το αμερικανικό υπουργείο Άμυνας. (The Sydney Morning
       Herald)
     • Ανακοινώνεται από τα Ηνωμένα Έθνη ότι εκατοντάδες πολίτες με καταγωγή
       από το Ουζμπεκιστάν υποβάλλονται σε βασανιστήρια από τις δυνάμεις
       ασφαλείας στο Κιργιστάν. (France24)
     • Αίρεται η κατάσταση εκτάκτου ανάγκης σε 3 επαρχίες της Ταϊλάνδης, ενώ
       σε 16 άλλες, μεταξύ των οποίων η Μπανγκόκ, παραμένει ως έχει.
       (Aljazeera)

[Επεξεργασία] 21 Ιουλίου

     • Ανακοινώνεται ότι από επιδημία ιλαράς στο Μαλάουι έχουν χάσει τη ζωή
       τους τουλάχιστον 166 άνθρωποι και άλλοι 52.000 άνθρωποι έχουν
       προσβληθεί από τον Ιανουάριο του 2010. (Καθημερινή)
     • Οι αρχές στη Ρουμανία προχωρούν στην εκταφή των σορών του δικτάτορα
       Νικολάε Τσαουσέσκου και της συζύγου του, 21 χρόνια μετά την εκτέλεσή
       τους, καθώς υπάρχουν αμφιβολίες για την ταυτότητά τους. Η ταυτοποίηση
       θα γίνει με τη μέθοδο ελέγχου του DNA. (in.gr)
     • Διαγράφεται το χρέος της Αϊτής από το Διεθνές Νομισματικό Ταμείο,
       ύψους 268 εκατ. δολαρίων ΗΠΑ και εγκρίνεται νέο τριετές δάνειο ύψους
       60 εκατ. δολαρίων. (Aljazeera)
     • Σε 700 ανέρχεται ο αριθμός των νεκρών από τις χειρότερες πλημμύρες
       στην Κίνα την τελευταία δεκαετία. (Xinhua)
     • Την επιβολή νέων κυρώσεων εναντίον της Βόρειας Κορέας εξαιτίας της
       πρόσφατης βύθισης νοτιοκορεατικού πλοίου ανακοινώνει η υπουργός
       εξωτερικών των ΗΠΑ, Χίλαρι Κλίντον. (Bloomberg)
     • Ανακοινώνεται από Βρετανούς αστρονόμους η ανακάλυψη του μεγαλύτερου
       και λαμπρότερου αστέρα, με μέγεθος 320 φορές μεγαλύτερο και μάζα 265
       φορές μεγαλύτερη από εκείνα του Ήλιου. (space.com)

[Επεξεργασία] 22 Ιουλίου

     • Το Διεθνές Νομισματικό Ταμείο ανακοινώνει ότι χορηγεί δάνειο προς το
       Κοσσυφοπέδιο ύψους 108,9 εκατομμυρίων δολαρίων σε περίοδο 18 μηνών.
       (Ελευθεροτυπία)
     • Εγκρίνεται από την αρμόδια κοινοβουλευτική επιτροπή η πρόταση της
       κυβέρνησης του Νικολά Σαρκοζί για αύξηση των ορίων συνταξιοδότησης από
       τα 60 στα 62 χρόνια στη Γαλλία. (in.gr)
     • To Διεθνές Δικαστήριο της Χάγης αποφαίνεται ότι η μονομερής ανακήρυξη
       της ανεξαρτησίας του Κοσόβου το 2008 δεν παραβιάζει το διεθνές δίκαιο.
       (Al Jazeera)

[Επεξεργασία] 23 Ιουλίου

     • Ένα άτομο χάνει τη ζωή του και άλλα 42 τραυματίζονται έπειτα από τον
       εκτροχιασμό ελβετικού τουριστικού τρένου στις Άλπεις. (CBC)
     • Η Σερβία διακηρύσσει την πρόθεσή της να μην αναγνωρίσει ποτέ την
       ανεξαρτησία του Κοσόβου έπειτα από την χθεσινή απόφαση του Διεθνούς
       Δικαστηρίου. (Αυγή)
     • Η Βενεζουέλα διακόπτει τις διπλωματικές της σχέσεις με την Κολομβία,
       έπειτα από τις δηλώσεις της τελευταίας ότι είναι "παράδεισος για
       αντάρτες". (Latin American Herald Tribune)
     • Η Γερουσία της Νιγηρίας αλλάζει το Σύνταγμα με σκοπό τον
       επαναπρογραμματισμό εκλογών. (BBC)

[Επεξεργασία] 24 Ιουλίου

     • Κατατίθεται από τους Ρεπουμπλικανούς των ΗΠΑ στη Βουλή των
       Αντιπροσώπων το ψήφισμα 1553 με βάση το οποίο εκφράζεται η υποστήριξη
       της Ουάσινγκτον προς το Ισραήλ για τη χρήση οποιασδήποτε στρατιωτικής
       δύναμης που απαιτείται εναντίον του Ιράν. (Press TV)
     • Δύο Ισπανοί ακτιβιστές και ένας δημοσιογράφος που είχαν συλληφθεί στην
       ισραηλινή Επίθεση κατά νηοπομπής ανοικτά της Γάζας καταθέτουν μήνυση
       εναντίον του Ισραηλινού πρωθυπουργού Μπενιαμίν Νετανιάχου. (BBC)
     • Από πανικό στη διάρκεια του φεστιβάλ Love Parade στο Ντούισμπουργκ της
       Γερμανίας, σκοτώνονται 20 άνθρωποι και περισσότεροι από 510
       τραυματίζονται σε σήραγγα. Η ετήσια διοργάνωση ξεκίνησε το 1989 στο
       Βερολίνο και είναι ένα από τα μεγαλύτερα φεστιβάλ ηλεκτρονικής
       μουσικής παγκοσμίως. (Der Spiegel) (γερμανικά)

[Επεξεργασία] 25 Ιουλίου

     • Σε βομβιστική επίθεση που λαμβάνει χώρα σε σταθμό λεωφορείων στην
       Μπανγκόκ σκοτώνεται 1 άνθρωπος και τραυματίζονται τουλάχιστον 10
       έπειτα από τη διεξαγωγή επαναληπτικών βουλευτικών εκλογών. (Bangkok
       Post)
     • Πληροφορίες αναφέρουν ότι 45 άμαχοι σκοτώθηκαν σε επίθεση που έγινε σε
       χωριό στην Επαρχία Χελμάντ του Αφγανιστάν. (BBC)
     • Μια μέρα μετά την τραγωδία στο φεστιβάλ Love Parade, οι επιζήσαντες
       επιρρίπτουν ευθύνες στις αρχές. (Deutsche Welle)

          • Ο ιδρυτής του φεστιβάλ αποφασίζει την διακοπή του. (Sky News)

     • Στη σύνοδο κορυφής της Αφρικανικής Ένωσης στην Καμπάλα, ο πρόεδρος του
       οργανισμού, Μπίνγκου γουά Μουταρίκα δηλώνει ότι η ειρήνη στην Αφρική
       υποβιβάζεται εξαιτίας των ενταλμάτων σύλληψης του προέδρου του Σουδάν,
       Ομάρ Μπεσίρ και ζητά την επίλυση του ζητήματος με διαφορετικό τρόπο.
       Στην σύνοδο λαμβάνουν μέρος συνολικά 53 χώρες. (Aljazeera)

[Επεξεργασία] 26 Ιουλίου

     • Επιβεβαιώνεται από τον πρόεδρο Νικολά Σαρκοζύ η εκτέλεση από την Αλ
       Κάιντα του Ισλαμικού Μαγκρέμπ ενός Γάλλου ομήρου, ο οποίος είχε
       απαχθεί στο Μαλί.(Al-Jazeera)
     • Τουλάχιστον 26 άνθρωποι σκοτώνονται σε τροχαίο με λεωφορείο στην
       Επαρχία Κανταχάρ του Αφγανιστάν. (samaylive)
     • Από συντριβή ισραηλινού στρατιωτικού ελικοπτέρου στη Ρουμανία
       σκοτώνονται και οι 7 επιβαίνοντες σε αυτό. (Haaretz)'
     • Ο πρώην διευθυντής των φυλακών των Ερυθρών Χμερ Ντουτς καταδικάζεται
       σε φυλάκιση 35 ετών από δικαστήριο της Πνομ Πενχ. Είναι ο πρώτος από
       τους 5 συνολικά επιζήσαντες αξιωματούχους των Ερυθρών Χμερ που
       καταδικάζεται. (CNN)
     • Τα Wikileaks δίνουν στη δημοσιότητα 92.000 έγγραφα που παρουσιάζουν
       λεπτομερώς τις εκτελέσεις εκατοντάδων Αφγανών αμάχων και άλλα γεγονότα
       που οι αμερικανικές αρχές δεν είχαν αποκαλύψει για τον πόλεμο του
       Αφγανιστάν. Τα απόρρητα έγγραφα δημοσιεύονται στις εφημερίδες The
       Guardian, The New York Times και Der Spiegel, σε μία από τις
       μεγαλύτερες διαρροές απόρρητων πληροφοριών στην αμερικανική
       στρατιωτική ιστορία. (The Guardian) (Der Spiegel) (The New York Times)

          • Οι ΗΠΑ καταδικάζουν τη διαρροή των απόρρητων εγγράφων και
            επικαλούνται λόγους για την ασφάλεια της χώρας. (The Sydney
            Morning Herald)

     • Στις Φιλιππίνες συνέρχεται το 15ο Κογκρέσο. Πρόεδρος της Γερουσίας
       εκλέγεται ο Χουάν Πονσέ Ενρίλε και της Βουλής ο Φελισιάνο Μπελμόντε.
       Channel NewsAsia

[Επεξεργασία] 27 Ιουλίου

     • Συνεχίζονται οι βροχοπτώσεις στα νότια της Κίνας. Εξαιτίας
       κατολισθήσεων, χάνουν τη ζωή τους αγνοούνται τουλάχιστον 21 άνθρωποι.
       Από κατάρρευση γέφυρας στην επαρχία Χενάν σκοτώνονται τουλάχιστον 37
       άνθρωποι. (Straits Times)
     • Αποχωρεί ο διευθύνων σύμβουλος της BP , Τόνι Χέιγουορντ. Από την 1η
       Οκτωβρίου θα αναλάβει ο αντικαταστάτης του, Μπομπ Ντάντλεϊ.

   (Ελευθεροτυπία)

     • Εγκρίνεται με απόφαση της κυβέρνησης η κρατικοποίηση των κοιτασμάτων
       και αποθεμάτων πετρελαίου στον Ισημερινό. (Καθημερινή)
     • Με επτασέλιδη προκήρυξη που αποστέλλεται σε εφημερίδα, η οργάνωση
       Σέχτα Επαναστατών αναλαμβάνει την ευθύνη για την πρόσφατη δολοφονία
       του δημοσιογράφου Σωκράτη Γκιόλια. (in.gr)
     • Δεκαπέντε άνθρωποι σκοτώνονται και άλλοι 25 τραυματίζονται σοβαρά σε
       τροχαίο δυστύχημα μεταξύ επιβατηγού και φορτηγού στην Αϊτή. (Sigma
       Live)

[Επεξεργασία] 28 Ιουλίου

     • Από συντριβή αεροσκάφους Airbus A321 των πακιστανικών αερογραμμών
       AirBlu που μετέφερε 152 επιβαίνοντες, κοντά στο Ισλαμαμπάντ, δεν
       υπάρχουν επιζώντες. (Xinhua)
     • Γίνεται γνωστό ότι εγκαινιάστηκε πρόσφατα στο Βελιγράδι η πρώτη
       τράπεζα μητρικού γάλακτος στα Βαλκάνια. (Καθημερινή)
     • Η Καταλονία γίνεται η πρώτη αυτόνομη περιφέρεια της Ισπανίας που
       αποφασίζει την κατάργηση των ταυρομαχιών. Το κοινοβούλιο της
       περιφέρειας με 68 ψήφους υπέρ , 55 κατά και 9 αποχές ενέκρινε ψήφισμα
       με χιλιάδες υπογραφές πολιτών που του είχε παραδοθεί το Δεκέμβριο και
       ζητούσε να κηρυχθούν παράνομες οι ταυρομαχίες λόγω της
       κακομεταχείρισης που υφίστανται τα ζώα. (Τα Νέα)
     • Από βύθιση πλοίου στον ποταμό Κασάι, στην Λαϊκή Δημοκρατία του Κογκό
       χάνουν τη ζωή τους ως και 140 άτομα. (UPI)

[Επεξεργασία] 29 Ιουλίου

     • Μεταδίδεται ότι η οργάνωση Αλ Κάιντα ανέλαβε την ευθύνη για την
       τρομοκρατική επίθεση με βόμβα στο κτήριο της τηλεόρασης του Αλ
       Αραμπίγια στη Βαγδάτη, με απολογισμό 4 νεκρούς και τουλάχιστον 10
       τραυματίες. (Middle East News)
     • Στην Γαλλία απαγγέλλονται κατηγορίες σε βάρος μιας γυναίκας για το
       φόνο 8 νεογνών, τα πτώματα των οποίων βρέθηκαν στο χωριό
       Βιλέρ-ο-Τερτρ. Η μητέρα των νεκρών παιδιών παραδέχθηκε τους φόνους με
       το αιτιολογικό ότι δεν επιθυμούσαν με το σύζυγό της να έχουν άλλα
       παιδιά. Ο πατέρας των παιδιών αφέθηκε τελικά ελεύθερος, καθώς προέκυψε
       ότι δεν γνώριζε τίποτα για την ειδεχθή πράξη της γυναίκας του.
       (Ελευθεροτυπία)
     • Φτάνει στην Βιρμανία ο Βορειοκορεάτης υπουργός εξωτερικών Πακ Ουί
       Τσουν στην πρώτη επίσημη επίσκεψη από την αποκατάσταση των
       διπλωματικών σχέσεων μεταξύ των δύο χωρών, το 2007, εν μέσω ανησυχίας
       για πυρηνική συνεργασία. (BBC)
     • To Μαλάουι αλλάζει τη σημαία του, για πρώτη φορά από την εποχή της
       ανεξαρτησίας (1964). (The Nation)

[Επεξεργασία] 30 Ιουλίου

     • Από συντριβή ελικοπτέρου τύπου Απάτσι του ελληνικού στρατού στο
       αεροδρόμιο της Πάχης Μεγάρων σκοτώνονται αμφότεροι οι χειριστές του. Η
       πτώση οφείλεται σε μηχανική βλάβη. (Απογευματινή)
     • Σφοδρές πλημμύρες πλήττουν το Πακιστάν, με απολογισμό τουλάχιστον 900
       νεκρούς και άλλους 100 τραυματίες το τελευταίο τριήμερο. Πρόκειται για
       τις χειρότερες πλημμύρες στην ιστορία της ασιατικής χώρας.
       (Ελευθεροτυπία)
     • Χιλιάδες παιδιά από τη Γάζα πιστεύεται ότι κατέρριψαν το παγκόσμιο
       ρεκόρ ταυτόχρονου πετάγματος χαρταετού. Πάνω από 6.200 παιδιά έλαβαν
       μέρος στο διαγωνισμό, ο οποίος έγινε υπό την αιγίδα των Ηνωμένων
       Εθνών. (BBC)

[Επεξεργασία] 31 Ιουλίου

     • Στο ανατολικό Αφγανιστάν από πλημμύρες και κατολισθήσεις χάνουν τη ζωή
       τους τουλάχιστον 70 άνθρωποι. (Ελευθεροτυπία)
     • Συλλαμβάνεται στη Μόσχα ο ηγέτης της αντιπολίτευσης, Μπορίς Νέμτσοφ
       και τουλάχιστον ακόμα 95 άτομα στη διάρκεια διαδήλωσης σε ένδειξη
       διαμαρτυρίας για τον περιορισμό της ελευθερίας της συνάθροισης.
       (Καθημερινή)
     • Η κυβέρνηση της Κολομβίας δηλώνει έτοιμη να ξεκινήσει διάλογο με τους
       αντάρτες του FARC, αν εκείνοι είναι διατεθειμένοι να αποκηρύξουν τη
       βία, μία ημέρα έπειτα από ανάλογη πρόταση των ανταρτών. (in.gr)
     • Σε δημοψήφισμα που διεξάγεται στη Ζανζιβάρη. εγκρίνεται σε ποσοστό
       66,4% η αλλαγή του Συντάγματος, με σκοπό να μπορεί να σχηματιστεί
       κυβέρνηση συνασπισμού, μετά τις προσεχείς εκλογές στις 31 Οκτωβρίου.
       Κατά της πρότασης ψήφισαν 33,4%.France 24

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%99%CE%BF%CF%85%CE%BB%CE%AF%CE%BF%CF%85_2010"
   Κατηγορία: 2010

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Català
     • Česky
     • Deutsch
     • English
     • Esperanto
     • Eesti
     • فارسی
     • Français
     • हिन्दी
     • Bahasa Indonesia
     • 日本語
     • Basa Jawa
     • ქართული
     • 한국어
     • Bahasa Melayu
     • नेपाली
     • Nederlands
     • Polski
     • Русский
     • Sicilianu
     • Svenska
     • தமிழ்
     • ไทย
     • Tagalog
     • Українська
     • 中文
     • Bân-lâm-gú

     • Τελευταία τροποποίηση 05:05, 2 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
