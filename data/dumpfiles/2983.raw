   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                 Γιάκομπ Φίλιπ Φαλμεράυερ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Πορτραίτο του Φαλμεράυερ.

   Ο Γιάκομπ Φίλιπ Φαλμεράιερ (Γερμανικά:
   Jakob Philipp Fallmerayer 10 Δεκεμβρίου 1790, Τιρόλο –
   26 Απριλίου 1861, Μόναχο) ήταν Αυστριακός
   περιηγητής, δημοσιογράφος, πολιτικός
   και ιστορικός, περισσότερο γνωστός για
   τις περιηγητικές αφηγήσεις του και τις
   θεωρίες του σχετικά με τη φυλετική
   καταγωγή των Νεοελλήνων. Στο έργο του
   "Ιστορία της χερσονήσου της
   Πελοποννήσου κατά τους Μεσαιωνικούς
   Χρόνους" διατυπώνει την άποψη πως οι
   Έλληνες της νεότερης εποχής δεν
   κατάγονται από την φυλή των αρχαίων
   Ελλήνων, αλλά προέρχονται από Σλάβους
   που εισέβαλαν στην Ελλάδα κατά την
   περίοδο του Μεσαίωνα και Αλβανούς που
   εξαπλώθηκαν κατά τον ύστερο Μεσαίωνα
   και τους νεότερους χρόνους.

   Πίνακας περιεχομένων

     * 1 Βίος
     * 2 Θεωρία
     * 3 Εργογραφία
     * 4 Παραπομπές-σημειώσεις
     * 5 Βιβλιογραφία
     * 6 Δικτυακοί τόποι

[Επεξεργασία] Βίος

   Ο Φαλμεράιερ καταγόταν από φτωχούς
   γονείς και φέρεται ότι κατά την παιδική
   του ηλικία ήταν βοσκός. Αργότερα φοίτησε
   στην εκκλησιαστική σχολή του Μπρίξεν
   και στο Πανεπιστήμιο του Σάλτσμπουργκ,
   θεολογία, ανατολικές γλώσσες και
   ιστορία. Αργότερα σπούδασε την νομική
   επιστήμη στο Πανεπιστήμιο του Λάντσουτ,
   για να αφοσιωθεί τελικά στην κλασσική
   φιλολογία και τη γλωσσολογία.
   Ολοκληρώνοντας τη στρατιωτική του
   θητεία στο βαθμό του υπολοχαγού, έμεινε
   για μεγάλο χρονικό διάστημα στη Γαλλία
   με το σύνταγμά του, ως δάσκαλος στο
   Άουγκσμπουργκ. Αργότερα διετέλεσε
   καθηγητής στο φιλολογικό λύκειο του
   Λάντσχουτ^[1].

   Από το 1831 έως το 1834 περιηγήθηκε με τον
   Ρώσο στρατηγό Όστερμαν-Τολστόι στην
   Αίγυπτο, τη Νουβία, την Παλαιστίνη, τη
   Συρία, τις Σποράδες, τις Κυκλάδες, την
   ηπειρωτική Ελλάδα, όπου φέρεται ότι
   συναντήθηκε με τον αρχαιολόγο Κυριάκο
   Πιττάκη, και αργότερα στην
   Κωνσταντινούπολη.

   Το 1835 έγινε μέλος της Ακαδημίας
   Επιστημών του Μονάχου και το 1836
   εγκατέλειψε την πόλη για να περιηγηθεί
   στη νότια Γαλλία και την Ιταλία με τον
   φίλο του πλέον Όστερμαν-Τολστόι. Στην
   Ιταλία παρέμεινε τέσσερα χρόνια,
   συγκεκριμένα στην Γένοβα, και από εκεί
   επιχείρησε μια δεύτερη περιηγητική
   εκστρατεία στην Ανατολή, διαπλέοντας
   τον Δούναβη μέχρι τον Εύξεινο Πόντο, από
   εκεί στην Τραπεζούντα και την
   Κωνσταντινούπολη, το Άγιο Όρος, τη
   Μακεδονία και τη Θεσσαλία.

   Στην τρίτη περιήγησή του προς την
   Ανατολή επισκέφθηκε και πάλι την
   Κωνσταντινούπολη, τη Μικρά Ασία, τη
   Συρία και την Παλαιστίνη. Τις
   περιηγήσεις διέκοψε ο διορισμός του ως
   τακτικός καθηγητής της ιστορίας στο
   Πανεπιστήμιο του Μονάχου. Επιστρέφοντας
   στο Μόναχο, πέραν της καθηγητικής του
   ιδιότητας, ο Φαλμεράυερ ασχολήθηκε και
   με την πολιτική, ως βουλευτής της
   Γερμανικής Εθνοσυνέλευσης της
   Φραγκφούρτης. Εξαιτίας των δηλωμένων
   αντιμοναρχικών του φρονημάτων
   εκδιώχθηκε από το πανεπιστήμιο και
   αναγκάστηκε να καταφύγει στην Ελβετία.
   Επέστρεψε μόνον όταν ψηφίστηκε
   αμνηστευτικός νόμος το 1850 για όλους τους
   αντιφρονούντες. Τα υπόλοιπα χρόνια της
   ζωής του τα έζησε μακριά από την
   πολιτική και το πανεπιστήμιο, ασκώντας
   βιοποριστικά το επάγγελμα του
   δημοσιογράφου.

   Αν και ως ιστορικός δε θεωρείται εξέχων,
   τα έργα του, μείζονα και ελάσσονα,
   διακρίνονται για τη λογοτεχνική τους
   αξία, το κλασικό ύφος και γλώσσα τους.
   Ιδιαίτερα ενδιαφέροντα ως πηγές έρευνας
   για τις αφηγήσεις τους, θεωρούνται τα
   απομνημονεύματά του. Ο αντίκτυπος της
   θεωρίας του για την καταγωγή των
   Νεοελλήνων ήταν και η γενεσιουργός
   αιτία για τη δημιουργία της επιστήμης
   της Λαογραφίας στην Ελλάδα.

[Επεξεργασία] Θεωρία

   Όπως είναι φυσικό στην εποχή της
   εμφάνισης της θεωρίας του ξέσπασε
   μεγάλος θόρυβος τόσο στην Ευρώπη όσο και
   στην Ελλάδα, προκαλώντας αρνητικά
   σχόλια εν είδει αντιρρητικής
   φιλολογίας. Οι Έλληνες λόγιοι
   προσπάθησαν να αποδείξουν αβάσιμους
   τους ισχυρισμούς του με συγκριτικές
   μελέτες της γλώσσας, των ηθών και των
   εθίμων των Ελλήνων διαχρονικά. Αρκετοί
   Έλληνες λόγιοι δημοσίευσαν έργα ενώ οι
   εφημερίδες εδημοσίευσαν πολεμικές και
   γελοιογραφίες εναντίον του. Φέρεται ότι
   διάφοροι ρήτορες τον απαξίωναν σε
   διαλέξεις, ενώ τα παιδιά τον
   αποδοκίμαζαν στο δρόμο^[2]. Η θεωρία του,
   αν και κινείται ενίοτε στα όρια της
   υπερβολής, εμπεριέχει έγκυρα στοιχεία,
   ιδιαίτερα σε σχέση με την παντελή άρνηση
   της φυλετικής καθαρότητας^[3].

   Σύμφωνα με τις απόψεις του η φυλή των
   αρχαίων Ελλήνων εξαφανίστηκε παντελώς
   εξαιτίας της καθόδου σλάβικων φύλων
   στην Πελοπόννησο και την υπόλοιπη
   Ελλάδα κατά τον 6ο αιώνα. Συγκεκριμένα
   αναφέρει:

     Η Ελληνική φυλή έχει τελείως
     εξολοθρευθή από την Ευρώπη. Η φυσική
     ομορφιά, το μεγαλείο του πνεύματος, η
     απλότητα των συνηθειών, η καλλιτεχνική
     δημιουργία, οι αθλητικοί αγώνες, οι
     πόλεις, τα χωριά, το μεγαλείο των
     μνημείων και των αρχαίων ναών, ακόμα
     και το όνομα του λαού, έχουν εξαφανισθή
     από την Ελλάδα

   Για τον Φαλμεράυερ πρόγονοι των
   συγχρόνων Ελλήνων είναι οι Σλάβοι, κατά
   κύριο λόγο, και οι Αλβανοί που
   μετανάστευσαν στην Ελλάδα κατά τη
   διάρκεια του Μεσαίωνα, εξαφανίζοντας
   την ελληνική φυλή, με αποτέλεσμα οι
   σύγχρονοι Έλληνες να αποτελούν στην
   ουσία μια σλαβική φυλή:

     Ούτε μία απλή σταγόνα αίματος, γνησίου
     ελληνικού αίματος, δεν τρέχει στις
     φλέβες των χριστιανών κατοίκων της
     σημερινής Ελλάδας. Μιά τρομερή
     καταιγίδα διασκόρπισε έως την πιό
     απόμακρη γωνιά της Πελοπονήσου μιά νεά
     φυλή συγγενή προς την μεγάλη φυλή των
     Σλάβων. Οι Σκύθες-Σλάβοι, οι
     Ιλλυριοί-Αρβανίτες, οι συγγενικοί με
     τους Σέρβους και τους Βουλγάρους λαοί,
     είναι εκείνοι που τώρα ονομάζουμε
     Ελληνες. Ενας λαός με σλαβικά
     χαρακτηριστικά , τοξοειδείς βλεφαρίδες
     και σκληρά χαρακτηριστικά Αλβανών
     βοσκών του βουνού, που φυσικά δεν
     προέρχεται από το αίμα του Νάρκισου,
     του Αλκιβιάδη και του Αντίνοου. Μόνο
     μία δυνατή ρομαντική φαντασία μπορεί
     να ονειρεύεται ακόμα μιά αναγέννηση
     των αρχαίων Ελλήνων

   Η εμφάνιση της θεωρίας του Φαλμεράυερ
   έγινε σε μία περίοδο που οι Έλληνες
   αγωνίζονταν για την απελευθέρωση από
   τους Τούρκους, γεγονός που είχε
   προκαλέσει κύματα συμπάθειας και
   σεβασμού σε ολόκληρη την Ευρώπη προς τον
   ιστορικό λαό που πάσχιζε για την
   ελευθερία του, και μία έντονη υποστήριξη
   για την αναβίωση του ελληνικού
   μεγαλείου μετά από τόσους αιώνες
   σκλαβιάς. Τότε εμφανίστηκε ο Αυστριακός
   ιστορικός, ο οποίος διακηρύσσοντας τον
   αφανισμό των Ελλήνων, υποστήριξε ότι η
   Ευρώπη δεν χρωστάει τίποτα στους
   σύγχρονους κατοίκους της Ελλάδας. Η
   θεωρία έχει την βάση της στην αναστροφή
   της εξιδανικευμένης εικόνας που
   κατασκεύασαν οι Ευρωπαίοι για τους
   σύγχρονους Έλληνες. Η σκληρή
   πραγματικότητα της Ελλάδας στη
   συγκεκριμένη περίοδο, ήταν η εικόνα της
   εξαθλίωσης και της προσαρμογής στα
   "βάρβαρα", κατά τους Ευρωπαίους
   διανοούμενος, ήθη της Ανατολής. Στο
   βαθμό που οι σύγχρονοι Έλληνες
   διέψευδαν τις προσδοκίες των ρομαντικών
   φιλελλήνων, άρχισε σταδιακά να
   αμφισβητείται και η ίδια τους η
   ταυτότητα, δηλαδή η αρχαιοελληνική
   καταγωγή πάνω στην οποία θεμελίωσαν τον
   Νεοελληνικό Διαφωτισμό και την
   επανάστασή τους^[4].

     Ενα διπλό στρώμα από ερείπια και ο
     βόρβορος δύο νέων και διαφορετικών
     λαών σκεπάζει τους τάφους των αρχαίων
     Ελλήνων. Τα αθάνατα έργα του αρχαίου
     ελληνικού πνεύματος και μερικά
     ερείπια, που βρίσκονται στην Ελλάδα,
     αποτελούν τώρα την μόνη απόδειξη πως
     πριν από πολλά χρόνια υπήρχε ένας λαός
     σαν τους Ελληνες

   Σύμφωνα με τον Φαλμεράιερ ο εκσλαβισμός
   και ο εξαλβανισμός περιοχών της
   ελλαδικής επικράτειας, νόθευσε και
   εξαφάνισε μέσω της φυλετικής επιμειξίας
   την αρχαιοελληνική φυλή και τον
   πολιτισμό της. Σύμφωνα με το επιχείρημα
   της φυλετικά ανόθευτης ιστορικής
   κοινότητας -χαρακτηριστικό της
   ρομαντικής ιστοριογραφίας- οι σύγχρονοι
   Έλληνες δεν είναι γνήσιοι απόγονοι των
   αρχαίων και συνεπώς δεν είναι ορθό να
   αντιμετωπίζονται ως τέτοιοι. Η άποψή του
   προκάλεσε σημαντική κρίση στη σχέση που
   δημιούργησαν οι σύγχρονοι Έλληνες με
   την ταυτότητά τους, το παρελθόν και την
   ιστορία τους. Η αμφισβήτηση της
   καταγωγής από τους αρχαίους προγόνους
   έθεσε ζήτημα επαναπροσδιορισμού της
   εθνικής ταυτότητας. Το ζήτημα της
   ιδιαιτερότητας και μοναδικότητας του
   ελληνικού έθνους τέθηκε υπό καθεστώς
   επαναδιαπραγμάτευσης^[5].

   Οι ιστορικοί που έγραψαν προκειμένου να
   αντικρούσουν τη θεωρία του υποστηρίζουν
   πως ο Φαλμεράιερ παρερμήνευσε χωρία
   Βυζαντινών ιστορικών. Ο Κωνσταντίνος
   Παπαρρηγόπουλος ήταν ο Έλληνας
   ιστορικός που έλεγξε ως εσφαλμένη τη
   θεωρία του στη μελέτη του περί της
   εποίκισης των Σλάβων στην
   Πελοπόννησο^[6].

   Το ζήτημα της καταγωγής των σύγχρονων
   Ελλήνων τέθηκε, ως ήταν φυσικό, στο
   επίκεντρο της έρευνας της ελληνικής και
   ξένης ιστοριογραφίας της περιόδου,
   σαφώς επηρεασμένης από τον ρομαντικό
   ιστορισμό. Το πλαίσιο μέσα στο οποίο
   έγινε αυτός ο προσδιορισμός ήταν καθαρά
   πολιτισμικό. Εφόσον ο ελληνικός
   πολιτισμός επιβιώνει ιστορικά, είναι
   διαχρονικός, ενιαίος και μοναδικός,
   καθώς παρουσιάζεται σε όλη την διάρκεια
   της ιστορικής του πορείας να έχει
   αφομοιωτικές δυνατότητες των εξωγενών
   στοιχείων, διατηρώντας τον πυρήνα της
   ταυτότητάς του. Αυτή ήταν η βασική ιδέα,
   μέσω της οποίας επιχειρήθηκε η
   αποκατάσταση της ελληνικής ιστορικής
   συνέχειας του ελληνικού έθνους ανά τους
   αιώνες και συνεπώς η αντίκρουση της
   θεωρίας Φαλμεράιερ^[7].

   Οι θέσεις του Φαλμεράιερ απορρίφθηκαν
   ως υποκειμενικές και αντιεπιστημονικές
   από την Βαυαρική Ακαδημία Επιστημών και
   Κλασικών Μελετών, ενώ δέχτηκε
   επικρίσεις από πολλούς Ευρωπαίους
   ιστορικούς. Παράλληλα ήταν η αφορμή για
   να ξεκινήσουν γενετικές μελέτες πάνω
   στον ελληνικό πληθυσμό από ξένους
   γενετιστές όπως ο Ιταλός Λουίτζι Λούκα
   Καβάλι-Σφόρτσα, οι οποίοι υποστήριξαν
   την γενετική σύνδεση αρχαίων και
   σύγχρονων Ελλήνων.

[Επεξεργασία] Εργογραφία

     * 1827: Geschichte des Kaisertums von Trapezunt (Ιστορία της
       αυτοκρατορίας της Τραπεζούντας)
       (Μόναχο).
     * 1830: Geschichte der Halbinsel Morea während des Mittelalters. Teil
       1: Untergang der peloponnesischen Hellenen und Wiederbevölkerung des
       leeren Bodens durch slavische Volksstämme (Ιστορία της
       χερσονήσου της Πελοποννήσου κατά τους
       Μεσαιωνικούς Χρόνους Μέρος πρώτο:
       Παρακμή των Ελλήνων της Πελοποννήσου
       καιεπανακατοίκησης της κενής γης από
       Σλαβικούς λαούς) (Στουτγάρδη).
     * 1835: Welchen Einfluß hatte die Besetzung Griechenlands durch die
       Slawen auf das Schicksal der Stadt Athen und der Landschaft Attika?
       Oder nähere Begründung der im ersten Bande der Geschichte der
       Halbinsel Morea während des Mittelalters aufgestellten Lehre über
       die Enstehung der heutigen Griechen (Ποιά ήταν η
       επίδραση της κατοχής της Ελλάδας από
       τους Σλάβους στην πόλη των Αθηνών και
       τα περίχωρα της Αττικής; Ή, μια
       λεπτομερέστερη ερμηνεία της θεωρίας
       περί της προέλευσης των σημερινών
       Ελλήνων που προτάθηκε στον πρώτο τόμο,
       στο Ιστορία της χερσονήσου της
       Πελοποννήσου κατά τους Μεσαιωνικούς
       Χρόνους ) (Στουτγάρδη).
     * 1836: Geschichte der Halbinsel Morea während des Mittelalters. Teil
       2: Morea, durch innere Kriege zwischen Franken und Byzantinern
       verwüstet und von albanischen Colonisten überschwemmt, wird endlich
       von den Türken erobert. Von 1250-1500 nach Christus (Μέρος
       δεύτερο: Ο Μωρηάς, ερημωμένος από
       εσωτερικούς πολέμους μεταξύ των
       Φράγκων και των Βυζαντινών και
       επανοικημένος από Αλβανούς
       αποικιστές, κατακτάται τελικά από
       τους Τούρκους. Από το 1250 έως το 1500)
       (Τύμπινγκεν).
     * 1843-44: Originalfragmente, Chroniken, Inschriften und anderes
       Material zur Geschichte des Kaisertums Trapezunt (Original fragments,
       chronicles, inscriptions, and other material on the history of the
       Empire of Trebizond) (Abhandlungen der Historischen Klasse der
       Bayerischen Akademie der Wissenschaften. Bd. 3, Abt. 3, pp. 1-159 and
       Bd. 4, Abt. 1, pp. 1-108).
     * 1845: Fragmente aus dem Orient (Αποσπάσματα από την
       Ανατολή) [2 Τόμοι] (Στουτγάρδη).
       Διαθέσιμο online
     * 1852: Denkschrift über Golgotha und das Heilig-Grab: Der Evangelist
       Johannes, der jüdische Geschichtsschreiber Flavius Josephus und die
       Gottesgelehrtheit des Orients (Στοχασμοί περί του
       Γολγοθά και του Αγίου Τάφου: Ιωάννης ο
       Ευαγγελιστής, ο Ιουδαίος ιστορικός
       Φλάβιος Ιώσηπος και η θεία πολυμάθεια
       της Ανατολής) (Abhandlungen der Historischen Klasse der
       Bayerischen Akademie der Wissenschaften. Bd. 6, Abt. 3, 643-88).
     * 1853: Das Tote Meer (Η Νεκρά Θάλασσα) (Abhandlungen der
       Historischen Klasse der Bayerischen Akademie der Wissenschaften. Bd.
       7, Abt. 1, σσ. 39-144).
     * 1857: Das albanesische Element in Griechenland. Abt. 1: Über Ursprung
       und Altertum der Albanesen (Το αλβανικό στοιχείο
       στην Ελλάδα. Μέρος πρώτον: Περί της
       καταγωγής και της αρχαιότητος των
       Αλβανών.) (Abhandlungen der Historischen Klasse der Bayerischen
       Akademie der Wissenschaften. Bd. 8, Abt. 2, σσ. 417-87).
     * 1860-61: Das albanesische Element in Griechenland. Abt. 2 und 3: Was
       man über die Taten und Schicksale des albanesischen Volkes von seinem
       ersten Auftreten in der Geschichte bis zu seiner Unterjochung durch
       die Türken nach dem Tode Skander-Bergs mit Sicherheit wissen kann.
       (Pts. 2 and 3: What can be known with certainty about the deeds and
       fate of the Albanian people from their first appearance in history
       until their subjugation by the Turks after the death of Skanderberg.)
       (Abhandlungen der Historischen Klasse der Bayerischen Akademie der
       Wissenschaften. Bd. 8, Abt. 3, pp. 657-736 and Bd. 9, Abt. 1, pp.
       3-110).
     * 1861: G.M. Thomas, ed., Gesammelte Werke. Bd. 1: Neue Fragmente aus
       dem Orient. Bd. 2: Politische und kulturhistorische Aufsätze. Bd. 3:
       Kritische Versuche. (Collected works. V. 1: New fragments from the
       Orient. V. 2: Political and cultural-historical essays. V. 3: Critical
       essays.) (Leipzig). Available online
     * 1877: G.M. Thomas, ed., Fragmente aus dem Orient (2nd edition,
       Stuttgart).
     * 1913: H. Feigl and E. Molden, eds., Schriften und Tagebücher:
       Fragmente aus dem Orient. Neue Fragmente. Politisch-historische
       Aufsätze — Tagebücher (in Auswahl) (Writings and diaries:
       Fragments from the Orient, New fragments, Political-historical essays
       — Selections from the diaries) (Munich and Leipzig).
     * 1943: E. Mika, ed., Byzanz und das Abendland: Ausgewählte Schriften
       (Byzantium and the West: selected writings) (Vienna).
     * 1949: F. Dölger, ed., Hagion Oros oder der Heilige Berg Athos (Hagion
       Oros, or, the Holy Mount Athos) (Vienna).
     * 1963: H. Reidt, ed., Fragmente aus dem Orient (Munich).
     * 1978: F.H. Riedl, ed., Hagion Oros oder der Heilige Berg Athos
       (Bozen). ISBN 88-7014-008-3
     * 1978: A. Kollautz, ed., Antrittsvolesung über Unversalgeschichte,
       gehalten zu Landshut am 20. November 1862 (Inaugural lecture on
       universal history, held at Landshut on November 20, 1862) (Der Schlern
       52, pp. 123-39).
     * 1980: Geschichte des Kaisertums von Trapezunt (reprint of 1827
       edition) (Hildesheim). ISBN 3487005859
     * 1984: E. Thurnher, ed., Reden und Vorreden (Speeches and Forewords)
       (Salzburg and Munich). ISBN 3-7025-0198-3
     * 1990: E. Thurnher, ed., Europa zwischen Rom und Byzanz (Europe between
       Rome and Byzantium) (Bozen). ISBN 88-7014-576-X
     * 2002: E. Hastaba, ed., Der Heilige Berg Athos (Bozen). ISBN 8872831741
     * 2003: N. Nepravishta, tr., Elementi shqiptar në Greqi (Albanian
       translation of Das albanesische Element in Griechenland) (Tirana).
       ISBN 99927-950-0-X
     * 2007: Fragmente aus dem Orient (Bozen). ISBN 8872832543

[Επεξεργασία] Παραπομπές-σημειώσεις

    1. ↑ Εκεί εξαιτίας ενός λόγου που
       εκφώνησε Περί της χρησιμότητας της
       Ιστορίας και θεωρήθηκε φιλελεύθερος,
       προκάλεσε την οργή των φανατικών
       Καθολικών, που φρόντισαν να
       εξαφανίσουν τα αντίτυπά του. Βλ.
       Παπακωνσταντίνου Θ. 1962, 102.
    2. ↑ Βελουδής 1982, σσ. 46–66
    3. ↑ Todorova Maria 2009, Imagining the Balkans, Oxford University
       Press, United States, ISBN 9780195387865, σσ. 125-126
    4. ↑ Πολίτης Αλ. 1998, 23-26.
    5. ↑ Ροτζώκος Ν. 1999, 221.
    6. ↑ Παπαρρηγόπουλος Κ. 1843, Περί
       εποικίσεως σλαυικών τινων φύλων είς
       την Πελοπόννησον, Αθήνα.
    7. ↑ Βελουδής Γ. 1982, 29-42, 63-80.

[Επεξεργασία] Βιβλιογραφία

     * Βελουδής Γ. 1982, O Jakob Philipp Fallmerayer και η
       γένεση του ελληνικού ιστορισμού,
       ΕΜΝΕ-Μνήμων, Αθήνα.
     * Παπακωνσταντίνου Θ. 1962, «Φαλλμεράυερ
       Ιάκωβος-Φίλιππος», στο Μεγάλη
       Ελληνική Εγκυκλοπαίδεια, Τομ. 23,
       Φοίνιξ, Αθήνα.
     * Πολίτης Αλ. 1988, Ρομαντικά χρόνια.
       Ιδεολογίες και νοοτροπίες στην Ελλάδα
       του 1830-1880, ΕΜΝΕ-Μνήμων, Αθήνα.
     * Ροτζώκος Ν. 1999, «Η Νεοελληνική εθνική
       ιδεολογία και η εθνική
       ιστοριογραφία», στο Μαργαρίτης Γ. κ.ά.
       Ελληνική ιστορία: νεότερη και
       σύγχρονη ελληνική ιστορία, Τομ. Γ',
       Ε.Α.Π., Πάτρα.
     * Todorova Maria 2009, Imagining the Balkans, Oxford University Press,
       United States, ISBN 9780195387865.

[Επεξεργασία] Δικτυακοί τόποι

     * Fragmente aus dem Orient και Gesammelte Werke Αυστριακή
       λογοτεχνία Online.
     * Gesammelte Werke v.3 Google Books
     * Fragmente aus dem Orient Google Books
     * V. Dvorakovsky, "Fallmerayer and Osterman-Tolstoi: story of a
       relationship." (Ρωσικά).
     * Universität Innsbruck, Institut für Alte Geschichte und
       Altorientalistik

   Ανακτήθηκε από
   "http://el.wikipedia.org/wiki/%CE%93%CE%B9%CE%AC%CE%BA%CE%BF%CE%BC%CF%80_%CE%A6%CE%AF%CE%BB%CE%B9%CF%80_%CE%A6%CE%B1%CE%BB%CE%BC%CE%B5%CF%81%CE%AC%CF%85%CE%B5%CF%81"
   Κατηγορία: Θάνατοι το 1861

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Deutsch
     * English
     * Magyar
     * Shqip

     * Τελευταία τροποποίηση 12:14, 16 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
