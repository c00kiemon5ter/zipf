   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

              15η Ένοπλη Μεραρχία Γρεναδιέρων των SS (1η Λετονική)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

              15η Ένοπλη Μεραρχία Γρεναδιέρων των SS (1η λετονική)
                                  15divss.svg
            Το έμβλημα της 15ης Ένοπλης Μεραρχίας Γρεναδιέρων των SS
   ══════════════════════════════════════════════════════════════════════════
   Δράση      1943-1945
   Χώρα       Flag of Germany 1933.svg Ναζιστική Γερμανία
              Flag of Latvia.svg Λετονία
   Υπαγωγή    VI Σώμα Στρατού Εθελοντών SS (Λετονικό)
   Κλάδος     Flag Schutzstaffel.svg Waffen SS
   Μέγεθος    Μεραρχία (τυπικά)
   Δυναμικό   16.800 άνδρες ^[1]
   Διακρίσεις 4 αξιωματικοί της μεραρχίας τιμήθηκαν με το Σταυρό των Ιπποτών
              του Σιδηρού Σταυρού (Βλέπε αντίστοιχη ενότητα)
   Διάλυση    1945
                                   Διακριτικά
   Επίραμμα   px
   μανικιού                 Το έμβλημα των Λετονών Λεγεωνάριων

   Η 15η Ένοπλη Μεραρχία Γρεναδιέρων των SS (1η λετονική) ήταν μία λετονική
   μεραρχία των Waffen-SS της Ναζιστικής Γερμανίας, που δημιουργήθηκε περί το
   1943 στη Λετονία, από Λετονούς εθελοντές και αργότερα υποχρεωτικά
   στρατευμένους πολίτες, και δραστηριοποιήθηκε κυρίως στο Ανατολικό Μέτωπο,
   κυρίως σε αμυντικό ρόλο, πολεμώντας κατά των Σοβιετικών, στο πλευρό των
   Γερμανών.

   Πίνακας περιεχομένων

     • 1 Υπόβαθρο
     • 2 Αναζήτηση εθελοντών στη Λετονία
     • 3 Δράση
     • 4 Διακριτικά
     • 5 Διοικητές
     • 6 Διάταξη μάχης
     • 7 Κάτοχοι του Σταυρού των Ιπποτών στην 15η Ένοπλη Μεραρχία Γρεναδιέρων
       των SS
     • 8 Σημειώσεις
     • 9 Παραπομπές
     • 10 Πηγές

[Επεξεργασία] Υπόβαθρο

   Όταν πραγματοποιήθηκε Γερμανική εισβολή στη Σοβιετική Ένωση, στις 22
   Ιουνίου 1941, οι Γερμανοί και οι σύμμαχοί τους προωθήθηκαν αστραπιαία,
   καταλαμβάνοντας μεγάλες εκτάσεις της αχανούς Σοβιετικής Ένωσης. Μέχρι τον
   Ιούλιο, είχαν καταλάβει τις χώρες τις Βαλτικής (Εσθονία, Λετονία,
   Λιθουανία). Οι Γερμανοί έγιναν δεκτοί ως απελευθερωτές από τους λαούς της
   Βαλτικής, οι οποίοι καταπιέζονταν από τους Σοβιετικούς για χρόνια.

   Καθώς δεν υπήρχαν – σύμφωνα πάντα με τη λογική των ναζί – φυλετικά
   κωλύματα (οι λαοί αυτοί θεωρούνταν «Άριας καταγωγής», σε αντίθεση με
   αυτούς Σλαβικής και ασιατικής καταγωγής, οι οποίοι θεωρούνταν «υπάνθρωποι»
   (Untermenschen). Έτσι, αποφασίστηκε να ενδυναμωθεί η πολεμική προσπάθεια
   της ναζιστικής Γερμανίας με την εθελοντική, αρχικά, συμβολή των λαών της
   Βαλτικής.

[Επεξεργασία] Αναζήτηση εθελοντών στη Λετονία

   Στη Λετονία, συστάθηκαν από τους πρώτους μήνες της Γερμανικής κατοχής
   συντάγματα αστυνομίας, που υπάγονταν στη γερμανική διοίκηση, προκειμένου
   να διασφαλίζουν τις πολύτιμες γραμμές ανεφοδιασμού εναντίων των ανταρτών
   (παρτιζάνων), οι οποίοι υποστηρίζονταν από τους Σοβιετικούς και των οποίων
   το κίνημα ολοένα και ενδυναμωνόταν λόγω του ναζιστικού δεσποτισμού.
   Μερικές από τις μονάδες αυτές υπάχθηκαν στην «Ομάδα Στρατιών Βορρά» και
   εστάλησαν στο μέτωπο, για να λάβουν στη μάχη το «βάπτισμα του πυρός», στις
   αρχές του 1943. ^[2]

   Επίσης, άρχισε η εθελοντική στρατολόγηση για τη στελέχωση μιας μονάδας, η
   οποία θα πολεμούσε εναντίον των Σοβιετικών. Η ανταπόκριση ήταν
   ομολογουμένως εντυπωσιακή, καθώς παρουσιάστηκαν συνολικά 32.000 εθελοντές.
   ^[2] Στα τέλη Αυγούστου 1942 σχηματίστηκε, με τη διοικητική στελέχωση από
   Γερμανούς αξιωματικούς, η Λετονική Λεγεώνα Εθελοντών SS (Lettische
   SS-Freiwilligen-Legion), η οποία έμελλε να αποτελέσει τον πυρήνα της 15ης
   Ένοπλης Μεραρχίας Γρεναδιέρων των SS. Διοικητής της διορίστηκε ο πρώην
   υπουργός Πολέμου, στρατηγός Ρούντολφς Μπανγκέρσκις (Rūdolfs Bangerskis), ο
   οποίος έλαβε το βαθμό του υποστρατήγου (Gruppenführer) των SS, στις 9
   Μαρτίου 1943.

   Το αχανές μέγεθος της Ρωσίας όμως απαιτούσε την σύσταση περισσότερων και
   μεγαλύτερων σχηματισμών. Συνεπώς, οι υπάρχοντες σχηματισμοί εθελοντών
   συγχωνεύθηκαν σε μεραρχίες, και η "Λετονική Λεγεώνα Εθελοντών"
   μετονομάστηκε σε "Λετονική Μεραρχία Εθελοντών", λαμβάνοντας σύντομα τον
   αριθμό 15. Αυτό δεν κρίθηκε αρκετό από άποψη αριθμών, και έτσι ο Εθνικός
   Ηγέτης (Reichsführer) των SS Χάινριχ Χίμλερ επέβαλε υποχρεωτική
   στρατιωτική θητεία στο "Κομισαριάτο του Ράιχ Βαλτικής" (Reichskomissariat
   Ostland). Κλήθηκαν υπό τα όπλα οι κλάσεις 1915-1924 το 1943, μετά του
   1904-14 και όσο η κατάσταση χειροτέρευε, του 1925-1926 το 1944. Οι
   νεοσύλλεκτοι αυτοί στελέχωσαν την 15η Ένοπλη Μεραρχία Γρεναδιέρων των SS
   (αφαιρέθηκε, όπως ήταν επόμενο, ο τίτλος "Εθελοντών").

   [IMG]
   [IMG]
   Μέλη της 15ης Ένοπλης Μεραρχίας Γρεναδιέρων των SS παρελαύνουν, Δεκέμβριος
   του 1943

[Επεξεργασία] Δράση

   Οι τύχες του πολέμου άρχισαν να αλλάζουν από τα μέσα του 1943 και εφεξής.
   Η μεραρχία πολέμησε υποδειγματικά στο Ανατολικό Μέτωπο, στην υπεράσπιση
   του Νόβο Σοκολνίκι στις σοβιετικές επιθέσεις του χειμώνα, το Νοέμβριο του
   ίδιου έτους, αλλά υπέστη μεγάλες απώλειες. Οι Σοβιετικοί επιτίθεντο όμως
   κατά ατέλειωτα κύματα από τις πολυάριθμες εφεδρείες τους, και έτσι οι
   Γερμανοί άρχισαν μία μακρά υποχώρηση. Τον Ιούλιο του 1944, οι Σοβιετικοί
   επανήλθαν στη Λετονία στα πλαίσια της επιχείρησης προσβολής της Βαλτικής,
   η οποία αποτελούσε μέρος της κολοσσιαίας Σοβιετικής αντεπίθεσης
   (Επιχείρηση Μπαγκρατιόν), και η Ρίγα έπεσε στις 13 Οκτωβρίου 1944. ^[2]

   Ο Αδόλφος Χίτλερ επέμενε πεισματικά πως οι δυνάμεις του δεν έπρεπε να
   υποχωρήσουν από την Βαλτική. Καθώς δεν είχε κανείς το σθένος να φέρει
   αντίρρηση, οι γερμανικές δυνάμεις της Βαλτικής παγιδεύτηκαν στον θύλακα
   της Κουρλάνδης. Η μεραρχία ήταν αρκετά τυχερή ώστε να αποφύγει αυτή τη
   μοίρα και απωθήθηκε στην Πομερανία, όπου πολέμησε εναντίον των Σοβιετικών
   στην απέλπιδα προσπάθεια αναχαίτισής τους σε μία υποτυπώδη αμυντική
   γραμμή, η οποία έφερε τον πομπώδη τίτλο "Τείχος της Πομερανίας". ^[2]

   Ενώ βρισκόταν στην Πομερανία όμως, η μεραρχία διέπραξε ένα επιβεβαιωμένο
   έγκλημα πολέμου: Αφού έδεσε με αγκαθωτό συρματόπλεγμα 32 Πολωνούς
   στρατιώτες του 4ου Λόχου του 3ου Συντάγματος της 1ης Πολωνικής Στρατιάς,
   τους έκλεισε σε μία αποθήκη αγροκτήματος και τους έκαψε ζωντανούς.
   ^[3]^[4]^[5]

   Ορισμένοι από τους επιζήσαντες συνέχισαν να πολεμούν κατά των σοβιετικών,
   ωθούμενοι από τη δύναμη της απελπισίας, καθώς δεν είχαν να περιμένουν
   έλεος από τους Σοβιετικούς. Ένα τάγμα πολέμησε στη μάχη του Βερολίνου, ενώ
   ο κύριος όγκος των δυνάμεων που είχαν απομείνει κατάφερε να αποφύγει την
   περικύκλωση και την εξόντωση στον δακτύλιο του Βερολίνου και παραδόθηκε
   στους Αμερικανούς στο Γκύτεργκλυκ, κοντά στον ποταμό Έλβα. ^[6]

[Επεξεργασία] Διακριτικά

   Τυποποιημένα διακριτικά δεν υφίσταντο εν πολλοίς στη μεραρχία. Πολλοί
   στρατιώτες της έφεραν στο επίραμμα του γιακά τους ρούνους των SS, αν και η
   μεραρχία δεν ήταν γερμανική, απόδειξη ίσως του σεβασμού που ενέπνεε η
   αποτελεσματικότητα και η γενναιότητα των στρατιωτών της στη μάχη.
   Χρησιμοποιήθηκε και ένα επίραμμα με μία σβάστικα, που χρησιμοποιήθηκε για
   λίγο καιρό, ώσπου να δημιουργηθεί το τελικό, το οποίο παρίστανε τρία
   αστέρια μέσα σε ένα πλαίσιο από ακτίνες του ηλίου, διαφορετικό από το
   έμβλημα της μεραρχίας. Χρησιμοποιήθηκε ευρέως και η επωμίδα των Λετονών
   Λεγεωνάριων, ενώ δεν σχεδιάστηκε κανένα σιρίτι. ^[2]

[Επεξεργασία] Διοικητές

     • Ταξίαρχος των SS και Στρατηγός (SS-Brigadeführer και Generalmajor)
       Πέτερ Χάνσεν (25 Φεβρουαρίου 1943 – 1η Μαΐου 1943)
     • Υποστράτηγος και Στρατηγός (SS-Gruppenführer και Generalmajor) των SS
       Καρλ Γκραφ φον Πύκλερ-Μπούργκχαους (1η Μαΐου 1943 - 17 Φεβρουαρίου
       1944)
     • Oberführer^[1] των SS Νικολάους Χάιλμαν (17 Φεβρουαρίου 1944 – 21
       Ιουλίου, 1944)
     • Oberführer των SS Χέρμπερτ φον Ομπβούρζερ (21 Ιουλίου 1944 – 26
       Ιανουαρίου 1945)
     • Oberführer των SS Δρ. Έντουαρντ Ντάιζενχοφερ (26 Ιανουαρίου 1945)
     • Oberführer των SS Άντολφ Αξ (26 Ιανουαρίου 1945 – 15 Φεβρουαρίου 1945)
     • Oberführer των SS, αργότερα SS-Brigadeführer και Generalmajor Καρλ
       Μπουρκ (15 Φεβρουαρίου 1945 – 2 Μαΐου 1945) ^[7]

[Επεξεργασία] Διάταξη μάχης

     • 32ο Ένοπλο Σύνταγμα Γρεναδιέρων των SS
     • 33ο Ένοπλο Σύνταγμα Γρεναδιέρων των SS
     • 34ο Ένοπλο Σύνταγμα Γρεναδιέρων των SS
     • 15ο Ένοπλο Σύνταγμα Πυροβολικόυ των SS
     • 15ο Ένοπλο Τάγμα Φουζιλιέρων των SS
     • 15ο Ένοπλο Αντιαεροπορικό (Flak) Τάγμα των SS
     • 15ο Ένοπλο Τάγμα Επικοινωνιών των SS
     • 15ο Ένοπλο Τάγμα Μηχανικού των SS
     • 15ο Ένοπλο Τάγμα Κυνηγών Αρμάτων (Panzerjäger) των SS
     • 15ο Ιατρικό Τάγμα SS
     • 15ος Ουλαμός Ανεφοδιασμού SS
     • 15ο Τμήμα Ταχυδρομείου Πεδίου SS
     • 15ος Κτηνιατρικός Λόχος SS
     • 15ο Τάγμα Οικονομικών SS
     • 1ο Τάγμα Κτιστών SS της 15ης Μεραρχίας SS
     • 2ο Τάγμα Κτιστών SS της 15ης Μεραρχίας SS
     • 15ο Τάγμα Feldersatz SS
     • 15ο Ένοπλος Ουλαμός SS Feldgendarmerie (Στρατονομίας)
     • 15ος Ουλαμός Πολεμικών Ανταποκριτών SS ^[8]

[Επεξεργασία] Κάτοχοι του Σταυρού των Ιπποτών στην 15η Ένοπλη Μεραρχία
Γρεναδιέρων των SS

          Όνομα                Βαθμός            Ημερομηνία        Τμήμα
                                                  απονομής
   Flag of Germany                             23 Αυγούστου
   1933.svg Νικολάους  Oberführer των SS       1944           Διοίκηση
   Χάιλμαν
                                                              32ο Ένοπλο
   Flag of Latvia.svg  Obersturmbannführer των 21 Σεπτεμβρίου Σύνταγμα
   Κάρλις Απεράτς      SS                      1944           Γρεναδιέρων των
                                                              SS
   Flag of Germany     Oberführer των SS       9 Μαΐου 1945   Διοίκηση
   1933.svg Άντολφ Αξ
   Flag of Germany
   1933.svg Έριχ       Sturmbannführer των SS  9 Μαΐου 1945   Διοίκηση
   Βουλφφ

[Επεξεργασία] Σημειώσεις

   1.^ Ο βαθμός αυτός δεν έχει αντίστοιχο στα ελληνικά. Βρίσκεται μεταξύ
   συνταγματάρχη και ταξιάρχου.

[Επεξεργασία] Παραπομπές

    1. ↑ Williamson, ό.π., σ. 290
    2. ↑ ^2,0 ^2,1 ^2,2 ^2,3 ^2,4 Williamson, ό.π., σ. 124
    3. ↑ Majewski, Ryszard: Waffen SS. Mity i rzeczywistość. , Wrocław :
       Krajowa Agencja Wydawnicza, 1983, s. 247, ISBN 83-03-00102-7
    4. ↑ Polski czyn zbrojny w II wojnie światowej., Warszawa : Wydawnictwo
       Ministerstwa Obrony Narodowej, 1988, s.531 (tom 3), ISBN 83-11-07038-5
    5. ↑ Ważniejsze bitwy na Wale Pomorskim podczas II wojny światowej
    6. ↑ Stein, G (1966) The Waffen SS: Hitler's Elite Guard at War
       1939-1945. Cornel Uni. Press, London.
    7. ↑ Rickmenspoel,M. Waffen-SS Encyclopedia. Aberjona Press, 2004.
    8. ↑ Wendal, Marcus. 15. Waffen-Grenadier-Division der SS (lettische Nr.
       1). Axis History (αρχειοθετήθηκε από το πρωτότυπο 2009-05-02)
       (ανακτήθηκε 2009-03-15 )

[Επεξεργασία] Πηγές

     • Williamson, Gordon: SS, Οι Λεγεώνες του Τρόμου. Από τις οδομαχίες του
       Βερολίνου στα Waffen-SS. Εκδόσεις Anubis, Αθήνα 2007. ISBN
       978-960-306-626-2
     • Stein, G (1966) The Waffen SS: Hitler's Elite Guard at War 1939-1945.
       Cornel Uni. Press, London.
     • http://www.axishistory.com/index.php?id=1958

   π • σ • ε
     Flag Schutzstaffel.svg – Οι μεραρχίες των Waffen-SS – Flag of Germany
                                    1933.svg
                       1η Μεραρχία SS Leibstandarte SS Adolf Hitler · 2η
                       Μεραρχία SS Das Reich · 3η Μεραρχία SS Totenkopf · 5η
   Πάντσερ             Μεραρχία Γρεναδιέρων Πάντσερ SS Wiking · 9η Μεραρχία
                       Πάντσερ SS Hohenstaufen · 10η Μεραρχία Πάντσερ SS
                       Frundsberg · 12η Μεραρχία Πάντσερ SS Hitlerjugend
                       11η Μεραρχία Γρεναδιέρων Πάντσερ Εθελοντών SS
                       Nordland · 16η Μεραρχία Γρεναδιέρων Πάντσερ SS
   Γρεναδιέρων Πάντσερ Reichsführer-SS · 17η Μεραρχία Γρεναδιέρων Πάντσερ SS
                       Götz von Berlichingen · 18η Μεραρχία Γρεναδιέρων
                       Πάντσερ Εθελοντών SS Horst Wessel · 23η Μεραρχία
                       Εθελοντών Γρεναδιέρων Πάντσερ SS Nederland
                       6η Ορεινή Μεραρχία SS Nord · 7η Ορεινή Μεραρχία
                       Εθελοντών SS Prinz Eugen · 13η Ένοπλη Μεραρχία των SS
   Ορεινές             Handschar · 21η Ένοπλη Ορεινή Μεραρχία των SS
                       Skanderbeg · 23η Ένοπλη Ορεινή Μεραρχία των SS Kama ·
                       24η Ένοπλη Ορεινή (Karstjäger) Μεραρχία των SS
                       8η Μεραρχία Ιππικού SS Florian Geyer · 22η Μεραρχία
   Ιππικού             Ιππικού Εθελοντών SS Maria Theresia · 33η Ένοπλη
                       Μεραρχία Ιππικού των SS (3η Ουγγρική) · 37η Μεραρχία
                       Ιππικού Εθελοντών Lützow · 1η Μεραρχία Κοζάκων
                       14η Ένοπλη Μεραρχία Γρεναδιέρων των SS Galizien · 15η
                       Ένοπλη Μεραρχία Γρεναδιέρων των SS (1η Λετονική) · 19η
                       Ένοπλη Μεραρχία Γρεναδιέρων των SS (2η Λετονική) · 20ή
                       Ένοπλη Μεραρχία Γρεναδιέρων των SS (1η Εσθονική) · 25η
                       Ένοπλη Μεραρχία Γρεναδιέρων των SS Hunyadi · 26η
                       Ένοπλη Μεραρχία Γρεναδιέρων των SS (2η Ουγγρική) · 27η
                       Μεραρχία Γρεναδιέρων Εθελοντών SS Langemarck (1η
                       Φλαμανδική) · 28η Μεραρχία Γρεναδιέρων Εθελοντών SS
   Πεζικού             Wallonien · 29η Ένοπλη Μεραρχία Γρεναδιέρων των SS
                       RONA · 29η Ένοπλη Μεραρχία Γρεναδιέρων των SS (1η
                       Ιταλική) · 30ή Ένοπλη Μεραρχία Γρεναδιέρων των SS (2η
                       Ρωσική) · 30ή Ένοπλη Μεραρχία Γρεναδιέρων των SS (1η
                       Λευκορωσική) · 31η Μεραρχία Γρεναδιέρων Εθελοντών SS ·
                       32η Μεραρχία Γρεναδιέρων Εθελοντών SS 30. Januar · 33η
                       Ένοπλη Μεραρχία Γρεναδιέρων των SS Charlemagne · 34η
                       Μεραρχία Γρεναδιέρων Εθελοντών SS Landstorm
                       Nederland · 36η Ένοπλη Μεραρχία Γρεναδιέρων των SS
                       Dirlewanger · 38η Μεραρχία SS Nibelungen
   Αστυνομίας          4η Μεραρχία Αστυνομίας SS · 35η Μεραρχία Γρεναδιέρων
                       SS και Αστυνομίας

   Ανακτήθηκε από
   "http://el.wikipedia.org/wiki/15%CE%B7_%CE%88%CE%BD%CE%BF%CF%80%CE%BB%CE%B7_%CE%9C%CE%B5%CF%81%CE%B1%CF%81%CF%87%CE%AF%CE%B1_%CE%93%CF%81%CE%B5%CE%BD%CE%B1%CE%B4%CE%B9%CE%AD%CF%81%CF%89%CE%BD_%CF%84%CF%89%CE%BD_SS_(1%CE%B7_%CE%9B%CE%B5%CF%84%CE%BF%CE%BD%CE%B9%CE%BA%CE%AE)"
   Κατηγορία: Μεραρχίες των Waffen-SS

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • Česky
     • Deutsch
     • English
     • Eesti
     • Suomi
     • Français
     • Italiano
     • 日本語
     • Lietuvių
     • Latviešu
     • Nederlands
     • Polski
     • Русский
     • Српски / Srpski
     • Svenska

     • Τελευταία τροποποίηση 10:39, 24 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
