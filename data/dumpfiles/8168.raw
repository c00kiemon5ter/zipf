   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Ολυμπιάς

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το 1987 για λογαριασμό του Ελληνικού Πολεμικού Ναυτικού ολοκληρώθηκε η
   ναυπήγηση και καθελκύστηκε ομοίωμα αρχαίας ελληνικής τριήρους με το όνομα
   ΟΛΥΜΠΙΑΣ, βάσει όλων των αρχαιολογικών στοιχείων και τους νόμους Φυσικής,
   αντοχής υλικών κ.λπ.

   Με τη ναυπήγηση αυτή δόθηκε οριστικό τέλος σε πολλές διαφωνίες που υπήρξαν
   τόσο ως προς τις πραγματικές διαστάσεις όσο και για τη λειτουργικότητα που
   είχε αυτός ο τύπος σκάφους κατά την αρχαιότητα. Μετά την καθέλκυση
   (Καλοκαίρι του 1987) και τις δοκιμές που ακολούθησαν οι επιδόσεις που
   ανέπτυξε η ΟΛΥΜΠΙΑΣ υπήρξαν εκπληκτικές. Κατάφερε και ανέπτυξε ταχύτητα
   προσεγγίζοντας τους 10 κόμβους. Έπλευσε επί ώρες με ταχύτητα 4 κόμβων με
   τους μισούς κωπηλάτες εκ περιτροπής. Εκτέλεσε στροφή πλοίου 180° σε χρόνο
   ενός μόνο λεπτού της ώρας και με τόξο μικρότερο των 2,5 μηκών του πλοίου.
   Επιπλέον η εκπαίδευση των κωπηλατών στο συγχρονισμό της ερεσίας
   (κωπηλασίας) υπήρξε σχετικά ταχεία (δύο εβδομάδες).

   [IMG]
   [IMG]
                                   Η ΟΛΥΜΠΙΑΣ

[Επεξεργασία] Γενικά χαρακτηριστικά

   Ολικό μήκος: 36,90 μέτρα
   Ολικό πλάτος: 5,50 μέτρα
   Βύθισμα: 1,25 μέτρα
   Εκτόπισμα: 70 τόνοι
   ΄Φέρει δύο ιστούς ένα κύριο και ένα μικρότερο πρώραθεν του κυρίου, επί των
   οποίων φέρονται ισάριθμα τετράγωνα πανιά.
   Υλικό κατασκευής: Ξύλινο σκάφος του οποίου το περίβλημα είναι από oregon
   pine, οι νομείς από δρυ τύπου Virginia και η καρένα από iroko. Φέρει
   20.000 ξύλινες σφήνες και 17.000 ορειχάλκινα χειροποίητα καρφιά. Η δε
   καλύπτρα του εμβόλου είναι από χυτό ορείχαλκο βάρους περίπου 200 κιλών.
   Η κωπηλασία γίνεται από ίδιο αριθμό κωπηλατών που έφερε κατά ην αρχαιότητα
   η Τριήρης.

[Επεξεργασία] Κυριότερες δραστηριότητες

   [IMG]
   [IMG]
                             Η ΟΛΥΜΠΙΑΣ (κατάπλωρα)

   1987 (Αύγουστος): Τελετή παραλαβής. Έναρξη δοκιμαστικών πλόων.
   1988 (Ιούνιος): Γύρισμα ταινίας από το BBC, μεταφορά στη Θεσσαλονίκη και
   Αλεξανδρούπολη και συμμετοχή σε τοπικές εκδηλώσεις.
   1988 (Ιούλιος): Πλόες σε νήσους του Αργοσαρωνικού και συμμετοχή σε τοπικές
   εκδηλώσεις.
   1989 (Αύγουστος): Μεταφορά της ολυμπιακής φλόγας από την Ελευσίνα στο
   Φάληρο.
   1993 (Ιούνιος): Μεταφορά της Τριήρους ΟΛΥΜΠΙΑΣ στο Λονδίνο και συμμετοχή
   στις εκδηλώσεις του εορτασμού των 2.500 χρόνων Δημοκρατικού Πολιτεύματος.
   1994 (Ιούνιος): Μεταφορά της Τριήρους στη Κέρκυρα και συμμετοχή σε τοπικές
   εκδηλώσεις.
   1995-1996: Εκτεταμένες επισκευές.
   1997: Αποφασίζεται η διακοπή των πλόων και η μόνιμη εκθεσιακή χρήση, στο
   πάρκο ναυτικής παράδοσης.
   1998: Διαπιστώνονται εκτεταμένες φθορές που χρήζουν αποκατάστασης.
   1999: Οι φθορές (σαράκι) έχουν πολλαπλασιαστεί και αποφασίζεται γενική
   επισκευή.
   2002: Ξεκινούν εργασίες αντικατάστασης ξύλινων τμημάτων που είχαν υποστεί
   φθορά σε ναυπηγείο της Ελευσίνας.
   [IMG]
   [IMG]
                     Η ΟΛΥΜΠΙΑΣ στη μόνιμη εγκατάστασή της.

   2004: Ολοκληρώνονται οι επισκευές και στις 14 Μαΐου πραγματοποιείται η
   καθέλκυση. Μετά από δοκιμαστικούς πλόες παραδόθηκε στο Δήμο Πειραιώς (9
   Ιουλίου) όπου και συμμετείχε στη μεταφορά της ολυμπιακής φλόγας (11
   Αυγούστου), όπου ένα μήνα μετά παραδόθηκε στο Πολεμικό Ναυτικό.
   2005: Τελικά λόγω του υψηλού κόστους συντήρησης, αριθμού προσωπικού
   επάνδρωσης και απασχόλησης, και έλλειψης άλλου πρακτικού οφέλους για το
   Π.Ν. αποφασίσθηκε η μόνιμη εκθεσιακή χρήση στον ίδιο αρχικό χώρο που είχε
   προγενέστερα αποφασιστεί. Έτσι στις 25 Νοεμβρίου 2005 η ΟΛΥΜΠΙΑΣ
   ανελκύθηκε στη μόνιμη σημερινή θέση της υπαγόμενη οργανικά στο Θωρηκτό Γ.
   Αβέρωφ.

  [Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Ολυμπιάς

     • Ελληνικό Πολεμικό Ναυτικό: Τριήρης

   Ανακτήθηκε από
   "http://el.wikipedia.org/wiki/%CE%9F%CE%BB%CF%85%CE%BC%CF%80%CE%B9%CE%AC%CF%82"
   Κατηγορίες: Ελληνικό Πολεμικό Ναυτικό | Ιστορικά πλοία | Ναυτική ιστορία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Русский

     • Τελευταία τροποποίηση 12:47, 3 Ιανουαρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
