   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Ιγκόρ του Κιέβου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

        Radzivill Igor-945.jpg
   Ιγκόρ του Κιέβου
   Οίκος               Ρουρικίδες
   Διακυβέρνηση        912-3; - 945
   Προσωπικά στοιχεία
   Αυθεντικό όνομα     Ίνγκβαρ
   Γέννηση             άγνωστο
   Θάνατος             945
   Πατέρας             Ρούρικ;
   Μητέρα              άγνωστη
   Ιστορική σειρά διαδοχής
   Προκάτοχος          Όλεγκ
   Διάδοχος            Σβιάτοσλαβ

   Ο Ιγκόρ (Игорь) υπήρξε βάραγγος πρίγκιπας του Κιέβου και ως τέτοιος,
   αρχηγός του Κράτους των Ρως για κάποια χρόνια στο πρώτο μισό του 10 αιώνα
   μΧ. Το όνομά του προήλθε από τον εκσλαβισμό του αρχαίου σκανδιναβικού
   «Ίνγκβαρ» (Ingvar). Πιθανά ήταν γιος του Ρούρικ, φυλάρχου των Ρως την
   περίοδο που είχαν έδρα το Νόβγκοροντ.

   Για τον ακριβή προσδιορισμό των βιογραφικών στοιχείων του, η ιστορική
   έρευνα αντιμετωπίζει το πρόβλημα της ανυπαρξίας αξιόπιστων πηγών. Βασική
   πηγή είναι το Πρώτο Χρονικό, το οποίο όμως συνετέθη διακόσια χρόνια
   αργότερα και -ακόμα χειρότερα- το γνωρίζουμε μόνο από μεταγενέστερα
   αντίγραφα.

  [Επεξεργασία] Βιογραφικές εκδοχές

     • Η κυρίαρχη εκδοχή βασίζεται στην επεξεργασία του Πρώτου Χρονικού και
       υποστηρίζει ότι ο Ιγκόρ κυβέρνησε από το θάνατο του Όλεγκ (912-3) έως
       το 945. Κατά το μεγαλύτερο μέρος της βασιλείας του γνώρισε σημαντικά
       προβλήματα από τους Χαζάρους, που προσπάθησαν να ανακτήσουν όσα είχαν
       χάσει τις προηγούμενες δεκαετίες από τον Όλεγκ, και από τους
       Πετσενέγους. Οργάνωσε δύο εκστρατείες κατά της Βυζαντινής
       Αυτοκρατορίας (941 και 944) και προσπάθησε να πολιορκήσει την
       Κωνσταντινούπολη, όμως και τις δύο φορές τα πλοία του καταστράφηκαν
       από το υγρό πυρ - παρ' όλα αυτά κατάφερε να εξασφαλίσει μια ευνοϊκή
       εμπορική συμφωνία με τους Βυζαντινούς. Στα χρόνια του οι Ρως
       λεηλάτησαν επίσης δύο φορές τους αραβικούς εμπορικούς σταθμούς της
       δυτικής Κασπίας, το 913 και το 944, δε γνωρίζουμε όμως εάν ο Ιγκόρ
       είχε κάποια ανάμιξη - το Κράτος των Ρως έμοιαζε περισσότερο με
       συνομοσπονδία αυτόνομων πριγκιπάτων, καθένα από τα οποία μπορούσε να
       διοργανώσει εκστρατείες από μόνο του ή σε συνεργασία με άλλα χωρίς
       απαραίτητα τη συμμετοχή της κεντρικής διοίκησης του Κιέβου.

     • Σύμφωνα με μια σύγχρονη θεωρία του γάλλου βυζαντινολόγου Κονσταντίν
       Ζούκερμαν, βασισμένη σε επεξεργασία των στοιχείων της Επιστολής
       Σέχτερ, ο Ιγκόρ ανήλθε στο θρόνο μόλις το καλοκαίρι του 941 μετά από
       πολυετή εμφύλιο πόλεμο εναντίον του Όλεγκ. Εάν αυτό στέκει, τότε
       αρχηγός της εκστρατείας κατά της Πόλης το 941 ήταν ο Όλεγκ - πράγμα
       πολύ δύσκολο για να συμβεί, δεδομένου ότι ο Όλεγκ (εάν ζούσε) θα
       έπρεπε να βρίσκεται το λιγότερο στην ένατη δεκαετία της ζωής του!

     • Κατά το πολύ αναξιόπιστο «Χρονικό του Νόβγκοροντ 1016 - 1471» ο Ιγκόρ
       κυβέρνησε κατευθείαν μετά το Ρούρικ. Ο Όλεγκ δεν υπήρξε ηγεμόνας και
       προκάτοχος του Ιγκόρ, αλλά ελάσσων πρίγκιπας και στρατηγός του.

  [Επεξεργασία] Θάνατος

   Εκεί που όλες οι απόψεις συγκλίνουν, είναι στο έτος της δολοφονίας του
   (945). Σύμφωνα με το Πρώτο Χρονικό ο Ιγκόρ πλήρωσε την πλεονεξία του, αφού
   αποπειράθηκε να συλλέξει φόρο από τις υποτελείς φυλές για δεύτερη φορά
   στον ίδιο χρόνο, με αποτέλεσμα τη δολοφονία του από εξοργισμένους
   Δρεβλιανούς. Ο βυζαντινός διάκονος Λέων που ήταν είχε γνωρίσει το γιο του
   Σβιάτοσλαβ, παραδίδει ότι διαμελίσθηκε δεμένος σε δύο τεντωμένες σημύδες -
   μια μέθοδος που θυμίζει το Σίνι τον Πιτυοκάμπτη από το μύθο του Θησέα.

   Τον διαδέχθηκε ο Σβιάτοσλαβ (ο Σφενδοσλάβος των βυζαντινών κειμένων) που
   ήταν μόλις τριών ετών, οπότε η διακυβέρνηση μέχρι την ενηλικίωσή του
   ανατέθηκε στη χήρα του Χέλγκα. Αυτή εκδικήθηκε με πολύ άγριο τρόπο τη
   δολοφονία του συζύγου της, αλλά έλαβε το μάθημά του και αναθεώρησε τον
   τρόπο είσπραξης του φόρου υποτέλειας. Το 955 βαπτίσθηκε χριστιανή και
   αγιοποιήθηκε από την Ορθόδοξη Εκκλησία ως Αγία Όλγα.

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Igor of Kiev της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%99%CE%B3%CE%BA%CF%8C%CF%81_%CF%84%CE%BF%CF%85_%CE%9A%CE%B9%CE%AD%CE%B2%CE%BF%CF%85"
   Κατηγορίες: Μεσαιωνική Ρωσία | Ρουρικίδες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Беларуская
     • Български
     • Česky
     • Deutsch
     • English
     • Español
     • Eesti
     • Euskara
     • Suomi
     • Français
     • עברית
     • Hrvatski
     • Magyar
     • Italiano
     • 日本語
     • Nederlands
     • Polski
     • Português
     • Русский
     • Саха тыла
     • Slovenčina
     • Српски / Srpski
     • Türkçe
     • Українська
     • 中文

     • Τελευταία τροποποίηση 15:38, 20 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
