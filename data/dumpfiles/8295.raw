   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Τάρπον Σπρινγκς

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 28°8′55″N 82°45′29″W﻿ / ﻿28.14861, -82.75806

                                Τάρπον Σπρινγκς
      Pinellas County Florida Incorporated and Unincorporated areas Tarpon
                            Springs Highlighted.svg
                 Θέση της πόλης στην πολιτεία και την κομητεία
   ══════════════════════════════════════════════════════════════════════════
   Χώρα                     Flag of the United States (3-2 aspect
                            ratio).svg ΗΠΑ
   Πολιτεία                 Φλόριντα
   Κομητεία                 Πινέλας
   Πληθυσμός                21.003 (2000)
   Έκταση                   43,8 χμ²
   Υψόμετρο                 7 μ
   Ζώνη ώρας                UTC-5
   - Θερινή ώρα             UTC-4

   Το Τάρπον Σπρινγκς (αγγλ.:Tarpon Springs) είναι πόλη των ΗΠΑ που βρίσκεται
   στην κομητεία Pinellas της Φλόριντα. Στην απογραφή του 2000 είχε 21.003
   κατοίκους. Το 2004 σύμφωνα με τη στατιστική υπηρεσία των ΗΠΑ είχε πληθυσμό
   22.554 κατοίκους. Το Τάρπον Σπρινγκς είναι γνωστό από την έντονη παρουσία
   Ελληνομαερικανών, που εδώ είναι πιο έντονη από οποιαδήποτε άλλη πόλη των
   ΗΠΑ.

   Πίνακας περιεχομένων

     • 1 Γεωγραφία
     • 2 Ιστορία
     • 3 Αξιοθέατα
     • 4 Ο εορτασμός των Θεοφανείων
     • 5 Δημογραφικά στοιχεία
     • 6 Πηγή
     • 7 Εξωτερικές συνδέσεις

[Επεξεργασία] Γεωγραφία

   Η συνολική έκταση που καταλαμβάνει η πόλη είναι 43.7 km², από τα οποία
   23.7 km² είναι στεριά και 20 km² είναι νερά.

[Επεξεργασία] Ιστορία

   Η περιοχή, που αποτελείται από μια σειρά κολπίσκων στον κόλπο του Μεξικού,
   τράβηξε το ενδιαφέρον για πρώτη φορά το 1876 ως τόπος χειμερινής
   κατοικίας. Κάποιοι από τους πρώτους επισκέπτες που έρχονταν, παρατήρησαν
   τα ψάρια της περιοχής να πηδούν πάνω από τα νερά κι έτσι ονόμασαν την
   τοποθεσία Tarpon Springs. Οι πρώτοι Έλληνες μετανάστες έφτασαν στην πόλη
   κατά τη δεκαετία του 1880, για να εργαστούν ως δύτες σπογγαλιείας. Το 1905
   ο Γιάννης Κόκκορης παρουσίασε την τεχνική της συλλογής σπόγγων στο Τάρπον
   Σπρινγκς. Ο Κόκκορης έφερε σπογγαλιείς από τα Δωδεκάνησα και τη Χάλκη, με
   αποτέλεσμα ως το 1930 να δημιουργηθεί μια ανθούσα βιομηχανία σπόγγων στην
   πόλη, που απέδιδε εκατομμύρια δολάρια κάθε χρόνο.

   Το 1947 έφτασε και σε αυτή την πλευρά του κόλπου του Μεξικού η επιδημία
   της κόκκινης άλγης, που κατέστρεψε τους βιότοπους των σπόγγων. Τότε
   αναγκαστικά οι σπογγαλιείς έγιναν ψαράδες και ναυτικοί για να ζήσουν. Η
   πόλη σταδιακά μετέτρεψε τις σπογγαλιευτικές δραστηριότητες σε τουριστική
   ατραξιόν. Η αποβάθρα των σπογγαλιέων τώρα έχει κυρίως μαγαζιά
   αναμνηστικών, εστιατόρια και μουσεία που αναδεικνύουν τη σπογγαλιευτικό
   παρελθόν του Τάρπον Σπρινγκς. Πουλιούνται και σπόγγοι αλλά οι περισσότεροι
   εισάγονται από άλλα μέρη.

   Στα τέλη της δεκαετίας του 1980 έγινε μια σοβαρή προσπάθεια να αναβιώσει η
   σπογγαλιεία στην περιοχή από τον επιχειρηματία Τζορτζ Μπιλίρη, η οποία
   έφερε εντυπωσιακά αποτελέσματα. Μάλιστα το φθινόπωρο του 2007 σημειώθηκε
   νέο ρεκόρ συλλογής σπόγγων από μια βάρκα. Έτσι η βιομηχανία του σπόγγου
   παραμένει ενεργή στο Τάρπον Σπρινγκς μέχρι σήμερα.

[Επεξεργασία] Αξιοθέατα

   Τόποι στο Τάρπον Σπρινγκς με ιστορικό ενδιαφέρον, οι οποίοι αναφέρονται
   στον επίσημο κατάλογο ιστορικών τόπων των ΗΠΑ:

     • Ξενοδοχείο Αρκαδία (Arcade Hotel)
     • Το Σάφορντ Χάους (Safford House)
     • Το παλιό Δημαρχείο (Old Tarpon Springs City Hall)
     • Το παλιό γυμνάσιο (Old Tarpon Springs High School)
     • Ιστορική περιοχή της πόλης (Tarpon Springs Historic District)

   Καταστήματα επεξεργασίας σπόγγων αναγνωρισμένα ως μουσειακοί χώροι:

     • E.R. Meres Sponge Packing House .
     • N.G. Arfaras Sponge Packing House: Το Κατάστημα Επεξεργασίας Σπόγγων
       του Ν.Τζ. Αρφαρά λειτουργεί ακόμα και χρησιμοποιείται από την εταιρία
       του Τζορτζ Μπιλίρη: «George Biliris Sponge Merchant International».

   Πέντε σπογγαλιευτικά πλοιάρια διατηρούνται ως αξιοθέατα:

     • Δούκισσα (Duchess) (σπογγαλιευτικό)
     • Γεώργιος Ν. Κρητικός (George N. Cretekos) (σπογγαλιευτικό καταδύσεων)
     • Ν. Κ. Σύμη (N. K. Symi) (σπογγαλιευτικό καταδύσεων)
     • Άγ. Νικόλαος ΙΙΙ (St. Nicholas III) (σπογγαλιευτικό καταδύσεων)
     • Άγ. Νικόλαος VI (St. Nicholas VI) (σπογγαλιευτικό καταδύσεων)

[Επεξεργασία] Ο εορτασμός των Θεοφανείων

   Το Τάρπον Σπρίνγκς είναι γνωστό για τις παραδοσιακές θρησκευτικές
   τελετουργίες της ελληνορθόδοξης εκκλησίας, με πιο διάσημη την εορτή των
   Θεοφανείων στις 6 Ιανουαρίου κατά την οποία τελείται ο αγιασμός των υδάτων
   και των καϊκιών. Πρόκειται για μια τελετή που έχει τις ρίζες της την εποχή
   που ακόμα ανθούσε η σπογγαλιεία και οι αλιείς χρειάζονταν τη θεία βοήθεια
   στο επικίνδυνο επάγγελμα που ασκούσαν.

   Ο εορτασμός προσελκύει πλήθος Ελληνοαμερικανών από όλη την Αμερική, με
   αποτέλεσμα την ημέρα αυτή να τριπλασιάζεται ο πληθυσμός της πόλης.
   Συνήθως, τον αγιασμό τελεί ο μητροπολίτης της Ατλάντα ενώ μερικές φορές
   συμμετέχει ο Αρχιεπίσκοπος Αμερικής. Η τελετή γίνεται όπως στην Ελλάδα,
   δηλαδή ο ιερέας πετά έναν ξύλινο σταυρό στη θάλασσα και νεαροί κολυμβητές
   βουτούν για να τον πιάσουν. Όποιος το καταφέρει έχει την ευλογία του για
   το επόμενο έτος. Μετά τον αγιασμό, ο εορτασμός μεταφέρεται στην προκυμαία,
   όπου διεξάγονται μουσικές εκδηλώσεις. Ακολουθεί φαγοπότι και γλέντι.

   Το 2006, εορτάστηκαν τα 100 χρόνια από την καθιέρωση του αγιασμού. Στην
   επέτειο μετείχε ο ίδιος ο Οικουμενικός Πατριάρχης Κωνσταντινουπόλεως
   Βαρθολομαίος, τιμώντας την ελληνορθόδοξη κοινότητα των ΗΠΑ.

[Επεξεργασία] Δημογραφικά στοιχεία

   Στην απογραφή του 2000 καταγράφηκαν 21.003 άτομα, 9.067 νοικοκυριά και
   5.947 οικογένειες στην πόλη του Τάρπον Σπρινγκς. Η πυκνότητα του πληθυσμού
   ήταν 887,2 κάτοικοι/km². Υπήρχαν 10.759 κατοικίες σε μια μέση πυκνότητα
   454.5 κατοικίες/km².

   Η φυλετική κατανομή των κατοίκων της πόλης ήταν: 90,07% Λευκοί, 6,15%
   Αφροαμερικανοί, 0,29% αυτόχθονες Αμερικανοί, 1,04% Ασιάτες, 0,06%
   Πολυνήσιοι, 0,81% από άλλες φυλές και 1,57% μιγάδες. Περίπου το 4,33% του
   πληθυσμού ήταν ισπανικής ή λατινικής προέλευσης. Το 11,8% του συνολικού
   πληθυσμού αυτοπροσδιορίστηκαν ως Έλληνες, ενώ το 8,87% ανέφερε ότι μιλά
   Ελληνικά στο σπίτι.

   Από τα 9.067 νοικοκυριά, το 22,8% έχει ανήλικα παιδιά, το 52,2 είναι
   παντρεμένα ζευγάρια, το 10% είναι μονογονεϊκές οικογένειες χωρίς πατέρα
   και το 34,4% είναι μεμονωμένα άτομα χωρίς οικογένεια.

[Επεξεργασία] Πηγή

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Tarpon Springs, Florida της Αγγλόγλωσσης Βικιπαίδειας,
                      η οποία διανέμεται υπό την GNU FDL και την CC-BY-SA
                      3.0. (ιστορικό/συντάκτες).

[Επεξεργασία] Εξωτερικές συνδέσεις

     • City of Tarpon Springs official site
     • History of Tarpon Springs
     • Tarpon Springs Chamber of Commerce

   Ανακτήθηκε από
   "http://el.wikipedia.org/wiki/%CE%A4%CE%AC%CF%81%CF%80%CE%BF%CE%BD_%CE%A3%CF%80%CF%81%CE%B9%CE%BD%CE%B3%CE%BA%CF%82"
   Κατηγορία: Πόλεις των ΗΠΑ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Deutsch
     • English
     • Suomi
     • Français
     • Kreyòl ayisyen
     • Ido
     • Nederlands
     • Português
     • Simple English
     • Volapük

     • Τελευταία τροποποίηση 21:39, 7 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
