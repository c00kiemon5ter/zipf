   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ιστιαία

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Θέα από το λόφο της Δεξαμενής

   Η Ιστιαία είναι η έδρα του ομώνυμου
   Δήμου της Βόρειας Εύβοιας, ενώ πριν το 1998
   ήταν η πρωτεύουσα της ομώνυμης επαρχίας
   του νομού Ευβοίας. Γεωγραφικά βρίσκεται
   στο βόρειο τμήμα του νησιού, στο κέντρο
   καταπράσινης και εύφορης πεδιάδας,
   απέχει δε από τη θάλασσα 5 χιλιόμετρα.
   Από τον 15ο αιώνα μέχρι και τον 19ο
   αναφερόταν ως Ξηροχώρι.

   Πίνακας περιεχομένων

     * 1 Ιστορία
     * 2 Νεότερη εποχή
     * 3 Εξωτερικές συνδέσεις
     * 4 Πηγές

[Επεξεργασία] Ιστορία

   Η ιστορία της Ιστιαίας αρχίζει πολύ πριν
   από την εποχή του Ομήρου. Ευρήματα του
   2.000 π.Χ., στην περιοχή μεταξύ Ιστιαίας και
   Ωρεών, μαρτυρούν την ύπαρξη
   μεσοελλαδικών οικισμών.

   Η επικρατέστερη εκδοχή για την
   προέλευση του ονόματος συνδέει την
   Ιστιαία με την θάλασσα θέλοντας το όνομα
   της πόλης να προέρχεται από τις λέξεις
   ιστίον= πανί, ή ιστός=
   κατάρτι.^[εκκρεμεί παραπομπή] Η
   μυθολογική εκδοχή θέλει την πόλη να
   ονομάζεται έτσι από την νύμφη Ιστιαία
   κόρη του Υριέα (γιό του Ποσειδώνα) και
   της Αλκιόνης, αδελφής του Ωρεού.

   Στον Τρωικό πόλεμο, κατά τον Όμηρο, η
   Ιστιαία ανήκε στη χώρα του
   Χαλκοδωντιάδη Ελεφήνορα του Βασιλέως
   των Αβάντων, και έλαβε μέρος μαζί με τις
   σπουδαιότερες Ευβοϊκές πόλεις όπως ήταν
   η Χαλκίδα, η Ερέτρια, η Κήρινθος κ.α. Στον
   5ο π.Χ. αιώνα, Ιστιαιείς ίδρυσαν στην
   Ανατολική Ρωμυλία την αποικία
   Στενήμαχο, ενώ μετά την Ναυμαχία του
   Αρτεμισίου η Ιστιαία υπέστη μεγάλες
   καταστροφές από τις στρατιές του Ξέρξη
   που κατέλαβαν την πόλη και
   στρατοπέδευσαν εκεί για ένα μικρό
   διάστημα, όπως μαρτυρεί ο Ηρόδοτος (Η΄23).
   Στα επόμενα χρόνια και μετά το τέλος των
   Μηδικών πολέμων, η περιοχή της Ιστιαίας
   πέρασε μία σχετικά ειρηνική περίοδο,
   κάτω από την επιρροή των Αθηναίων, στην
   Α΄ Αθηναϊκή Συμμαχία.

   Στις αρχές του καλοκαιριού του 446 π.Χ.,
   όπως μας πληροφορεί ο Θουκυδίδης, η Β.
   Εύβοια αποστάτησε από την Αθηναϊκή
   Συμμαχία. Η αποστασία αυτή οφείλεται
   μάλλον στην επιδίωξη των ολιγαρχικών
   φίλων της Σπάρτης να ανατρέψουν τους
   δημοκρατικούς φίλους της Αθήνας, με
   αφορμή την οικονομική καταπίεση που
   προκαλούσε η Αθηναϊκή Συμμαχία. Αυτό
   συνάγεται από τα προνόμια που είχαν
   δοθεί στους Ευβοείς από τους Αθηναίους.
   Το σπουδαιότερο από τα προνόμια ήταν
   αυτό της επιγαμίας, του δικαιώματος
   δηλαδή να συνάπτουν γάμους με Αθηναίους
   και Αθηναίες ως ισότιμοι πολίτες με
   αυτούς της Αθήνας.^[εκκρεμεί παραπομπή]
   Η αποστασία αυτή υπήρξε τραγική για την
   πόλη της Ιστιαίας, διότι έγινε ο κύριος
   αποδέκτης της οργής του Περικλή, που
   χωρίς δυσκολία εκστράτευσε και κατέλαβε
   την Εύβοια επιβάλλοντας ανήκουστες
   τιμωρίες. Οι κάτοικοι της Ιστιαίας
   εκδιώχθηκαν όλοι στην Θεσσαλία και τη
   Μακεδονία, τα κτήματά τους μοιράστηκαν
   σε 1.000 ή 2.000 Αθηναίους εποίκους
   κληρούχους και η πόλη μετονομάστηκε σε
   Ωρεοί.

   Μετά τη λήξη του Πελοποννησιακού
   πολέμου, η πόλη περιήλε στη Σπάρτη, οι
   Αθηναίοι έποικοι εκδιώχθηκαν, οι δε
   κλήροι τους κατασχέθηκαν και η πόλη
   έλαβε το προηγούμενο όνομά της. Τότε
   πολλοί απόγονοι των εκδιωχθέντων από
   τον Περικλή επέστρεψαν στο πάτριο
   έδαφος.

[Επεξεργασία] Νεότερη εποχή

   Η αρχαία πόλη της Ιστιαίας που
   αναφέρεται από τον Όμηρο ως
   «πολυστάφυλος Ιστιαία», από τους
   πολλούς αμπλώνες της, δεν βρισκόταν στο
   σημείο που είναι χτισμένη η σύγχρονη,
   αλλά δύο περίπου χιλιόμετρα δυτικά, προς
   το μέρος των Ωρεών και του Ταξιάρχη, στις
   πλαγιές του όρους Τηλέθριου, παρά τον
   ποταμό Κάλλαντα (Ξεριά), στη θέση
   καλούμενη Δρυμός, επί βραχώδους λόφου.

   Η καινούρια πόλη, όπως εμφανίζεται
   σήμερα, άρχισε να δημιουργείται λίγο
   πριν από την Τουρκοκρατία στην Εύβοια
   (1470), με το όνομα «Ξηροχώρι», αρχικά στην
   απογραφή του 1474 και πολύ αργότερα μέσα
   από τα ποιήματα του περιηγητή μοναχού
   Δαπόντε στα μέσα του 17ου αιώνα. Λίγο πριν
   από την Επανάσταση η Βόρεια Εύβοια
   εντάχθηκε στην εμβέλεια των εδαφών που
   ήλεγχε και διοικούσε ο Αλή Πασάς. Η
   επαρχία της Ιστιαίας έμεινε στην
   δικαιοδοσία του Αλή Πασά μέχρι την μέρα
   της δολοφονίας του τελευταίου
   (Ιανουάριος 1822).
   Η Ιστιαία υπήρξε το θέατρο μερικών από
   τις πρώτες συγκρούσεις Ελλήνων και
   Τούρκων κατά την Επανάσταση του 1821. Η 8η
   Μαΐου 1821 είναι η μέρα του ξεσηκωμού των
   Ελλήνων της περιοχής. Η οριστική ένταξη
   της πόλης στο νέο Ελληνικό κράτος έγινε
   τον Μάρτιο του 1833, μαζί με ολόκληρο το
   νησί της Εύβοιας. Έκτοτε η Ιστιαία ήταν η
   σημαντικότερη πόλη της Β. Εύβοιας. Κατά
   τη διάρκεια του Μακεδονικού Αγώνα
   δεκάδες εθελοντείς Ιστιαιείς έλαβαν
   μέρος, ενώ κάποιοι από αυτούς έπεσαν στα
   πεδία των μαχών.

   Στην Ιστιαία σήμερα λειτουργεί ένα
   ενδιαφέρον Μουσείο Φυσικής Ιστορίας,
   δημιουργημένο και συντηρούμενο από τον
   Κυνηγετικό Σύλλογο της πόλης.

[Επεξεργασία] Εξωτερικές συνδέσεις

     * Κατάλογος υπηρεσιών και καταστημάτων
       για την Βόρεια Εύβοια
     * Ιστοσελίδα του Δήμου Ιστιαίας
     * Παλαιά Ιστοσελίδα του Δήμου Ιστιαίας
     * Ραδιοφωνικός Σταθμός Ιστιαίας
     * Τουριστικός Οδηγός για την Βόρεια
       Εύβοια

[Επεξεργασία] Πηγές

     * "Μεγάλη Ελληνική Εγκυκλοπαίδεια
       Δρανδάκη" τομ.ΙΓ΄, σελ.268

   Flag-map of Greece.svg Αυτό το άρθρο γεωγραφίας
   της Ελλάδας χρειάζεται επέκταση.
   Βοηθήστε τη Βικιπαίδεια επεκτείνοντάς
   το!

   Ανακτήθηκε από
   "http://el.wikipedia.org/wiki/%CE%99%CF%83%CF%84%CE%B9%CE%B1%CE%AF%CE%B1"
   Κατηγορίες: Κωμοπόλεις του νομού
   Ευβοίας | Αρχαίες ελληνικές πόλεις
   Κρυμμένες κατηγορίες: Άρθρα που
   χρειάζονται παραπομπές | Γεωγραφία της
   Ελλάδας-επέκταση

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * English
     * Français
     * Italiano
     * ‪Norsk (bokmål)‬
     * Polski
     * Srpskohrvatski / Српскохрватски

     * Τελευταία τροποποίηση 20:42, 14 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
