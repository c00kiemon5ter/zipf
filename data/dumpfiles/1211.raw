   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

      Διεθνής χρηματοπιστωτική κρίση 2007-2008

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το Χρηματιστήριο της Νέας Υόρκης υπέστη
   τεράστιες απώλειες που
   αντικατοπτρίζονται στους δείκτες του.

               Χρησιμοποιούμενη Ορολογία

   ABSs  Asset-Backed Securities Χρεόγραφα Δανειακών
                                 Εγγυήσεων
   ABCPs Asset-Backed Commercial Εμπορικοί Τίτλοι
         Papers                  Δανειακών Εγγυήσεων
   CDOs  Collaterized Debt       Εγγυημένες Δανειακές
         Obligations             Υποχρεώσεις
                                 Πρακτορεία
   CRAs  Credit Rating Agencies  Πιστοληπτικής
                                 Βαθμολόγησης
   SCIs  Structured Credit       Δομημένα Πιστωτικά
         Instruments             Εργαλεία
   SICs  Special Investment      Ειδικές Επενδυτικές
         Companies               Εταιρίες
   SPVs  Special Purpose         Εταιρίες Ειδικού Σκοπού
         Vehicles
   SVIs  Structured Investment   Εταιρίες Δομημένων
         Vehicles                Επενδυτικών Προϊόντων
   TED   T-Bill & Eurodollar     Ομόλογα Αμερ. Δημοσίου &
                                 Ευρωδολάρια

   Η Διεθνής Χρηματοπιστωτική Κρίση του
   2007^[1] είναι μια παγκόσμια κατάσταση
   απειλούμενης οικονομικής ύφεσης στον
   ευρύτερο χρηματοπιστωτικό και
   τραπεζικό τομέα με γενεσιουργό χώρα τις
   Ηνωμένες Πολιτείες της Αμερικής.

   Η κρίση αυτή έρχεται 78 χρόνια μετά την
   τελευταία μεγάλη κρίση του 1929 αλλά και
   παλαιότερες πετρελαϊκές κρίσεις.
   Προέκυψε μετά το ξέσπασμα των
   προβλημάτων στην αγορά στεγαστικών
   δανείων χαμηλής εξασφάλισης και την
   αλόγιστη χρήση δομημένων επενδυτικών
   προϊόντων που εξαρτώνταν άμεσα από τη
   δυνατότητα αποπληρωμής των δανείων από
   τα οποία παράγονταν. Η προσπάθεια
   απομάκρυνσης του πιστωτικού και
   επιτοκιακού κινδύνου από τις τράπεζες, η
   μετατροπή στάσιμων κεφαλαίων σε
   εμπορεύσιμους τίτλους και η μετακίνηση
   των σύνθετων επενδυτικών τίτλων στις
   καταστάσεις ειδικών οντοτήτων,
   προκάλεσαν ένα "ντόμινο" αλυσιδωτών
   αντιδράσεων στον αμερικανικό και
   ευρωπαϊκό τραπεζικό και
   κτηματομεσιτικό τομέα.

   Χαρακτηριστικά αυτής της γενικευμένης
   κατάστασης είναι ο κίνδυνος κατάρρευσης
   τραπεζών από φημολογία, πώληση άλλων σε
   ιδιαίτερα χαμηλό τίμημα και άσκηση
   νομισματικής πολιτικής από τις
   Κεντρικές Τράπεζες με σκοπό τη διάσωση
   του χρηματοοικονομικού συστήματος και
   όχι για τη διασφάλιση των τιμών, όπως
   παραδοσιακά οφείλουν να πράττουν.
   Ζημιωμένα βγήκαν τα συστήματα που
   εκτέθηκαν στα "τοξικά", όπως
   χαρακτηρίσθηκαν, ομόλογα, συστήματα που
   στρέφονται πλέον προς ένα νέο κρατικό
   παρεμβατισμό, παράλληλα με την
   κατάρτιση σχεδίων επίλυσης της κρίσης
   προτού επεκταθεί στην ευρύτερη
   οικονομία των κρατών που επλήγησαν.

   Πίνακας περιεχομένων

     * 1 Ιστορικό Πλαίσιο

          * 1.1 Απομάκρυνση Πιστωτικού και
            Επιτοκιακού Κινδύνου
          * 1.2 Το Εργαλείο της Τιτλοποίησης

               * 1.2.1 Αδυναμίες του Μοντέλου

          * 1.3 Οι Ειδικές Επενδυτικές Οντότητες

               * 1.3.1 Αδυναμίες στη Λειτουργία των
                 Οντοτήτων

          * 1.4 Η Κρίση στην Αγορά των Sub-Primes
          * 1.5 Η Πρόκληση της Χρηματοπιστωτικής
            Κρίσης

     * 2 Το Χρονικό της Κρίσης

          * 2.1 α' εξάμηνο του 2007
          * 2.2 Καλοκαίρι του 2007
          * 2.3 Αύγουστος του 2007
          * 2.4 Σεπτέμβριος του 2007
          * 2.5 β' εξάμηνο του 2007
          * 2.6 Σεπτέμβριος του 2008
          * 2.7 Οκτώβριος 2008

     * 3 Απότοκος της Κρίσης

          * 3.1 Η Επιρροή στην Ευρώπη
          * 3.2 Η Μετάβαση στην Παρεμβατική
            Κεφαλαιαγορά

     * 4 Ρυθμιστικές Προτάσεις

          * 4.1 Συντονισμός σε Διεθνές Επίπεδο
          * 4.2 Συντονισμός σε Ευρωπαϊκό Επίπεδο
          * 4.3 Ρυθμίσεις του Μοντέλου των CDOs
          * 4.4 Ρυθμίσεις στις Ειδικές
            Επενδυτικές Εταιρίες
          * 4.5 Λοιπές Ρυθμίσεις

     * 5 Παραπομπές
     * 6 Εξωτερικοί Σύνδεσμοι
     * 7 Πηγές
     * 8 Δείτε Επίσης

[Επεξεργασία] Ιστορικό Πλαίσιο

  [Επεξεργασία] Απομάκρυνση Πιστωτικού και
  Επιτοκιακού Κινδύνου

   Οι τράπεζες, βάσει της παραδοσιακής
   λειτουργίας τους ως διαμεσολαβητές
   μεταξύ των θετικών και των αρνητικών
   αποταμιευτών, εκτείθενται στον
   πιστωτικό κίνδυνο και στον κίνδυνο των
   επιτοκίων. Το γεγονός αυτό οφείλεται
   στην ασυμμετρία της πληροφόρησης που
   επικρατεί στις αγορές χρήματος, καθώς
   στην κεφαλαιαγορά έχουν πρόσβαση κυρίως
   πλούσιες σε κεφάλαια εταιρίες. Η χρονική
   υστέρηση που παρατηρείται μεταξύ της
   εισροής χρημάτων από τις καταθέσεις και
   της εκροής χρημάτων κατά τις χορηγήσεις
   δανείων, οι οποίες χρηματοδοτούνται από
   τις καταθέσεις, είναι η αιτία αυτής της
   έκθεσης στον πιστωτικό και επιτοκιακό
   κίνδυνο.

   Οι εναλλακτικές που μπορούσαν να
   ακολουθήσουν οι τράπεζες για την
   απομάκρυνση αυτού του κινδύνου ήταν οι
   εξής:

   1) Αποσύνδεση των δύο λειτουργιών των
   τραπεζών (δημιουργία narrow banks): Με αυτή τη
   διαδικασία η επιχείρηση που λάμβανε
   ρευστό από το κοινό ήταν διαφορετική από
   την τράπεζα που χορηγούσε τα δάνεια,
   αντλώντας χρήματα από την κεφαλαιαγορά.
   Πρόκειται για μία σπάνια περίπτωση,
   καθώς παραδοσιακά οι τράπεζες είχαν
   ενσωματώσει και τις δύο αυτές
   λειτουργίες στην πρακτική τους. Στην
   Ελλάδα υπήρχαν παλαιότερα τέτοια
   παραδείγματα όπως επενδυτικές
   αναπτυξιακές τράπεζες που εξέδιδαν
   ομόλογα (π.χ. ομόλογα ΕΤΒΑ).

   2) Οι καταθέσεις να μην είναι ορατές στο
   ευρύ κοινό.

   [IMG]
   [IMG]
   Διαδικασία Τιτλοποίησης: Ομοειδή δάνεια
   μετατρέπονται σε ομόλογα και
   απομακρύνονται από το χαρτοφυλάκιο της
   τράπεζας. Οι ομολογίες στη συνέχεια
   γίνονται αντικείμενο διαπραγμάτευσης,
   χωρίς να έχει εδραιωθεί ακόμη καλά μια
   δευτερογενής αγορά. Ομοειδείς τίτλοι
   τιτλοποιούνται σε δεύτερη γενιά
   ομολόγων, τα CDOs που αγοράζονται από
   πολλές ευρωπαϊκές τράπεζες.

   3) Σύνολο ενεργειών για να μετριάσουν τον
   κίνδυνο και άσκηση εποπτείας όσον αφορά
   την κεφαλαιακή επάρκεια των τραπεζών,
   κανόνες διαφοροποίησης χαρτοφυλακίου
   κ.α. Επιπλέον, συχνά προτεινόταν και
   άσκηση προληπτικής εποπτείας.

   4) Η τεχνική της τιτλοποίησης. Σύμφωνα με
   αυτό το χρηματοοικονομικό εργαλείο, μια
   τράπεζα ή άλλο χρηματοπιστωτικό ίδρυμα
   (originator) μεταβίβαζε μια ομάδα (pool)
   ομοειδών δανείων σε μία εταιρία ειδικού
   σκοπού (Special Purpose Vehicle, SPV). Η SPV ελάμβανε
   χρηματοδότηση από την έκδοση χρεογράφων
   που βασίζονταν στα δάνεια (Asset Backed Securities,
   ABSs). Η αξία αυτών των χρεογράφων
   αποτιμόταν κυρίως από τα πρακτορεία
   πιστοληπτικής βαθμολόγησης (Credit Rating
   Agencies, CRAs). H πληρωμή των τοκομεριδίων
   στους επενδυτές εξαρτιόταν άμεσα από τη
   συμπεριφορά των δανειοληπτών, χωρίς
   ωστόσο να έρθουν αυτές οι δύο ομάδες
   επαφή. Οι τίτλοι ABSs συχνά διανέμονταν
   από επενδυτικές τράπεζες σε θεσμικούς
   επενδυτές. Μολαταύτα, δεν υπήρχε ακόμη
   οργανωμένη δευτερογενής αγορά για τις
   συναλλαγές των ABSs.

  [Επεξεργασία] Το Εργαλείο της Τιτλοποίησης

   Η τεχνική της τιτλοποίησης παρουσίαζε
   μεγάλο ενδιαφέρον, καθώς περιόριζε τον
   πιστωτικό κίνδυνο στα τραπεζικά
   χαρτοφυλάκια και συχνά αναφερόταν ως η
   δεύτερη πιο αποτελεσματική πρακτική
   μετά τη δημιουργία των narrow banks. Η
   πρακτική δε, ήταν συμβατή και με τους
   κανόνες κεφαλαικής επάρκειας, παράλληλα
   με τη μετατροπή παγωμένων κεφαλαίων
   (δάνεια) σε λειτουργικά εργαλεία
   (τίτλους). Η αύξηση της ρευστότητας στα
   τραπεζικά χαρτοφυλάκια και η εξάλειψη
   του ετεροχρονισμού ανάμεσα σε
   απαιτήσεις και υποχρεώσεις ήταν
   ορισμένα από τα πλεονεκτήματα που τους
   παρείχε το εργαλείο της τιτλοποίησης. Οι
   απαιτήσεις σε ABSs από θεσμικούς
   επενδυτές που επιζητούσαν υψηλότερες
   αποδόσεις από τα ομόλογα του δημοσίου
   και κάποια εταιρικά ομόλογα ήταν
   ηυξημένες, ενώ τα πλεονεκτήματα από τη
   διαφοροποίηση του χαρτοφυλακίου ήταν
   άμεσα ορατά.

   Ένα δεύτερο κύμα τιτλοποιήσεων
   παρουσιάσθηκε με τη δημιουργία των
   δομημένων επενδυτικών εργαλείων (Structured
   Credit Instruments). Τα πιο χαρακτηριστικά
   δομημένα προϊόντα ήταν οι Τίτλοι
   Εγγυημένων Δανειακών Υποχρεώσεων
   (Collaterized Debt Obligations, CDOs). Επάνω σε αυτούς
   τους τίτλους παρήχθησαν και τα CDOs
   δεύτερης γενιάς, τα λεγόμενα CDOs-square. Η
   εταιρική οντότητα εμφάνιζε στο Παθητικό
   της υποχρεώσεις από τίτλους CDOs (δηλαδή
   καταβολή τοκομεριδίων και της αξίας
   κατά τη λήξη) και στο Ενεργητικό της
   απαιτήσεις σε δάνεια τιτλοποιήσιμα.
   Συνεπώς, με την είσπραξη των δόσεων από
   τα δάνεια, μπορούσε εν συνεχεία να
   πληρώνει τις υποχρεώσεις της στους
   ομολογιούχους. Το νέο χαρτοφυλάκιο
   αποτελείτο από ποικίλα στοιχεία με
   διαφορετική έκθεση σε πιστωτικό
   κίνδυνο. Έκαστος τίτλος (tranche) θα
   μπορούσε να πωληθεί σε διάφορες ομάδες
   επενδυτών, με διαφορετική αντιμετώπιση
   του ρίσκου (risk aversion). Το εισόδημα από τα
   τοκομερίδια διανεμόταν με σειρά
   προτεραιότητας. Οι επενδυτές των
   τελευταίων στη σειρά έκδοσης τίτλων
   είχαν και το μεγαλύτερο κίνδυνο, συνεπώς
   απολάμβαναν και μεγαλύτερες απολαβές
   από τόκους. Ένα μέρος των χρεογράφων το
   διακρατούσε η αρχική τράπεζα.

   Στα μειονεκτήματα της τιτλοποίησης
   συγκαταλέγεται η δυσκολία που
   αντιμετώπιζαν τα rating agencies στην εκτίμηση
   του πιστωτικού κινδύνου. Είναι
   χαρακτηριστικό το γεγονός πως οι
   επενδυτές βασίζονταν τυφλά στις
   βαθμολογήσεις που τους έδιναν τα CRAs.
   Αυτό οφείλεται στο γεγονός ότι τα CDOs
   λειτουργούσαν σε μία άτυπη αγορά, με
   μικρό βαθμό ρευστοποίησής τους, καθώς οι
   τίτλοι που δεν απορροφώνταν από τη
   ζήτηση, έπρεπε να επαναγορασθούν από την
   αρχική τράπεζα.

   Στην Ελλάδα γίνεται πρώτη φορά
   τιτλοποίηση μόλις το 2002, ενώ ως πρακτική
   υπάρχει διεθνώς από τη δεκαετία του '70.

    [Επεξεργασία] Αδυναμίες του Μοντέλου

   Το συγκεκριμένο μοντέλο που αναπτύχθηκε
   δημιουργούσε μεγάλο χάσμα ανάμεσα στους
   δανειολήπτες της τράπεζας-παραγωγού και
   τους τελικούς επενδυτές. Επιπλέον, το
   μοντέλο υστερούσε στην εκτίμηση του
   πιστωτικού κινδύνου. Συχνά γίνονταν
   πρόχειρες βαθμολογήσεις από τα CRAs λόγω
   της ποικιλίας διαφόρων τύπων CDOs. Η
   μεγάλη εξάρτηση από τα CRAs για τη
   διαμόρφωση των τιμών, σε συνδυασμό με
   την περιορισμένο έλεγχο των
   δανειοληπτών από τις τράπεζες, οδήγησε
   στην κρίση εμπιστοσύνης ως προς τη
   βαθμολόγηση των CDOs.

   Επιπλέον, η διαπραγμάτευση των
   συγκεκριμένων τίτλων ήταν δύσκολη,
   καθώς δεν μπορούσαν να πωληθούν σε
   δευτερογενή αγορά. Η ρευστότητα ήταν
   χαμηλή, ιδιαιτέρως σε εχθρικές αγορές
   και οι εκτιμήσεις της αξίας των CDOs
   καθορίζονταν από το ίδιο το μοντέλο.
   Καθώς τέτοια μοντέλα απαιτούν αγοραίες
   τιμές που αντικατοπτρίζονταν σε
   σχετικούς δείκτες, η απουσία αξιόπιστων
   τιμών δημιούργησε ρήγμα στη λειτουργία
   του μοντέλου. Με την πώληση των τελικών
   τίτλων στους επενδυτές εξαλειφόταν και
   το τελευταίο κίνητρο που είχε η τράπεζα
   να αναγκάσει τους δανειολήπτες να
   ανταποκριθούν στις υποχρεώσεις τους.

  [Επεξεργασία] Οι Ειδικές Επενδυτικές
  Οντότητες

   [IMG]
   [IMG]
   Από το περιθώριο TED είναι εμφανής η
   αύξηση του πιστωτικού ρίσκου μεταξύ
   1-1-2007 και 30-9-2008

   Τα τελευταία χρόνια αναδείχθησαν πολλές
   Ειδικές Επενδυτικές Εταιρίες (Special Investment
   Companies) που λειτουργούσαν στα πλαίσια
   τραπεζικών ομίλων, προσφέροντας
   εξελιγμένα προϊόντα. Μορφές τέτοιων
   επενδυτικών εταιριών υψηλής μόχλευσης
   αποτελούσαν τα Conduits και τα SVIs (από το
   Structured Investment Vehicles, δηλαδή Εταιρίες
   Δομημένων Επενδυτικών Προϊόντων). Η
   πολιτική αυτών των οντοτήτων όριζε τη
   διακράτηση CDOs που εξασφάλιζαν
   μακροχρόνια ρευστότητα και κεφάλαια από
   την έκδοση βραχυπρόθεσμων Εμπορικών
   Τίτλων Δανειακών Εγγυήσεων (Asset-Backed
   Commercial Papers, ABCPs). Τα κίνητρα των μητρικών
   επιχειρήσεων στη συγκρότηση τέτοιων
   οντοτήτων συνίσταντο στην εξάλειψη των
   περιοριστικών απαιτήσεων για
   κεφαλαιακή επάρκεια των τραπεζών. Μόνη
   υποχρέωση των τελευταίων ήταν να
   εγγυηθούν τη δυνατότητα των Conduits και των
   SIVs να ξεχρεώσουν τους επενδυτές τους
   (δηλαδή τους κατόχους τίτλων ABCPs), εάν οι
   οντότητες αυτές δεν κατάφερναν να
   εκδόσουν νέους τίτλους στην αγορά . Το
   βασικό δε πρόβλημα στην όλη διαδικασία
   εντοπίζεται στην απόκρυψη της
   διακράτησης τέτοιων τίτλων από τους
   ισολογισμούς των τραπεζών.

    [Επεξεργασία] Αδυναμίες στη Λειτουργία
    των Οντοτήτων

   Ο μεγάλος ετεροχρονισμός ωρίμανσης στα
   στοιχεία του ισολογισμού των Conduits και
   των SVIs, καθώς και η απουσία πλάνου
   αντιμετώπισης απρόβλεπτων αναγκών
   χρηματοδότησης εκ μέρους των τραπεζών
   τις εξέθεσαν στον κίνδυνο ρευστότητας,
   τον βασικό παράγοντα αύξησης των
   επιτοκίων στη διατραπεζική αγορά. Η
   μείωση της μόχλευσης των τραπεζών (με
   την απομάκρυνση των απαιτήσεων σε
   δάνεια) αποδέσμευσε κεφάλαια διαθέσιμα
   προς παραγωγικές επενδύσεις.

   Ορισμένες τράπεζες υποτίμησαν την
   πραγματική τους έκθεση στον πιστωτικό
   κίνδυνο που εμπεριείχαν τα χαρτοφυλάκια
   των Conduits. Κατά συνέπεια, υποτίμησαν και
   τις έκτακτες γραμμές ρευστότητας. Η
   ανεπάρκεια διαφάνειας ως προς τον
   τελικό φορέα που θα επωμιζόταν τους
   κινδύνους δημιούργησε ένα διάχυτο ρίσκο
   αντισυμβαλλομένων, το δεύτερο βασικό
   παράγοντα αύξησης των επιτοκίων στη
   διατραπεζική αγορά.

  [Επεξεργασία] Η Κρίση στην Αγορά των Sub-Primes

   Στην αμερικανική αγορά, στα πλαίσια
   πολιτικών επιλογών και της οικοδομικής
   φιλοσοφίας των ΗΠΑ, αναπτύχθηκε πολύ μια
   ιδιαίτερη κατηγορία στεγαστικών
   δανείων, τα λεγόμενα Δάνεια Χαμηλής
   Εξασφάλισης (Sub-Prime Loans, subprimes). Πρόκειται
   ουσιαστικά για δάνεια που χορηγούνταν
   χωρίς εγγύηση σε οικογένειες με
   ιδιαίτερα χαμηλή πιστοληπτική
   ικανότητα, σε πολλές περιπτώσεις μη
   ευκατάστατες. Τα δάνεια αυτά δίνονταν με
   ευκολία και ανέρχονταν στο 13% της
   συνολικής στεγαστικής πίστης των ΗΠΑ.

   Τα προβλήματα που προέκυψαν από τη
   χορήγηση αυτών των δανείων οφείλονται
   στην καταστρατήγηση ενός βασικού κανόνα
   της τραπεζικής πίστης: την αναγκαιότητα
   διεξαγωγής της δέουσας πιστοληπτικής
   αξιολόγησης των δανειοληπτών ώστε να
   διαφοροποιηθούν οι επιτοκιακές
   χρεώσεις, ανάλογα με τον κίνδυνο. Όταν τα
   επιτόκια άρχιζαν να ανεβαίνουν, πολλοί
   δανειολήπτες αδυνατούσαν να
   ανταποκριθούν στις συμβατικές τους
   υποχρεώσεις, πολλές φορές ακόμη και πριν
   τη μεταβολή τους.

  [Επεξεργασία] Η Πρόκληση της
  Χρηματοπιστωτικής Κρίσης

           Διακυμάνσεις Επιτοκίων της Fed της Νέας Υόρκης 2007-2008^[2]

Ημερoμηνία    Προεξοφλητικό Επιτόκιο Πίστωσης            Κεφάλαια
2007-2008           Μεταβολή Πρωτογενούς Δευτερογενούς Μεταβολή Επιτόκιο
17/8/2007           -0,50            5,75                   6,25                       -                -
18/9/2007           -0.50            5,25                   5,75                       -0,50            4,75
31/10/2007          -0,25            5,00                   5,50                       -0,25            4,50
11/12/2007          -0,25            4,75                   5,25                       -0,25            4,25
22/1/2008           -0,75%           4,00%                  4,50%                      -0,75%           3,50%
30/1/2008           -0,50%           3,50%                  4,00%                      -0,50%           3,00%
16/3/2008           -0,25%           3,25%                  3,75%                      -                -
18/3/2008           -0,75%           2,50%                  3,00%                      -0,75%           2,25%
30/4/2008           -0,25%           2,25%^[3]              2,75%^[4]                  -0,25%           2,00%

   Οι τράπεζες που διέθεταν τίτλους σε Conduits
   και SVIs χρειάζονταν άμεσα ρευστότητα
   ώστε να ανταποκριθούν στις υποχρεώσεις
   τους στις εγγυήσεις που είχαν δώσει και
   για να μεταφέρουν τα υποκείμενα δάνεια
   στον ισολογισμό τους, κάτι που
   δημιουργούσε αναπροσαρμογές και στους
   δείκτες κεφαλαικής επάρκειας. Όσες δε
   διέθεταν τέτοιους τίτλους,
   αντιμετώπιζαν με διστακτικότητα το
   ενδεχόμενο δανεισμού μιας άλλης
   τράπεζας στη διατραπεζική αγορά,
   εξαιτίας της έλλειψης διαφάνειας από
   την έκθεση τους στον κίνδυνο
   ρευστότητας. Απόρροια του τελευταίου
   ήταν και η απότομη αύξηση των επιτοκίων
   στην "αφερέγγυα" πλέον διατραπεζική
   αγορά. Τα ιδρύματα που εξαρτώνταν από
   την αγορά μακροπρόθεσμων
   χρηματοδοτήσεων υπέστησαν και τις
   μεγαλύτερες απώλειες.

   Οι κεντρικές τράπεζες των κρατών
   επενέβησαν συγχρονισμένα με σκοπό να
   εξασφαλίσουν ρευστότητα με εγγυήσεις
   και περιόρισαν την αστάθεια στα
   επιτόκια της βραχυπρόθεσμης αγοράς. Η
   αμερικανική Fed προέβη σε μείωση
   επιτοκίων, ενώ η EKT πάγωσε τις αυξήσεις
   κι άρχισε να προσανατολίζεται σε
   πιθανές μειώσεις.

[Επεξεργασία] Το Χρονικό της Κρίσης

   [IMG]
   [IMG]
   Η Αμερικανική Κεντρική Τράπεζα (Federal
   Reserve-Fed) που εδρεύει στην Ουάσιγκτον.
   Εξετάζει τη μείωση των επιτοκίων της εν
   όψει της κρίσης.

  [Επεξεργασία] α' εξάμηνο του 2007

   Στις αρχές του 2007 επικρατούσε έντονη
   φημολογία γύρω από τη στεγαστική αγορά
   των ΗΠΑ που παρουσίαζε σημάδια κόπωσης.
   Αναλυτές εξέφραζαν σε στήλες του
   οικονομικού τύπου την ανησυχία τους για
   μια επερχόμενη κρίση. Παράλληλα η
   Ευρωπαϊκή Κεντρική Τράπεζα προέβαινε
   διαρκώς σε σταδιακές αυξήσεις του
   ευρωεπιτοκίου ώστε να αντιμετωπίσει τις
   πληθωριστικές πιέσεις που ταλάνιζαν την
   ευρωπαϊκή οικονομία. Έντονα πλήττονταν
   οι δανειολήπτες, ενώ παράγοντες στην
   τραπεζική αγορά συνιστούσαν στα
   χρηματοπιστωτικά ιδρύματα να είναι πιο
   φειδωλά στη χορήγηση δανείων.^[5] Την ίδια
   στιγμή το δολάριο εξακολουθούσε να
   υποχωρεί έναντι του ευρώ. Επιχειρήσεις
   μετέφεραν τα εργοστάσιά τους στην
   Αμερική και η ανεργία στην Ευρώπη
   αυξανόταν, ενώ πλήττονταν παράλληλα και
   οι εξαγωγές. Στην Ελλάδα δημιουργήθηκε
   τεράστιο απόθεμα νεόδμητων κατοικιών,
   οι οποίες όμως γίνονταν δυσπρόσιτες
   λόγω, μεταξύ άλλων, των υψηλών επιτοκίων
   στα στεγαστικά δάνεια, τη στιγμή που
   έρευνες έδειχναν στροφή των καταναλωτών
   σε μικρότερα και μεταχειρισμένα
   διαμερίσματα.^[6]

  [Επεξεργασία] Καλοκαίρι του 2007

   Κατά το καλοκαίρι του 2007 κι ενώ πολλοί
   επίσημοι παράγοντες της αμερικανικής
   οικονομίας προσπαθούσαν να
   καθησυχάσουν τους επενδυτές, κεφάλαια
   της Bear Stearns πτώχευσαν λόγω κατοχής CDOs που
   βασίζονταν σε sup-prime στεγαστικά δάνεια
   και της υποχρέωσης της τράπεζας να
   εξυπηρετήσει τις απαιτήσεις των
   πιστωτών της με ρευστοποίηση των
   στοιχείων της. Τα Rating Agenies (CRAs)
   υποβάθμισαν τα CDOs που βασίζονταν σε
   subprimes και επλήγη η αυτοπεποίθηση της
   αγοράς για την ασφάλεια στη στεγαστική
   πίστη.

   [IMG]
   [IMG]
   Η Ευρωπαϊκή Κεντρική Τράπεζα (ΕΚΤ-ECB)
   εδρεύει στην Φρανκφούρτη. Αυξάνει το
   ευροεπιτόκιο στο 4,25% μπροστά στις
   πληθωριστικές πιέσεις, αλλά αναθεωρεί
   σχέδια περαιτέρω αυξήσεων μετά το
   ξέσπασμα της κρίσης.

   Επενδυτές των ABCPs (Asset Backed Commercial Papers)
   άρχισαν να χάνουν την εμπιστοσύνη τους
   και η ζήτηση για τα συγκεκριμένα
   χρεόγραφα έπεφτε, ένα φαινόμενο που
   χαρακτηρίστηκε ως "flight to quality" (στροφή
   προς την ποιότητα).^[7] Τράπεζες που είχαν
   υιοθετήσει τα conduits και SVIs (κερδοσκοπικά
   προγράμματα που επωφελούνται από τη
   διαφορά μεταξύ βραχυπρόθεσμων
   επιτοκίων δανεισμού και μακροπρόθεσμες
   επιστροφές από δομημένα επενδυτικά
   προϊόντα) αναγκάστηκαν να ανταποκριθούν
   στις υποχρεώσεις τους απέναντι στις
   εγγυήσεις ρευστοποίησης' σε αρκετές
   μάλιστα περιπτώσεις ο βαθμός της
   πραγματικής έκθεσης στο ρίσκο ήταν
   τελείως απρόσμενος, ένα φαινόμενο που
   απεκλήθη "disaster myopia" (μυωπία απέναντι στην
   καταστροφή). Η εμπιστοσύνη στη
   διατραπεζική αγορά κλονίστηκε λόγω της
   έκθεσης στον κίνδυνο ρευστότητας. Αυτό
   είχε ως αποτέλεσμα την αύξηση των
   διατραπεζικών επιτοκίων. ^[8]

  [Επεξεργασία] Αύγουστος του 2007

   Στις 9 Αυγούστου του 2007, μεγάλη κρίση
   ξέσπασε στις ΗΠΑ από την αδυναμία
   μεγάλων ομάδων του πληθυσμού να
   ανταποκριθεί στις υποχρεώσεις του για
   δάνεια sub-primes. Οι πλειστηριασμοί
   διαδέχθησαν ο ένας τον άλλον και
   ολόκληρες πόλεις έμειναν στο δρόμο. Οι
   τράπεζες ξέμειναν από ρευστό και οι
   καταθέτες έσπευσαν στον γκισέ των
   τραπεζών για να κάνουν ανάληψη των
   χρημάτων τους. Άλλοι προέβησαν σε
   μαζικές ηλεκτρονικές αναλήψεις των
   λογαριασμών τους στη Βρετανία, ένα
   φαινόμενο γνωστό ως "Πανικός μέσω
   Ίντερνετ" (ή ιντερνετικός πανικός). Η
   αδυναμία είσπραξης των απαιτήσεων των
   αμερικανικών τραπεζών από τους
   δανειολήπτες των subprimes, συνεπάχθηκε και
   την αδυναμία πληρωμής των υποχρεώσεων
   σε τοκομερίδια και αξίες ομολόγων και CDOs
   (ομόλογα β' γενιάς) στα οποία είχαν
   επενδύσει πολλές ευρωπαϊκές τράπεζες,
   την ίδια στιγμή που πλήθαιναν οι
   αναλήψεις πανικού. Τα ομόλογα που
   κατείχαν οι τελευταίες δεν είχαν
   αντίκρυσμα, ενώ το πρόβλημα ρευστότητας
   προκάλεσε δυσπιστία στη δυνατότητα
   αποπληρωμής σε περίπτωση δανεισμού μιας
   τράπεζας από μια άλλη, με αποτέλεσμα να
   αυξηθούν τα επιτόκια της διατραπεζικής
   αγοράς. Το γεγονός αυτό έκανε δύσκολη
   και κοστοβόρα μια πιθανή αίτηση
   δανειοδότησης μιας ελληνικής τράπεζας
   από μία άλλη (ελληνική ή ευρωπαϊκή),
   κόστος που μετακυλήθηκε στους πελάτες,
   παράλληλα με τις αυξήσεις του
   ευρωεπιτοκίου.

   [IMG]
   [IMG]
   Ουρά χιλιομέτρων έξω από τη Northern Rock από
   πελάτες που ανησυχούν για τους
   λογαριασμούς τους.

  [Επεξεργασία] Σεπτέμβριος του 2007

   Το Σεπτέμβριο του 2007, δύο γερμανικές
   τράπεζες, η Sachsen Landesbank και η IKB
   ανακοίνωσαν ότι υπέστησαν ουσιαστικές
   απώλειες από την κατοχή των conduits.^[9]^[10] Η
   βρετανική Northern Rock βίωσε τη μεγαλύτερη
   ουρά (bank run) των τελευταίων δεκαετιών σε
   μια χώρα που φημίζεται για τα μεγάλα
   εγγυημένα χρηματικά αποθέματα.^[11]

  [Επεξεργασία] β' εξάμηνο του 2007

   Κατά το δεύτερο εξάμηνο του 2007, οι
   κεντρικές τράπεζες μεσολάβησαν
   συγχρονισμένα για την τόνωση της
   χρηματοπιστωτικής αγορά με "ενέσεις
   ρευστότητας" και σταθεροποίησαν τις
   διακυμάνσεις στα βραχυπρόθεσμα
   επιτόκια. Ορισμένες κεντρικές τράπεζες,
   όπως η Fed, μείωσαν ακόμη και το βασικό
   επιτόκιο χρηματοδότησης , ενώ άλλες,
   όπως η ECB, παρακολουθώντας τις εξελίξεις
   δεν προέβησαν στις προγραμματισμένες
   αυξήσεις. Παράλληλα, επλήγη η
   εμπιστοσύνη στα rating agencies ως προς την
   ικανότητά τους να βαθμολογήσουν τα
   δομημένα προϊόντα ("crisis of confidence"). Στην
   Ελλάδα προέκυψαν απαξιωμένα δομημένα
   ομόλογα 700 εκατομμυρίων ευρώ στα οποία
   βασίστηκε η χρηματοδότηση των
   ασφαλιστικών ταμείων, ένα περιστατικό
   που χαρακτηρίσθηκε από τα ΜΜΕ ως
   "Σκάνδαλο των Δομημένων Ομολόγων".^[12]

   Τα στεγαστικά δάνεια στις ΗΠΑ έγιναν
   δυσπρόσιτα, ενώ κρατικοποιήθηκε η Northern
   Rock από τη βρετανική κυβέρνηση.^[13]
   Επιπλέον, παρατηρήθησαν παρενέργειες
   από τη δυσπιστία στις διατραπεζικές
   αγορές και στην Ελλάδα μειώθηκαν οι
   ρυθμοί της μέχρι πρότινος φρενήρους
   πιστωτικής επέκτασης, με τις τράπεζες να
   προτείνουν ευέλικτα τραπεζικά προϊόντα
   ή δάνεια σταθερού επιτοκίου αντί των
   δανείων με κυμαινόμενο επιτόκιο.
   Παράγοντες της κτηματομεσιτικής αγοράς
   έκαναν εκκλήσεις για νομοθετική ρύθμιση
   με σκοπό τον περιορισμό των
   εκτελούμενων οικοδομικών αδειών, εφόσον
   δεν είχε πουληθεί πρώτα ένα
   συγκεκριμένο ποσοστό των
   ολοκληρωθέντων κατασκευών.

  [Επεξεργασία] Σεπτέμβριος του 2008

   [IMG]
   [IMG]
   Ανακοίνωση πτώχευσης της Lehman Brothers στη
   Νέα Υόρκη.

   Μετά την πώληση της Bear Stearns σε
   εξευτελιστική τιμή στην J.P. Morgan το Μάρτιο
   του 2008,^[14] η διεθνής αγορά έδειχνε να
   έχει μπει σε μια δίνη της οικονομικής
   κρίσης. Το Σεπτέβριο του 2008, η
   αμερικανική κεντρική τράπεζα προσέφερε
   έκτακτη οικονομική ενίσχυση 85
   δισεκατομμυρίων δολαρίων στην
   ασφαλιστική εταιρεία AIG, προκειμένου να
   αποτρέψει την κατάρρευσή της. Ο
   αμερικανικός κολοσσός Lehman Brothers κήρυξε
   πτώχευση, προκαλώντας αναστάτωση στην
   κυβέρνηση των ΗΠΑ.^[15] Παρά το γεγονός πως
   οι ελληνικές τράπεζες δεν πρόλαβαν να
   επενδύσουν ιδιαίτερα σε τέτοια
   ριψοκίνδυνα προϊόντα, γνωστοποιήθησαν
   ιδιωτικές επενδυτικές απώλειες.^[16] Τον
   ίδιο μήνα, η Merrill Lynch εξαγοράστηκε από την
   Bank of America. Ο πρόεδρος Τζορτζ Μπους
   πρότεινε την άμεση ενίσχυση της
   ρευστότητας των τραπεζών για τη διάσωση
   του χρηματοπιστωτικού συστήματος, πριν
   πληγεί περαιτέρω η οικονομία της χώρας,
   ενώ παράλληλα, εξαγοράζονται, οι Fannie Mae
   και Freddie Mac. Οι εξελίξεις διαδέχονταν η
   μία την άλλη, με την ανακοίνωση για
   λουκέτο στη Washington Mutual. Ο απρόσμενος
   κρατισμός των ΗΠΑ εξέπληξε αρχικά
   ευχάριστα τα χρηματιστήρια, ενώ
   αντιδράσεις διατυπώνονταν από τους
   αμερικανούς πολίτες για το φορολογικό
   βάρος που προέβλεπε το Σχέδιο Πόλσον να
   πέσει στην πλάτη τους. Την άποψη αυτή
   συμμερίστηκε και το Κογκρέσο,
   καταψηφίζοντας το σχέδιο κρατικής
   ενίσχυσης του χρηματοπιστωτικού
   συστήματος για αγορά των λεγόμενων
   "τοξικών ομολόγων" με δημόσιο χρήμα.^[17]
   Τα χρηματιστήρια αντικατέπτρισαν την
   απαισιοδοξία της αγοράς στους δείκτες
   τους, σημειώνοντας πτώση. Ο πρόεδρος της
   Ευρωπαϊκής Ένωσης Νικολά Σαρκοζί
   προανήγγειλε σχέδιο αντιμετώπισης του
   προβλήματος στα πλαίσια της Ευρωπαϊκής
   Ένωσης.^[18] Η κρίση μετά το πέρασμα του
   Ατλαντικού, πλησίασε όλο και νοτιότερα
   την Ευρώπη, καθώς μετά την κρατικοποίηση
   της Brandford and Bingley από τη βρετανική
   κυβέρνηση,^[19] πραγματοποιήθηκε μερική
   κρατικοποίηση του ευρωπαϊκού κολοσσού
   Fortis από το Βέλγιο, το Λουξεμβούργο και
   την Ολλανδία.^[20]

  [Επεξεργασία] Οκτώβριος 2008

   Νέα βελτιωμένη πρόταση ψηφίστηκε στην
   αμερικανική Γερουσία. Παρά ταύτα, ακόμη
   και τα ίδια τα μέλη δεν μπορούν να
   εγγυηθούν με βεβαιότητα την επιτυχία
   ενός τέτοιου σχεδίου, ενώ παράγοντες της
   αγοράς μιλούν για επερχόμενη ύφεση που
   μπορεί να διαρκέσει μέχρι και 5 χρόνια. Ο
   πρόεδρος της ΕΚΤ, Ζαν Κλόντ Τρισέ
   δηλώνει πως η οικονομική κρίση των ΗΠΑ
   θα επιβραδύνει τους ρυθμούς ανάπτυξης
   στην Ευρωζώνη, ενώ σε μίνι διάσκεψη
   κορυφής υπό τον Νικολά Σαρκοζί
   διατυπώνεται η βούληση να
   σταθεροποιηθεί ή ακόμα και να πέσει το
   επιτόκιο της ΕΚΤ μετά την υποχώρηση της
   τιμής του πετρελαίου και των
   πληθωριστικών πιέσεων, δηλαδή κάτω από
   το 4,25%.^[21] Πριν τη μίνι σύνοδο κορυφής της
   Ε.Ε., η Ιρλανδία υπόσχεται πλήρη κρατική
   εγγύηση των τραπεζικών καταθέσεων των
   πολιτών της, ενέργεια στην οποία προχωρά
   και ο υπουργός Οικονομίας και
   Οικονομικών της Ελλάδος, ο οποίος
   διαβεβαιώνει, μεταξύ άλλων μέτρων για
   την τραπεζική αγορά και την κρατική
   εγγύηση των καταθετικών λογαριασμών
   μέχρι 20.000 με 30.000 ευρώ, μετά από σχετικό
   διάγγελμα του Έλληνα πρωθυπουργού.

   [IMG]
   [IMG]
   Το Καπιτώλιο στην Ουάσιγκτον όπου
   εδρεύουν η Γερουσία και η Βουλή των
   Αντιπροσώπων.

   Η Γερμανίδα καγκελάριος Άγκελα Μέρκελ
   προτείνει την αντιμετώπιση του
   προβλήματος σε κάθε χώρα σε εθνικό
   πλαίσιο, ανάλογα με τις ευθύνες της, αντί
   για τη σύσταση πανευρωπαϊκού σχεδίου,
   την ίδια στιγμή που στην αντίπερα όχθη
   του Ατλαντικού, υπερψηφίζεται η
   βελτιωμένη πρόταση του Πόλσον για
   οικονομική ενίσχυση του
   χρηματοπιστωτικού συστήματος στη Βουλή
   των Αντιπροσώπων. Στη σύνοδο κορυφής της
   Ε.Ε. είναι διάχυτη η νευρικότητα για το
   μονομερές των δηλώσεων Ιρλανδίας και
   Ελλάδος ως προς την κρατική εγγύηση των
   καταθέσεων, τη στιγμή που δε φημίζονται
   για τα μεγάλα εγγυημένα τους χρηματικά
   αποθέματα. ^[22] To Υπουργείο Οικονομικών
   παραδέχεται πως η δήλωση είχε
   περισσότερο πολιτική διάσταση. Την ίδια
   στιγμή, γίνεται αισθητό το κόστος της
   διατραπεζικής αγοράς στην Ελλάδα, με
   αύξηση 0,5% στα επιχειρηματικά και 1% στα
   στεγαστικά δάνεια, ακόμη και σε εκείνα
   με σταθερό επιτόκιο.^[23] Η στεγαστική
   αγορά στην Ελλάδα παγώνει και
   υπολογίζονται γύρω στις 200.000 απούλητα
   ακίνητα, μεταξύ των οποίων και πολλά
   νεόδμητα και οι κατασκευαστές προχωρούν
   σε προσφορές και μεγάλη υποχώρηση
   τιμών.^[24]^[25] Ο πρόεδρος του ΕΒΕΑ
   διατυπώνει την άποψη πως η κρίση δεν
   οφείλεται αποκλειστικά στα δάνεια
   χαμηλής εξασφάλισης, αλλά γενικότερα
   στον τρόπο διακυβέρνησης των
   επιχειρήσεων και του τραπεζικού κλάδου,
   αλλά και στην ίδια την πολιτική
   διακυβέρνηση της αμερικανικής
   πολιτείας των τελευταίων 15 ετών.^[26]

   Λίγες ώρες μετά τη λήξη της ευρωπαϊκής
   συνόδου κορυφής η Hypo Real Estate, η δεύτερη
   μεγαλύτερη τράπεζα στεγαστικών δανείων
   της ευρωπαϊκής οικονομίας, ανακοινώνει
   ότι το σχέδιο διάσωσής της, ύψους 35 δισ.
   ευρώ κατέρρευσε, μετά την αποκάλυψη νέων
   ελλειμμάτων. Πέντε ευρωπαϊκές χώρες
   αντιμετωπίζουν μεγάλα προβλήματα
   προσπαθώντας να σώσουν τις μεγάλες
   ευρωπαϊκές τράπεζες, η Γερμανία, το
   Βέλγιο, το Λουξεμβούργο, η Ιταλία και η
   Ισλανδία. Στην Ιταλία κινδυνεύει η
   δεύτερη μεγαλύτερη τράπεζα της χώρας, η
   Unicredit, ενώ το άλλοτε εύρωστο κράτος της
   μακρυνής Ισλανδίας κινδυνεύει με
   πτώχευση, λόγω της μεγάλης έκθεσης στα
   τοξικά ομόλογα. Τα χρέη των ισλανδικών
   τραπεζών υπολογίζονται στα 138,34 δισ.
   δολάρια, σε σύγκριση με τα 19,37 δισ.
   δολάρια στα οποία ανέρχεται το
   Ακαθάριστο Εγχώριο Προϊόν. Το νόμισμα
   της χώρας υποτιμάται και οι
   πληθωριστικές πιέσεις εντείνονται και η
   κυβέρνηση διαπραγματεύεται τη
   δανειοδότησή της από τη Ρωσία. Οι
   αναλυτές καταλήγουν στο συμπέρασμα πως
   η ΕΚΤ θα προβεί σε μείωση επιτοκίων.^[27] Η
   άποψη αυτή ενισχύεται και από τη μείωση
   του επιτοκίου στην Αυστραλία -1%.^[28] Μετά
   την τροπή που πήραν τα πράγματα, η κα.
   Μέρκελ αναλαμβάνει την εγγύηση όλων των
   τραπεζικών καταθέσεων των πολιτών από
   το γερμανικό κράτος, κόστος που
   ανέρχεται στα 500 δισ. ευρώ, κίνηση στην
   οποία προχωράει και η Δανία.^[29] Αρχίζει
   πλέον να αναθεωρείται η κατεύθυνση της
   Ε.Ε. υπέρ ενός καθολικού σχεδίου
   αντιμετώπισης του προβλήματος προτού
   πάρει μεγαλύτερες διαστάσεις. Από την
   Ιταλία προτείνεται η δημιουργία ενός
   ευρωκοινοτικού εγγυητικού ταμείου που
   θα συγκεντρώνει το 3% του ΑΕΠ. Παράλληλα,
   συζητάται η χαλάρωση των δημοσιονομικών
   κριτηρίων στην ευρωζώνη.

   Στις 7 Οκτωβρίου, το Ecofin έθεσε ως
   ελάχιστο όριο εγγύησης τις 50.000 ευρώ ανά
   καταθετικό λογαριασμό. Μετά τη λήξη σης
   συνόδου στο Λουξεμβούργο, ο Έλληνας
   υπουργός οικονομικών εγγυήθηκε
   καταθέσεις 100.000 ευρώ.^[30]

   Στις 8 Οκτωβρίου ανακοινώνεται μείωση
   του ευρωεπιτοκίου στο 3,75%, μεταβολή του
   επιτοκίου δανεισμού στην Αγγλία στο 4,5%
   και της Fed στο 1,5%. Ο Νικολά Σαρκοζί
   επιβεβαιώνει τη συγκρότηση
   ευρωκοινοτικού σχεδίου δράσης, την ίδια
   στιγμή που παγώνει η αγορά στην
   αυτοκινητοβιομηχανία της Γερμανίας και
   γίνονται μαζικές απολύσεις στη Σουηδία.
   Ο γενικός δείκτης στο ΧΑ πέφτει στις
   2.512,01 μονάδες, σημειώνοντας απώλειες
   4,31%,^[31] ενώ η Βρετανία τονώνει τις
   τράπεζές της με οικονομική ενίσχυση 50
   δισεκατομμυρίων λιρών. Η κρίση
   αντικατοπτρίζεται και στους δείκτες της
   Ευρασίας.^[32]

   Παρά την εφαρμογή του σχεδίου Πόλσον
   στην Αμερική, οι ανακατατάξεις στον
   τραπεζικό τομέα συνεχίστηκαν, όπως
   επίσης και η κατακόρυφη πτώση των
   χρηματιστηριακών δεικτών. Στην Ε.Ε.
   κατατέθησαν τρεις προτάσεις. Η Γαλλία
   επέμεινε στην πρότασή της για
   συγκρότηση πανευρωπαϊκού ταμείου,
   ζητώντας την επιστροφή καταθέσεων στις
   γαλλικές τράπεζες, υποσχόμενος ο κ.
   Σαρκοζί αμνηστεία ως προς την προέλευσή
   τους, με σκοπό την ενίσχυση της
   κεφαλαιακής επάρκειας με κάθε μέσο. Η
   Γερμανία επέμεινε στην πρόταση για
   αντιμετώπιση του προβλήματος σε κάθε
   χώρα σε εθνικό επίπεδο, ενώ ο
   πρωθυπουργός της Αγγλίας Γκόρντον
   Μπράουν, σε άρθρο του στον τύπο
   προλείανε το έδαφος για την πρόταση που
   θα ακολουθούσε. Στις 13 Οκτωβρίου
   κατέθεσε σχέδιο καταιγιστικών
   κρατικοποιήσεων των μισών βρετανικών
   τραπεζών, εκμεταλλευόμενος τα μεγάλα
   κεφαλαιακά αποθέματα της χώρας του. Η
   κίνηση αυτή γέμισε με αισιοδοξία την
   Ευρώπη, με όλες τις χώρες να εξευρίσκουν
   τεράστιους κεφαλαιακούς πόρους, για την
   εγγύηση των αποθεμάτων και την
   αισιοδοξία των Ευρωπαίων επενδυτών να
   αναπτερώνεται. Αυτά τα απρόσμενα
   κεφαλαιακά αποθέματα προκάλεσαν την
   εύλογη απορία της ευρωπαϊκής κοινής
   γνώμης, καθώς πολλοί συνδύασαν το
   γεγονός αυτό με τις υποσχέσεις του κ.
   Σαρκοζί. Παράλληλα, κατατέθησαν πολλές
   προτάσεις για περαιτέρω μείωση των
   επιτοκίων δανεισμού, κάτι που αναμένουν
   οι αναλυτές να γίνει αισθητό και στην
   Ελλάδα, ενώ πολλές ευρωπαϊκές χώρες
   συνδυάζουν το μέτρο με επιδόματα στους
   μισθούς για την τόνωση της αγοράς που
   έχει παγώσει. Οι ΗΠΑ προσανατολίζονται
   σε μια λύση παρόμοια με αυτή του
   βρετανού πρωθυπουργού, την ίδια στιγμή
   που στην Αυστραλία άρχισαν να
   δημιουργούνται οικισμοί από
   τροχόσπιτα.^[33]

   Τα μέτρα αντιμετώπισης οιωνεί
   προβλημάτων στην Ελλάδα εστιάζονται στη
   διασφάλισης της κεφαλαιακής επάρκειας
   των τραπεζών, με τη χορήγηση 28 δισ. ευρώ,
   εκ των οποίων τα 8 δισ. σε μορφή κρατικών
   ομολόγων, ενώ ορίζεται ως κεφαλαιακή
   βάση των χρηματοπιστωτικών ιδρυμάτων
   ποσό μέχρι 5 δισ. ευρώ. Ο κ. Προβόπουλος σε
   ανοιχτή συνέντευξη εξέφρασε την
   εκτίμησή του πως το πρόβλημα ορισμένων
   τραπεζών θα αφορά το δείκτη κεφαλαιακής
   επάρκειας λόγω των απωλειών τους στο
   χρηαμτιστήριο. Στην ίδια συγκέντρωση, ο
   κ. Αλογοσκούφης δήλωσε πως θα πρέπει να
   επαναπροσδιορισθούν οι αμοιβές των
   μεγάλων στελεχών και πως δε θα πρέπει να
   ξεπερνούν τις αμοιβές του διοικητή της
   τράπεζας της Ελλάδος, μια συζήτηση που
   έχει ανοίξει στην Ευρώπη τα τελευταία
   δύο χρόνια. Οι πρώτες ανακατατάξεις στην
   τραπεζική αγορά γίνονται αισθητές με τη
   συγχώνευση της Proton Bank με την Πειραιώς.^[34]

   Παρά την πτώση των επιτοκίων στη
   διατραπεζική αγορά από τη δράση της ΕΚΤ,
   οι ελληνικές τράπεζες αυξάνουν ισόποσα
   τα περιθώρια κέρδους στα επιτόκιά τους,
   με αποτέλεσμα να μη γίνεται αντιληπτή η
   ελάφρυνση στους πελάτες.

[Επεξεργασία] Απότοκος της Κρίσης

  [Επεξεργασία] Η Επιρροή στην Ευρώπη

   Το μεγαλύτερο χτύπημα από την κρίση
   εδέχθη η Ισλανδία, με μεγάλη έκθεση των
   τραπεζών της στα τοξικά ομόλογα. Παρά τα
   μεγάλα χρηματικά αποθέματα της η
   Βρετανία, ακολούθησε το αμερικανικό
   μοντέλο και ήταν από τις πρώτες χώρες
   που επλήγησαν από την κρίση. Πολλές
   τράπεζες κρατικοποιήθηκαν και άλλες
   συγχνεύθηκαν. Η Γαλλία ομοίως είχε
   υιοθετήσει τέτοια προϊόντα, ενώ
   ανακατατάξεις παρατηρήθηκαν σε Βέλγιο,
   Ιταλία, Λουξεμβούργο και Ολλανδία. Οι
   ελληνικές τράπεζες δηλώνουν πως δεν
   είχαν προλάβει να επενδύσουν ιδιαίτερα
   σε CDOs, δε γνωστοποιήθηκε κατοχή Conduits ή SIVs
   εκ μέρους τους, όμως μετακύλησαν τα
   υψηλά διατραπεζικά επιτόκια στα
   παραδοσιακά προϊόντα τους. Οικονομικοί
   αναλυτές ερμηνεύουν πάντως κάποιες
   κινήσεις ως προάγγελο ανακατατάξεων και
   εκμετάλλευσης ευκαιριών στον τραπεζικό
   κλάδο της ελληνικής ή και της ευρωπαϊκής
   αγοράς.^[35] Σε ραδιοφωνική συνέντευξή
   του, ο διοικητής της Τράπεζας της
   Ελλάδος κ. Γ. Προβόπουλος επιβεβαίωσε τη
   συντηρητικότητα των ελληνικών τραπεζών
   και προειδοποίησε ακόμα και με
   εισαγγελική εντολή απέναντι σε όσους
   συντηρούσαν τη φημολογία για τον
   κίνδυνο απώλειας καταθετικών
   αποθεμάτων από ιδιωτικούς λογαριασμούς
   για λόγους ανταγωνισμού.^[36]^[37]
   Παράλληλα, στην Ευρώπη παρατηρείται
   τεράστια ζήτηση στην αγορά
   χρηματοκιβωτίων και μετακίνηση των
   καταθέσεων σε ράβδους ή νομίσματα
   χρυσού.^[38]

   Τα οικονομικά ιδρύματα που επηρεάστηκαν
   περισσότερο από την κρίση αφορούσαν
   εκμετάλλευση ακινήτων (real estate), χωρίς να
   απουσιάζουν προβλήματα σε τραπεζικές ή
   ασφαλιστικές υπηρεσίες. Τα πραγματικά
   προβλήματα της κρίσης διαφάνηκαν στην
   ελληνική οικονομία, με την άνοδο των
   επιτοκίων και το συντηρητισμό του
   χρηματοπιστωτικού συστήματος να
   πλήττει δανειολήπτες, μικρομεσσαίες
   επιχειρήσεις, την αγοραστική
   συμπεριφορά των καταναλωτών και λοιπές
   πτυχές της αγοράς, με άμεσο αντίκτυπο
   στην οικονομία.

  [Επεξεργασία] Η Μετάβαση στην Παρεμβατική
  Κεφαλαιαγορά

   Μετά την αποτυχία του μοντέλου
   παραγωγής και διανομής δανείων,
   παρατηρήθηκε μια μετακίνηση σε ένα
   χρηματοοικονομικό σύστημα με επίκεντρο
   τη κεφαλαιαγορά. Ήταν εμφανείς οι
   κινήσεις προς μία πιο αυστηρά
   θεσμοθετημένη και παρεμβατική αγορά,
   ένα φαινόμενο που συχνά χαρακτηρίζεται
   "over-regulation" ή "over-shooting". "Εχθρικές" συνθήκες
   της κεφαλαιαγοράς απέναντι στην
   τιτλοποίηση της στεγαστικής πίστης όμως
   είχαν άμεσες επιπτώσεις στα επιτόκια
   της διατραπεζικής αγοράς.

   Αλλαγές παρατηρήθηκαν και στο ρόλο και
   τη συμπεριφορά των θεσμικών επενδυτών. Η
   ζήτηση υψηλών αποδόσεων βάσει της
   ρευστότητας επηρέασε την προσφορά νέων
   προϊόντων από το 2003, λόγω των χαμηλών
   αποδόσεων στα ομόλογα T-bills του δημοσίου
   και την πιστωτική επέκταση.

   Σημαντικός απεδείχθη και ο ρόλος των
   κεντρικών τραπεζών στη διατήρηση της
   χρηματοοικονομικής σταθερότητας. Η
   παρακολούθηση και εκτίμηση της
   κατάστασης που επικρατεί με στόχο τη
   διατήρηση της σταθερότητας ανέκαθεν
   αποτελούσαν πεδία δράσης της
   νομισματικής τους πολιτικής. Η
   εξασφάλιση ρευστότητας στις
   χρηματοοικονομικές αγορές και τους
   ενδιάμεσους πάντα απαιτούσε την άμεση
   προσοχή των κεντρικών τραπεζών, ώστε να
   αποφευχθεί η υπερχείλιση και γενίκευση
   της ζημιάς, που επεκτείνει τις
   παρενέργειές της σε τομείς όπως: η
   ρύθμιση της λειτουργίας του συστήματος,
   βασικές χρηματοδοτικές δράσεις και
   μακροπρόθεσμες χρηματοδοτικές
   στρατηγικές. Παρά ταύτα, μετά τις
   τελευταίες εξελίξεις διαφάνηκε μια
   αποστροφή της αμερικανικής κοινής
   γνώμης, αλλά και των ευρωπαϊκών αρχών, ως
   προς το "ξελάσπωμα" των υπευθύνων εις
   βάρος των πολλών (όπως χαρακτηρίσθηκε το
   σχέδιο διάσωσης, "the bail-out" plan),
   προλειαίνοντας το έδαφος για μια
   "στριφνή" αγορά μετά την κρίση.

   Τα πλούσια αποθέματα των περισσοτέρων
   ανεπτυγμένων ευρωπαϊκών κρατών
   καθυστέρησαν την κρίση, ενώ το πλαίσιο
   λειτουργίας τους προβλέπεται να γίνει
   ακόμη πιο αυστηρό μετά και την εφαρμογή
   της κοινοτικής οδηγίας Capital Requirements Directive,
   το ευρωπαϊκό ισοδύναμο της Βασιλείας ΙΙ.

[Επεξεργασία] Ρυθμιστικές Προτάσεις

   Σε διάφορα συνέδρια που έλαβαν χώρα στην
   Ελλάδα κατά το πρώτο εξάμηνο του 2008, ^[39]
   έπειτα από μία πρώτη αξιολόγηση της
   κρίσης και των αιτιών της, κατατέθησαν
   προτάσεις για τη διαχείριση του
   προβλήματος. Συγκεκριμένα, επισημάνθηκε
   η ανάγκη χάραξης κοινής νομισματικής
   πολιτικής σε διεθνές επίπεδο, με σκοπό
   την προώθηση της χρηματοοικονομικής
   σταθερότητας. Η δυσκολία στο εγχείρημα
   έγκειται στο συντονισμό συγχρονισμένης
   διεξαγωγής μεσοπρόθεσμης νομισματικής
   πολιτικής για την προστασία της
   σταθερότητας των τιμών, καθώς και άλλων
   μακροοικονομικών στόχων. Παράλληλα,
   τονίσθηκε η ανάγκη διεθνούς συντονισμού
   του χρηματοοικονομικού συστήματος. Η
   ανταλλαγή πληροφοριών μεταξύ των αρχών
   που εποπτεύουν το χρηματοοικονομικό
   τομέα κρίθηκε σκόπιμη για τον έλεγχο των
   χρηματοπιστωτικών ιδρυμάτων και
   ατομικών ενεργειών.

  [Επεξεργασία] Συντονισμός σε Διεθνές
  Επίπεδο

   Επιπροσθέτως, προτάθηκε η ορθή διαίρεση
   τομέα δράσης μεταξύ των εποπτικών αρχών
   για τον έλεγχο των διεθνοποιημένων
   επιχειρήσεων και των
   χρηματοοικονομικών ομάδων. Σκόπιμος
   κρίθηκε και ο εναρμονισμός των
   ρυθμιστικών μέτρων ώστε να εφαρμόζονται
   με τρόπο ενιαίο σε κάθε νομοθετικό
   πλαίσιο. Η καθιέρωση διεθνών κανονισμών
   εντάχθηκε στο πλαίσιο μιας πρότασης για
   τη "Νέα Διεθνή Χρηματοοικονομική Δομή"
   (New International Financial Architecture). Σύμφωνα με το
   συγκεκριμένο σχέδιο, προβλέπονται
   όργανα της αγοράς με στοχευμένη δράση,
   συνεργασία διεθνών οργανισμών και
   φόρουμ, όπως η Επιτροπή της Βασιλείας, η
   IOSCO, το Φόρουμ Χρηματοοικονομικής
   Σταθερότητας, το Συμβούλιο των Διεθνών
   Λογιστικών Προτύπων, το Διεθνές
   Νομισματικό Ταμείο, το Ινστιτούτο
   Διεθνών Χρηματοοικονομικών και εθνικοί
   τραπεζικοί οργανισμοί. Συγκεκριμένα,
   κατά την 1η Ιανουαρίου του 2008 ξεκίνησε
   στην Ευρώπη η εφαρμογή της οδηγίας της
   Βασιλείας II, "Capital Adequacy Framework" (Πλαίσιο
   Κεφαλαιακής Επάρκειας).^[40]

  [Επεξεργασία] Συντονισμός σε Ευρωπαϊκό
  Επίπεδο

   Σε ευρωπαϊκό επίπεδο, τα όργανα που
   επιβλέπουν τη λειτουργία του συστήματος
   είναι:

     * το Συμβούλιο του Ecofin
     * Η Ευρωβουλή
     * Η Ευρωπαϊκή Επιτροπή
     * Η Ευρωπαϊκή Κεντρική Τράπεζα
     * Οι CEBS-CESR-CEIOPS^[41]
     * Η Ομοσπονδία Ευρωπαϊκής Τραπεζικής

  [Επεξεργασία] Ρυθμίσεις του Μοντέλου των
  CDOs

   Μετά τον εντοπισμό των αδυναμιών του
   μοντέλου παραγωγής και διανομής
   δανείων, προτάθηκαν συγκεκριμένες
   ρυθμίσεις. Οι προτάσεις αφορούν τη
   διερεύνηση κανονισμών που θα
   εφαρμόζονται στην αρχική παραγωγή των
   δανειακών εγγυήσεων και στον τρόπο
   διάθεσης της στεγαστικής πίστης. Η αγορά
   χρήζει μεγαλύτερης διαφάνειας, όσον
   αφορά την ασφάλιση σε υποκείμενα
   περιουσιακά στοιχεία (π.χ. υποθήκη), την
   ενσωμάτωση των χαρακτηριστικών του
   κινδύνου στα CDOs και τη συγκέντρωση
   τακτικών στατιστικών στοιχείων της
   πιστωτικής αγοράς και της ποιότητας των
   περιουσιακών στοιχείων. Επιπλέον,
   προτείνεται η καθιέρωση συγκεκριμένων
   κανονισμών αξιολόγησης των CDOs,
   επαναπροσδιορισμός του ρόλου των CRAs,
   εφαρμογή πρακτικών διαχείρισης
   κινδύνου από τους θεσμικούς επενδυτές
   και εξέταση της οργάνωσης των μη
   ρυθμισμένων χρηματοπιστωτικών αγορών.
   Το νέο μοντέλο θα πρέπει να υιοθετήσει
   κινητήρια μέτρα και να ενσωματώσει στα
   ΔΛΠ τον τρόπο ρύθμισης των
   βραχυπρόθεσμων επιτοκίων των δανείων.

  [Επεξεργασία] Ρυθμίσεις στις Ειδικές
  Επενδυτικές Εταιρίες

   Όσον αφορά τις Ειδικές Επενδυτικές
   Εταιρίες, προτείνεται μεγαλύτερη
   διαφάνεια στις επενδύσεις των τραπεζών
   σε Conduits και SIVs, διαφάνεια στα
   χαρακτηριστικά του κινδύνου των ABCPs και
   ένα νέο διεθνές πλαίσιο επίβλεψης της
   διαχείρισης της ρευστότητας (liquidity
   management) των τραπεζών. Επιπλέον, οι κανόνες
   διαχείρισης κινδύνου των τραπεζών θα
   πρέπει να εφαρμόζονται και ως προς τις
   επενδύσεις σε CDOs και διακράτηση τίτλων
   σε Conduits και SIVs. Το Πλαίσιο Κεφαλαικής
   Επάρκειας ορίζει επακριβώς στους τρεις
   πυλώνες του την εμφάνιση των
   δραστηριοτήτων εκτός ισολογισμού στις
   καταστάσεις της τράπεζας, εφαρμογή των
   κανόνων τιτλοποίησης και κεφαλαιακά
   αποθέματα για τα ρευστοποιήσιμα
   στοιχεία που διακρατώνται στο
   χαρτοφυλάκιο (trading book)^[42]

  [Επεξεργασία] Λοιπές Ρυθμίσεις

   Στο σχέδιο προτάθηκε επίσης η
   καταλληλότερη διανομή των ευθυνών
   μεταξύ των κεντρικών τραπεζών (εκείνων
   που δεν έχουν εποπτικό ρόλο), των
   θησαυροφυλακίων (treasuries) και των
   εποπτικών αρχών στην αντιμετώπιση των
   τραπεζικών κρίσεων. Ο τομέας ευθύνης των
   εποπτικών αρχών εστιάζεται στην
   αναδιοργάνωση των εταιριών και στους
   κανόνες ρευστοποίησής τους, ανάλογα με
   την εθνική νομοθεσία. Η δράση των
   κεντρικών τραπεζών συνίσταται στη
   λειτουργία τους ως έσχατος δανειστής,
   βάσει των πληροφοριών που θα παρέχουν οι
   εποπτικές αρχές για τη φερεγγυότητα των
   τραπεζών. Τα θησαυροφυλάκια θα
   περιορίζονται στη χορήγηση κρατικών
   κονδυλίων ("the bail-out plan") σε περιπτώσεις
   τραπεζών που θεωρούνται πολύ σημαντικές
   για τη λειτουργία της οικονομίας ώστε να
   αφεθούν στη μοίρα τους ("too big to be left to
   fail").^[43]

   Παράλληλα, προτάθηκαν πιθανά σχέδια
   κρατικών εγγυήσεων των καταθέσεων, που
   τελικά εφαρμόσθηκαν μετά την κρίση του
   Σεπτεμβρίου του 2008, καθώς και σχέδια
   αναχαίτισης φαινομένων ουρών
   "ιντερνετικού πανικού". Το σχέδιο
   καταλήγει σε μια ισορροπία ανάμεσα στην
   ελεύθερη πρωτοβουλία της αγοράς και
   στοχευμένων εποπτικών και παρεμβατικών
   δράσεων, προς αποφυγή περιπτώσεων
   υπερ-παρεμβατισμού που θα αυξάνουν
   ακόμη περισσότερο το κόστος της
   διατραπεζικής αγοράς.

[Επεξεργασία] Παραπομπές

    1. ↑ Στο Ηνωμένο Βασίλειο αναφέρεται ως
       "the credit crunch" και στις Ηνωμένες
       Πολιτείες "the credit crisis"
    2. ↑ Newyorkfed, ανάκτηση 7/10/2008
    3. ↑ Η Primary credit (πρωτογενής πίστη) είναι
       διαθέσιμη σε χρηματοπιστωτικά
       ιδρύματα με σχετικά ασφαλή αποθέματα,
       σε βραχυπρόθεσμη βάση, συνήθως ανά
       μέρα, σε ποσοστό υψηλότερο από το
       επιτόκιο-στόχο που θέτει η
       Ομοσπονδιακή Επιτροπή Ανοιχτής
       Αγοράς (Federal Open Market Committee) για τα
       ομοσπονδιακά κεφάλαια. Τα
       χρηματοπιστωτικά ιδρύματα δε
       χρειάζεται να αναζητήσουν
       εναλλακτικές πηγές κεφαλαίων προτού
       ζητήσουν περιστασιακά βραχυπρόθεσμες
       προκαταβολές στην πρωτογενή αγορά. Η
       Ομοσπονδιακή Τράπεζα προσδοκά ότι,
       δοθούσης της τιμολόγησης της πίστης
       στην πρωτογενή αγορά πάνω από την τιμή
       της αγοράς, τα ιδρύματα θα
       αξιοποιήσουν το προεξοφλητικό τους
       περιθώριο ως στήριγμα, παρά μια κοινή
       πηγή χρηματοδότησης της αγοράς. Η
       πίστη της πρωτογενούς αγοράς μπορεί
       να χρησιμοποιηθεί για οποιονδήποτε
       σκοπό, συμπεριλαμβάνοντας
       χρηματοδότηση των πωλήσεων
       ομοσπονδιακών κεφαλαίων. Καθιστώντας
       τα κεφάλαια άμεσα διαθέσιμα στο
       επιτόκιο της πρωτογενούς αγοράς όταν
       υπάρχει μια προσωρινή έλλειψη
       ρευστότητας στο τραπεζικό σύστημα,
       καλύπτοντας τοιουτοτρόπως το
       επιτόκιο των πραγματικών
       ομοσπονδιακών κεφαλαίων, το πρόγραμμα
       της πίστης της πρωτογενούς αγοράς
       συμπληρώνει τις λειτουργίες της
       ανοιχτής αγοράς κατά την εφαρμογή της
       νομισματικής πολιτικής. Η πρωτογενής
       πίστη μπορεί να επεκταθεί μέχρι και
       μερικές εβδομάδες προς τα ιδρύματα
       υπό ασφαλείς χρηματοοικονομικούς
       όρους σε πρίπτωση που δεν μπορέσουν να
       αποκτήσουν προσωρινά κεφάλαια από την
       αγορά για εύλογους όρους. Αυτό συνήθως
       αφορά μικρά ιδρύματα. Μακροπρόθεσμες
       επεκτάσεις υπόκεινται σε ηυξημένη
       διαχείριση.
    4. ↑ Η πίστη στη δευτερογενή αγορά είναι
       διαθέσιμη σε χρηματοπιστωτικά
       ιδρύματα που δεν είναι επιθυμητά στην
       πρωτογενή πίστη. Επεκτείνεται σε μια
       πολύ βραχυπρόθεσμη βάση, συνήθως ανά
       μέρα, σε ένα ποσοστό που είναι
       υψηλότερο από το επιτόκιο της
       πρωτογενούς πίστης. Η δευτερογενής
       πίστωση διατίθεται με σκοπό να
       στηρίξει τις ανάγκες ρευστότητας όταν
       η χρήση της είναι σύμφωνη με μια
       έγκαιρη απόδοση προς στήριξη στις
       πηγές χρηματοδότησης της αγοράς ή την
       μεθοδική διάλυση ενός προβληματικού
       ιδρύματος. Η δευτερογενής πίστη δεν
       προβλέπεται να χρησιμοποιηθεί ώστε να
       χρηματοδοτηθεί μια επέκταση στα
       εταιρικά στοιχεία του δανειολήπτη. Το
       πρόγραμμα της δευτερογενούς πίστης
       συνεπάγεται μεγαλύτερο παρεμβατισμό
       και επίβλεψη από την Ομοσπονδιακή
       Τράπεζα απ'ότι στην πρωτογενή πίστη. Η
       Fed συλλέγει επαρκή πληροφόρηση για τη
       χρηματοοικονομική κατάσταση του
       δανειολήπτη και τους λόγους αίτησης
       δανειοδότησής του ώστε να
       διαβεβαιωθεί πως μια επέκταση στη
       δευτερογενή πίστη είναι συμβατή με
       τους σκοπούς της εξυπηρέτησης.
       Συνεπώς, είναι και πιο υψηλά τα
       επιτόκια απ' ότι στην πρωτογενή.
    5. ↑ Ο πρώην διοικητής της Τράπεζας της
       Ελλάδος κ. Γκαργκάνας είχε τακτικά
       εκφράσει στα ΜΜΕ εκείνη την περίοδο
       την ανησυχία του για την επερχόμενη
       πιστωτική κρίση και είχε προτείνει τη
       χορήγηση δανείων κάτω από πιο
       αυστηρές εισοδηματικές προϋποθέσεις.
    6. ↑ Εαρινά τεύχη της Ημερησίας του 2007.
    7. ↑ 50plus: ABCPs in your portfolio?, ανάκτηση 29/9/2008
    8. ↑ Financial Times: Structured investment vehicles’ role in crisis,
       ανάκτηση 29/9/2008
    9. ↑ BBC News: Sub-prime crisis to cost IKB $1bn, ανάκτηση
       29/9/2008
   10. ↑ Bloomberg: SachsenLB Has EU3 Billion in Subprime, Person Says,
       ανάκτηση 29/9/2008
   11. ↑ Mail on Line: Police called to break-up Northern Rock panic queues
       as customers withdraw millions, ανάκτηση 29/9/2008
   12. ↑ Ελευθεροτυπία: 700 εκατ. ευρώ
       απαξιωμένα δομημένα ομόλογα, ανάκτηση
       29/9/2008
   13. ↑ The Independent: Business View: The Northern Rock auction: what a
       fiasco, ανάκτηση 29/9/2008
   14. ↑ The New York Times: JP Morgan Pays $2 a Share for Bear Stearns,
       ανάκτηση 29/9/2008
   15. ↑ The Times: Lehman Brothers bankrupt, ανάκτηση 29/9/2008
   16. ↑ In.gr: Θύματα της Lehman Βrothers και 100
       Λαρισαίοι επενδυτές, ανάκτηση 30/9/2008
   17. ↑ Ισοτιμία: "Σκότωσαν" το σχέδιο
       Πόλσον στο Κογκρέσο, ανάκτηση 30/9/2008
   18. ↑
       [http://www.kathimerini.gr/4dcgi/_w_articles_kathremote_1_30/09/2008_250413
       Καθημερινή: Μέτρα της γαλλικής
       κυβέρνησης για την ενίσχυση των
       τραπεζών], ανάκτηση 2/10/2008
   19. ↑ [http://www.enet.gr/online/online_text/c=114,id=1641616
       Ελευθεροτυπία: Ο ιός πέρασε τον
       Ατλαντικό, ανάκτηση 2/10/2008
   20. ↑ InsuranceDaily: Κολοσσός Fortis:Μερική
       Κρατικοποίηση, ανάκτηση 2/10/2008
   21. ↑ Καθημερινή: Αμετάβλητα διατήρησε τα
       επιτόκια η ΕΚΤ, ανάκτηση 3/10/2008
   22. ↑ Guardian: Greece's deposit guarantee deepens EU financial rift,
       ανάκτηση 3/10/2008
   23. ↑ Hμερησία Online: Προς αυξήσεις
       επιτοκίων έως και 0,50% στα
       επιχειρηματικά δάνεια, ανάκτηση 3/10/2008
   24. ↑ Ρεπορτάζ στο βραδινό δελτίο
       ειδήσεων του MEGA Channel, 4/10/2008
   25. ↑ Ημερησία Online: Οικοδομικό σοκ στην
       οικονομία, ανάκτηση 5/10/2008
   26. ↑ Συνέντευξη του προέδρου του ΕΒΕΑ
       στο βραδινό δελτίο του τηλεοπτικού
       σταθμού ALTER, 2/10/2008
   27. ↑ Τεύχος της Απογευματινής, σελ. 37, "H
       Ευρώπη στη Δίνη του Οικονομικού
       Κυκλώνα, Κατερίνας Μπασακάλης, 6/10/2008.
   28. ↑ Σχετικά ρεπορτάζ του MEGA Channel, 7/10/2008
   29. ↑ Elliott, Francis (2008-10-06). "German savings pledge raises
       stakes for Gordon Brown". The Times.
       http://business.timesonline.co.uk/tol/business/economics/article4888248.ece.
       Ανακτήθηκε την 2008-10-06.
   30. ↑ [http://www.tanea.gr/default.asp?pid=2&ct=3&artid=1402911 Τα
       Νέα: Αύξηση από το σημερινό όριο των
       20.000 ευρώ αποφάσισε το Ecofin Στις 100.000 €
       το όριο εγγύησης καταθέσεων στην
       Ελλάδα, στις 50.000 € στην Ευρωπαϊκή
       Ένωση], ανάκτηση 7/10/2008
   31. ↑ Χρηματιστήριο Αθηνών, ανάκτηση
       8/10/2008
   32. ↑ Σχετικό ρεπορτάζ του Alhpa, 8/10/2008
   33. ↑ Σχετικό ρεπορτάζ στο βραδυνό δελτίο
       του ALTER, ανάκτηση 13/10/2008
   34. ↑ [Στην Πειραιώς το 26,98% της Proton Bank
       Καθημερινή: Στην Πειραιώς το 26,98% της
       Proton Bank], ανάκτηση 18/10/2008
   35. ↑ Καθημερινή: Αύξηση μετοχικού
       κεφαλαίου στη MIG ύψους 5 δισεκ. ευρώ,
       ανάκτηση 6/10/2008
   36. ↑ ΣΚΑΙ.gr: Καθησυχαστικός ο Γ.
       Προβόπουλος, ανάκτηση 8/10/2008
   37. ↑ Συνέντευξη στο Real fm, 7/10/2008
   38. ↑ Μακεδονία: Στροφή στο χρυσό,
       ανάκτηση 11/10/2008
   39. ↑ Christos VI Gortsos, "The recent financial turnoil: a first
       assessment and some policy considerations for the international
       financial architecture", Σεμινάριο Jean Monnet,
       Αίθουσα Συνεδριάσεων Δεριγνύ,
       Οικονομικό Πανεπιστήμιο Αθηνών, 14/5/2008
       Αθήνα.
   40. ↑ [Bank For International Settlements-Basel Committee-BIS: last 3
       years], ανάκτηση 8/10/2008
   41. ↑ Czech National Bank, ανάκτηση 8/10/2008
   42. ↑ Investopedia: Trading Book, ανάκτηση 8/10/2008
   43. ↑ Πριν την κρίση εμπιστοσύνης στη
       χρηματοπιστωτική αγορά,
       χρησιμοποιείτο ο όρος "too big to fail" για
       μεγάλες και στενά συνδεδεμένες με την
       οικονομία μιας χώρας τράπεζες, που
       στην έσχατη περίπτωση θεωρείτο
       σίγουρο πως θα χρηματοδοτούνταν από
       την κεντρική τράπεζα. Μετά την κρίση
       του 2007, χρησιμοποιείται ο όρος "too big to be
       left to fail", καθώς πολλές μεγάλες τράπεζες
       κατέρρευσαν λόγω των τεραστίων
       ελλειμάτων τους.

[Επεξεργασία] Εξωτερικοί Σύνδεσμοι

     * "Congress decides it is worth risking depression Commentary by Martin
       Wolf in The Financial Times Published: September 30 2008 19:22 | Last
       updated: September 30 2008 19:22
     * "Bailout Plan Is Only One Step on a Long Road" news analysis by Steve
       Lohr in The New York Times September 28, 2008
     * Text and summary of the Emergency Economic Stabilization Act of 2008
     * "Wall Street, R.I.P.: The End of an Era, Even at Goldman" article by
       Julie Creswell and Ben White in The New York Times September 27, 2008
     * Five Days That Transformed Wall Street. The Washington Post
     * Ben S. Bernanke (September 23, 2008). Text of the testimony prepared
       for delivery before the Senate Committee on Banking, Housing, and
       Urban Affairs. The New York Times
     * Henry M. Paulson, Jr. (September 23, 2008). Text of the testimony
       prepared for delivery before the Senate Committee on Banking, Housing,
       and Urban Affairs. The New York Times
     * Nocera, Joe (2008-10-01). "36 Hours of Alarm and Action as Crisis
       Spiraled". New York Times.
       http://www.nytimes.com/2008/10/02/business/02crisis.html?hp=&pagewanted=all.
       Ανακτήθηκε την 2008-10-02.  (Background on development of
       the Treasury proposal to Congress)
     * "The Day the S.E.C. Changed the Game" Report by Stephen Labaton
       Produced by Amy O'Leary in The New York Times: September 28 2008

[Επεξεργασία] Πηγές

     * "The recent financial turnoil: a first assessment and some policy
       considerations for the international financial architecture", Christos
       Vl. Gortsos, assistant professor of International Economic Law,
       Panteion University of Athens and Secretary General, Hellenic Bank
       Association.

[Επεξεργασία] Δείτε Επίσης

     * Παγκόσμια οικονομική ύφεση 2008

   π • σ • ε
                      Οικονομική Κρίση 2008
                                        Κρίση δανείων
                                        χαμηλής εξασφάλισης
                                         · Διεθνής
   Βασικά Ζητήματα        χρηματοπιστωτική
                                        κρίση 2007-2008  ·
                                        Παγκόσμια
                                        οικονομική ύφεση 2008
                                        New Century Financial Corporation ·
                                        American Freedom Mortgage · American
   Πτωχευθείσες             Home Mortgage · Lehman Brothers ·
   Εταιρίες                     NetBank · Terra Securities ·
                                        Sentinel Management Group ·
                                        Washington Mutual
                                        Northern Rock · IndyMac Federal
                                        Bank · Fannie Mae · Freddie Mac ·
   Κυβερνητικές             American International Group ·
   Παρεμβάσεις               Bradford & Bingley · Fortis ·
                                        Glitnir · Hypo Real Estate ·
                                        Dexia · Landsbanki
                                        Countrywide Financial · Bear
                                        Stearns · Alliance & Leicester ·
                                        Merrill Lynch · Washington Mutual ·
   Συγχωνεύσεις             Derbyshire Building Society ·
                                        Cheshire Building Society · HBOS ·
                                        Lehman Brothers · Ameriquest
                                        Mortgage · Wachovia
   Αναδιοργανώσεις       ACC Capital Holdings
                                        Federal Reserve System · Federal
                                        Housing Administration · Federal
   Συσχετιζόμενοι         Housing Finance Agency · Federal
   Οργανισμοί                 Housing Finance Board · Government
                                        National Mortgage Association ·
                                        Office of Federal Housing Enterprise
                                        Oversight
                                        Σχέδιο διόρθωσης
                                        της στεγαστικής
                                        αγοράς των ΗΠΑ ·
                                        Παγκόσμια κρίση
                                        τιμών των τροφίμων
                                        2007–2008 · Ενεργειακή
                                        κρίση 2001 ·
                                        Ενεργειακή κρίση
                                        της Κεντρικής Ασίας
   Περιστατικά &             2008 · Σχέδιο
   Νομοθεσία                   οικοδομικής και
                                        οικονομικής
                                        ανάκαμψης 2008 ·
                                        Σχέδιο οικονομικής
                                        ενίσχυσης 2008  ·
                                        Σχέδιο επείγουσας
                                        οικονομικής
                                        σταθεροποίησης 2008 ·
                                        Κρίση τιμών του
                                        πετρελαίου 2008)
                                        Χρεόγραφα επιτοκίου
                                        πλειστηριασμού ·
                                        Εγγυημένες
                                        δανειακές
   Σχετικά Χρεόγραφα    υποχρεώσεις ·
                                        Ανταλλαγές κινδύνου
                                        πιστωτικής αθέτησης
                                         · Τίτλοι
                                        εξασφαλισμένοι με
                                        υποθήκη
   Χρηματοοικονομικές Δευτερογενής
   Αγορές                         στεγαστική αγορά
   Ορολογία: Διάσωση (χρηματοοικονομικά) ·
   Πιστωτική κρίση · Οικονομική φούσκα ·
   Χρηματοοικονομική μόλυνση -
   χρηματοπιστωτική κρίση · Κρίση
   ρευστότητας

   Ανακτήθηκε από
   "http://el.wikipedia.org/wiki/%CE%94%CE%B9%CE%B5%CE%B8%CE%BD%CE%AE%CF%82_%CF%87%CF%81%CE%B7%CE%BC%CE%B1%CF%84%CE%BF%CF%80%CE%B9%CF%83%CF%84%CF%89%CF%84%CE%B9%CE%BA%CE%AE_%CE%BA%CF%81%CE%AF%CF%83%CE%B7_2007-2008"
   Κατηγορίες: Χρηματοοικονομικά |
   Τράπεζες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Català
     * Česky
     * Dansk
     * Deutsch
     * English
     * Esperanto
     * Español
     * فارسی
     * Suomi
     * Français
     * עברית
     * Hrvatski
     * Bahasa Indonesia
     * 한국어
     * Ripoarisch
     * Lëtzebuergesch
     * Latviešu
     * Македонски
     * Plattdüütsch
     * Nederlands
     * ‪Norsk (bokmål)‬
     * Polski
     * Română
     * Svenska
     * Українська
     * Tiếng Việt
     * 中文

     * Τελευταία τροποποίηση 20:17, 22 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
