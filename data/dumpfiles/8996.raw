   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     iPhone

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   [IMG]
   [IMG]
   Οι τρεις πρώτες γενιές iPhone: από αριστερά προς τα δεξιά: iPhone, iPhone
   3G, iPhone 3GS.
   [IMG]
   [IMG]
   Οι αισθητήρες εγγύτητας και φωτισμού περιβάλλοντος του πρώτης γενιάς
   iPhone.
   [IMG]
   [IMG]
   Οι αισθητήρες εγγύτητας και φωτισμού περιβάλλοντος του iPhone 3G.

   Το iPhone συγκαταλέγεται στην κατηγορία των smartphone, συσκευών που
   συνδυάζουν πρόγραμμα αναπαραγωγής πολυμέσων, φωτογραφική
   μηχανή/βιντεοκάμερα και κινητό τηλέφωνο με ασύρματη πρόσβαση στο
   Διαδίκτυο. Το iPhone είναι κατασκευή της εταιρείας Apple, η οποία το
   κυκλοφόρησε στην αγορά των ΗΠΑ στις 29 Ιουνίου 2007. Έχει κυκλοφορήσει
   στις περισσότερες χώρες της Ευρώπης και στην Ιαπωνία. Διαθέτει χωρητική
   οθόνη πολυαφής και ελάχιστο υλικό διεπαφής (καθόλου φυσικό πληκτρολόγιο).
   Οι παρεχόμενες υπηρεσίες διαδικτύου περιλαμβάνουν ηλεκτρονικό ταχυδρομείο
   και φυλλομετρητή ιστοσελίδων με δυνατότητα σύνδεσης σε ασύρματο δίκτυο
   Wi-Fi.

   Η πρώτη έκδοση κινητού τηλεφώνου iPhone κυκλοφόρησε τον Ιούνιο του 2007,
   το οποίο διέθετε τετραπλή ζώνη (quad band) με τεχνολογία EDGE. Οι χώρες
   που το διέθεσαν στην αγορά τους μετά τις ΗΠΑ ήταν το ΗΒ, η Γαλλία και η
   Γερμανία το Νοέμβριο του 2007 ενώ η Ιρλανδία και η Αυστρία το διέθεσαν την
   άνοιξη του επόμενου έτους. Έναν χρόνο μετά την κυκλοφορία του, τον Ιούλιο
   του 2008, κυκλοφόρησε το iPhone δεύτερης γενιάς, το iPhone 3G, που
   περιελάμβανε την υποστήριξη κινητής τηλεφωνίας 3G, σε 22 χώρες, μέσα σε
   αυτές και οι έξι πρώτες, ενώ αργότερα ξεπέρασε τις 80. Ακόμα μία εξέλιξη
   του iPhone, το iPhone 3GS, κυκλοφόρησε τον Ιούνιο του 2009 σε Αμερική και
   Ευρώπη. Στις 24 Ιουλίου 2010 ο CEO της Apple ανακοίνωσε την τέταρτη γενιά
   του iPhone με ονομασία iPhone 4. Το καινούργιο iPhone έχει μια σειρά απο
   καινούργια χαρακτηριστικά όπως μεγαλύτερη ανάλυση οθόνης, εμπρόσθια κάμερα
   για βίντεο κλήσεις, κάμερα 5 megapixel με φλας και νέο σχεδιασμό υψηλής
   ποιότητας.

   Το iPhone χρησιμοποιεί τον μικροεπεξεργαστή ARM 1176.

   Πίνακας περιεχομένων

     • 1 Χαρακτηριστικά

          • 1.1 Οθόνη αφής
          • 1.2 Άλλοι τρόποι εισόδου
          • 1.3 Κινητό τηλέφωνο
          • 1.4 Κάμερα
          • 1.5 iPod
          • 1.6 Διαδίκτυο
          • 1.7 E-mail

     • 2 Τεχνικές προδιαγραφές
     • 3 Λειτουργικό σύστημα iOS 4.0
     • 4 Εξωτερικοί σύνδεσμοι
     • 5 Σημειώσεις

[Επεξεργασία] Χαρακτηριστικά

  [Επεξεργασία] Οθόνη αφής

   Η οθόνη του τηλεφώνου είναι αφής και έχει διαστάσεις 8,9 cm (320×480 px at
   160 ppi) και χρησιμοποιείται μόνο με χρήση των δακτύλων. Για την εισαγωγή
   κειμένου η συσκευή διαθέτει εικονικό πληκτρολόγιο. Έχει αυτόματο διορθωτή
   και πρόβλεψη λέξεων, καθώς επίσης και δυναμικό λεξικό προσθήκης νέων
   λέξεων.

  [Επεξεργασία] Άλλοι τρόποι εισόδου

   Η οθόνη αποκρίνεται με τρεις τρόπους/αισθητήρες: ένας αισθητήρας
   προσέγγισης που κλείνει την οθόνη όταν το iPhone πλησιάσει στο πρόσωπο,
   ένας αισθητήρας περιβάλλοντος φωτισμού, ο οποίος ρυθμίζει την φωτεινότητα
   της οθόνης και ένα επιταχυνσιόμετρο που αντιλαμβάνεται τον προσανατολισμό
   της συσκευής.

   Ένα και μοναδικό πλήκτρο στο εμπρόσθιο μέρος εμφανίζει το κεντρικό μενού.
   Οι επιλογές του μενού γίνονται μέσω της οθόνης αφής. Το iPhone
   χρησιμοποιεί οθόνη "πλήρους σελίδας", με υπομενού εξαρτώμενα από την
   εκάστοτε λειτουργία, τα οποία εμφανίζονται στο άνω ή κάτω τμήμα της
   οθόνης, μερικές φορές ανάλογα με τον προσανατολισμό της. Οι σελίδες με
   λεπτομέρειες εμφανίζουν το αντίστοιχο ενός πλήκτρου επιστροφής κατά ένα
   βήμα πίσω στα μενού.

   Το iPhone διαθέτει μόνον τρεις διακόπτες στα πλευρά: sleep/wake, volume
   up/down, ringer on/off. Όλες οι υπόλοιπες λειτουργίες εκτελούνται μέσω της
   οθόνης αφής.

  [Επεξεργασία] Κινητό τηλέφωνο

   Το iPhone διαθέτει λειτουργίες: σύσκεψης, αναμονής κλήσεως, συγχώνευσης
   κλήσεων, αναγνώρισης κλήσεως και διασύνδεσης με εφαρμογές άλλων
   κυψελοειδών δικτύων και άλλες λειτουργίες του iPhone. Παραδείγματος χάρη,
   εάν κατά τη διάρκεια αναπαραγωγής ενός τραγουδιού, δεχθεί μία εξερχόμενη
   κλήση, το κομμάτι θα σταματήσει σταδιακά. Αφού τερματιστεί η κλήση, η
   μουσική θα επιστρέψει πάλι σταδιακά.

   Το iPhone επίσης περιλαμβάνει τη λειτουργία Οπτικού Φωνητικού
   Ταχυδρομείου, παράλληλα με την Cingular, η οποία προσφέρει στο χρήστη μία
   λίστα πρόσφατων φωνητικών μηνυμάτων στην οθόνη, έτσι ώστε να μη χρειάζεται
   να καλέσει την φωνητική υπηρεσία. Αντίθετα με τις περισσότερες άλλες
   εταιρείες, τα μηνύματα μπορούν να ακουστούν χωρίς απαραιτήτως χρονολογική
   σειρά, επιλέγοντάς τα από μια λίστα. Η Cingular ανανέωσε πλήρως την
   υποδομή του φωνητικού της ταχυδρομείου για να υποδεχτεί τη νέα αυτή
   λειτουργία, σχεδιασμένη από την Apple.

   Τα ηλεκτρονικά μηνύματα (e-mail) παρουσιάζονται με χρονολογική σειρά στα
   εισερχόμενα, παρόμοια με την εφαρμογή Mail, η οποία τοποθετεί τα κείμενα
   όλων των παραληπτών μαζί με τις απαντήσεις. Τα μηνύματα κειμένου
   απεικονίζονται σε φούσκες ομιλίας (όπως και στο iChat) κάτω από το όνομα
   κάθε παραλήπτη.

  [Επεξεργασία] Κάμερα

   To iPhone διαθέτει κάμερα 2 megapixel για λήψη φωτογραφιών και εγγραφή
   βίντεο. Χρησιμοποιεί λογισμικό που αλληλεπιδρά με το iPhoto των Mac. Το
   καινούργιο iPhone 3GS, έχει κάμερα ανάλυσης 3.0 megapixel, που επιτρέπει
   την Αυτόματη Εστίαση και την Περικοπή των αποθηκευμένων βίντεο.

  [Επεξεργασία] iPod

   Η διάταξη της μουσικής βιβλιοθήκης διαφέρει από προηγούμενα iPod, έχοντας
   πιο καθαρό αλφαβητικό διαχωρισμό επιλογών και με μεγαλύτερη γραμματοσειρά.
   Η Στοιβάδα Εξώφυλλων (Cover Flow), όπως στο iTunes, εμφανίζει διάφορα
   εξώφυλλα από άλμπουμ σε μια κυλιόμενη βιβλιοθήκη εικόνων. Η κύλιση
   επιτυγχάνεται σύροντας (τραβώντας) το δάκτυλο πάνω στην οθόνη.

   Όπως και τα iPod πέμπτης γενιάς, που εισήχθησαν στην αγορά το 2005, το
   iPhone μπορεί να αναπαράγει βίντεο, επιτρέποντας στους χρήστες να
   παρακολουθήσουν τηλεοπτικά προγράμματα και ταινίες. Σε αντίθεση με κάθε
   άλλο περιεχόμενο σχετικό με εικόνα, τα βίντεο στο iPhone αναπαράγονται
   μόνο στον κατακόρυφο προσανατολισμό, με το τηλέφωνο στραμμένο πλάγια. Ο
   κτύπος δύο δακτύλων ταυτόχρονα εναλλάσσει την προβολή του βίντεο, από
   πλήρη οθόνη σε ευρεία (16:9) και αντίστροφα.

  [Επεξεργασία] Διαδίκτυο

   Το τηλέφωνο διαθέτει ενσωματωμένο WiFi, το οποίο δίνει τη δυνατότητα
   πρόσβασης στο διαδίκτυο (μέσω ασύρματου δικτύου), με τον φυλλομετρητή
   (browser) Safari. Το iPhone επίσης είναι δυνατόν να συνδεθεί στο ίντερνετ
   με το δίκτυο Cingular's EDGE, χωρίς όμως τη δυνατότητα αξιοποίησης του
   δικτύου τρίτης γενιάς Cingular's 3G/HSDPA. Ο φυλλομετρητής προβάλλει
   πλήρεις ιστοσελίδες σε αντίθεση με τις απλοποιημένες σελίδες των
   περισσοτέρων κινητών. Οι ιστοσελίδες έχουν τη δυνατότητα οριζόντιας και
   κατακόρυφης προβολής και υποστηρίζουν αυτόματη μεγέθυνση και σμίκρυνση
   (ζουμ), με κτύπο και διπλό κτύπο αντίστοιχα πάνω σε εικόνες ή κείμενο. Το
   iPhone επιπλέον ενσωματώνει Bluetooth και χρησιμεύει στη σύνδεση με
   ασύρματα αξεσουάρ με τεχνολογία Bluetooth 2.0.

   Μια συμφωνία μεταξύ της Apple και της Google, διασφάλισε πρόσβαση σε μια
   ειδικά τροποποιημένη έκδοση των Google Maps — σε μορφή χάρτη και
   δορυφόρου, βελτιστοποιημένη για το iPhone. Κατά το λανσάρισμα του
   προϊόντος, έγινε επίδειξη της λειτουργίας αναζήτησης των κοντινότερων
   καφετεριών και πραγματοποίησης κλήσης με έναν απλό κτύπο.

  [Επεξεργασία] E-mail

   Το iPhone επίσης διαθέτει ένα HTML πρόγραμμα ηλεκτρονικού ταχυδρομείου ,
   το οποίο επιτρέπει στο χρήστη να ενσωματώνει φωτογραφίες σε ένα e-mail. Η
   Yahoo! θα παρέχει μια δωρεάν Push-IMAP υπηρεσία για αποστολή e-mail
   παρόμοια με εκείνη ενός BlackBerry. Τα IMAP και POP3 standards
   ηλεκτρονικού ταχυδρομίου επίσης υποστηρίζονται, συμπεριλαμβανομένου και
   του Microsoft Exchange. Το πρόγραμμα Outlook για Windows δεν μπορεί να
   συγχρονιστεί με το iPhone προς το παρόν. Και τέλος, δεν υπάρχει ούτε
   συνδεσιμότητα enterprise email ^[1] διαφορετική των IMAP και POP3.

[Επεξεργασία] Τεχνικές προδιαγραφές

     • Αποθηκευτικός χώρος: 8, 16 ή 32 GB μνήμης Flash για την αποθήκευση
       αρχείων και το λειτουργικό σύστημα.
     • Μέγεθος οθόνης: 8.9 cm (Διαγώνιος: 3.5 ίντσες)

          • Ανάλυση οθόνης: 320×480 pixels ή 980x640 με την νέα Retina
            Display του iPhone 4

     • Μέγεθος τηλεφώνου: 115×61×11.6 mm
     • Βάρος τηλεφώνου: 135 g
     • Λειτουργικό σύστημα: iOS

          • Λογισμικό πλογήσης στο Διαδίκτυο Safari
          • Λογισμικό ηλεκτρονικού ταχυδρομείου Push
          • Μηχανή widgets
          • Core Animation
          • Διαχείριση ενέργειας

     • Θύρα συνδέσεων 30mm Pin Connector της Apple
     • Δυνατότητα αναπαραγωγής ήχων: Αναπαράγει μορφές αρχείων AAC (16 έως
       320 Kbps), Protected AAC (MP4 από τα iTunes), MP3 (16 έως 320 Kbps),
       MP3 VBR, Audible (formats 2, 3, και 4), Apple Lossless, formats
       αρχείων AIFF και WAV
     • Δυνατότητα αναπαραγωγής βίντεο: Αναπαράγει βίντεο σε μορφή H.264
     • Quad band GSM / GPRS / EDGE: GSM 850, GSM 900, GSM 1800, GSM 1900
     • Ενσωματωμένα WiFi (802.11b/802.11g) και Bluetooth 2.0 (χωρίς FTP
       μεταφορά αρχείων) με EDR
     • Κάμερα 2 megapixel ή 3.2 megapixel στα iPhone 3G και 3GS ή
       5.0 megapixel στο iPhone 4
     • iPod - εφαρμογές πολυμέσων

          • Cover Flow διεπαφή και τρισδιάστατα γραφικά

     • Multi-touch διεπαφή οθόνης

          • Εικονικό πληκτρολόγιο QWERTY στην οθόνη αφής
          • Λειτουργίες: Σύρσιμο (κύλιση) οθόνης με το δάκτυλο και
            μεγέθυνση/σμίκρυνση με κτύπο ή διπλό κτύπο δακτύλου

     • Ενσωματωμένη, μη αποσπώμενη μπαταρία με αυτονομία μέχρι 5 ώρες
       ομιλίας/βίντεο/πλοήγησης ή μέχρι 16 ώρες αναπαραγωγής ήχου.
     • Ενσωματωμένος ανιχνευτής κίνησης για αυτόματη "έξυπνη" εναλλαγή
       οριζόντιου/κατακόρυφου προσανατολισμού οθόνης.
     • Ενσωματωμένος αισθητήρας προσέγγισης που απενεργοποιεί την οθόνη όταν
       πλησιάζει στο πρόσωπο του χρήστη, ώστε να εξοικονομείται ενέργεια και
       να αποφεύγεται ανεπιθύμητη εντολή εισόδου.

[Επεξεργασία] Λειτουργικό σύστημα iOS 4.0

   Το λειτουργικό σύστημα (operating system) iOS 4.0 διατίθεται για συσκευές
   iPhone 3GS και iPod Touch 3ης γενιάς καθώς και σε iPhone 3G και iPod Touch
   2ης γενιάς με περιορισμένες λειτουργείες. Οι νέες λειτουργίες που
   περιλαμβάνει είναι: η πολυδιεργασία (multitasking), η οποία δίνει τη
   δυνατότητα χρήσης πολλών εφαρμογών μαζί, έπειτα, η ταξινόμηση εφαρμογών σε
   φακέλους, η επιλογή διαφορετικών φόντων μεταξύ βασικής οθόνης και οθόνης
   κλειδώματος και η εμφάνιση των εισερχομένων e-mail όλων των λογαριασμών
   μαζί.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   IPhone

     • iPhone website — Ιστοσελίδα της Apple για το iPhone σε Ελληνικά
     • Cingular iPhone website — Cingular Wireless
     • [1] — Ιστοσελίδα με reviews για εφαρμογές iPhone στα Ελληνικά

[Επεξεργασία] Σημειώσεις

    1. ↑ Lane, Sarah (2007-01-10). "Bear Stearns ups Apple target to $125,
       says Palm at risk to iPhone". AppleInsider.
       http://www.appleinsider.com/article.php?id=2378. Ανακτήθηκε την
       2007-01-21. 

   Ανακτήθηκε από "http://el.wikipedia.org/wiki/IPhone"
   Κατηγορία: Apple

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Беларуская (тарашкевіца)
     • Български
     • Brezhoneg
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Gaeilge
     • Galego
     • עברית
     • हिन्दी
     • Hrvatski
     • Magyar
     • Հայերեն
     • Bahasa Indonesia
     • Íslenska
     • Italiano
     • 日本語
     • Basa Jawa
     • ქართული
     • ಕನ್ನಡ
     • 한국어
     • Latina
     • Lëtzebuergesch
     • Lietuvių
     • Македонски
     • മലയാളം
     • मराठी
     • Bahasa Melayu
     • Nederlands
     • ‪Norsk (bokmål)‬
     • Occitan
     • Polski
     • Português
     • Română
     • Русский
     • Саха тыла
     • Srpskohrvatski / Српскохрватски
     • Simple English
     • Slovenčina
     • Slovenščina
     • Српски / Srpski
     • Svenska
     • தமிழ்
     • తెలుగు
     • ไทย
     • Türkçe
     • Українська
     • O'zbek
     • Tiếng Việt
     • Yorùbá
     • 中文
     • 粵語

     • Τελευταία τροποποίηση 12:37, 2 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
