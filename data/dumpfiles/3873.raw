   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                   Αλεξάντερ φον Χούμπολτ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                   Αλεξάντερ φον Χούμπολτ
   Αλεξάντερ φον Χούμπολτ, πίνακας του
   Ιωσήφ Στίλερ, 1843.
   Αλεξάντερ φον Χούμπολτ, πίνακας του
   Ιωσήφ Στίλερ, 1843.
                Γέννηση               14 Σεπτεμβρίου 1769
                                             Βερολίνο
                Θάνατος               6 Μαΐου 1859 (89 ετών)
                                             Βερολίνο
             Εθνικότητα            Πρώσος
      Ερευνητικός τομέας    Φυσιοδίφης
             Γνωστός για           Βιογεωγραφία
                                             Kosmos (1845)


   Ο Φρίντριχ Βίλχελμ Χάινριχ Αλεξάντερ
   Φράιχερ φον Χούμπολτ (Β·Π) (14 Σεπτεμβρίου
   1769 - 6 Μαΐου 1859 ήταν Γερμανός φυσιοδίφης
   και εξερευνητής, και ο νεότερος αδερφός
   του φιλοσόφου, διπλωμάτη και
   γλωσσολόγου Βίλχελμ φον Χούμπολτ. Το
   έργο του Χούμπολτ πάνω στη βοτανική
   γεωγραφία ήταν πολύ σημαντικό για την
   βιογεωγραφία.

   Μεταξύ του 1799 και 1804 ο Χούμπολτ ταξίδεψε
   εκτενώς στην Λατινική Αμερική
   εξερευνώντας και περιγράφοντας την για
   πρώτη φορά με επιστημονικό τρόπο. Η
   περιγραφή του ταξιδιού γράφτηκε και
   δημοσιοποιήθηκε σ' ένα τεράστιο σύνολο
   τόμων σε περίοδο 21 ετών. Ήταν ένας από
   τους πρώτους που πρότεινε ότι οι χώρες
   που βρέχονται από τον Ατλαντικό Ωκεανό
   ήταν κάποτε ενωμένες (η Νότια Αμερική
   και Αφρική κυρίως). Αργότερα, το
   πεντάτομο έργο του, Κόσμος (1845),
   προσπάθησε να ενοποιήσει τους διάφορους
   κλάδους της επιστημονικής γνώσης. Ο
   Χούμπολτ υποστήριζε και εργαζόταν μαζί
   με άλλους επιστήμονες,
   συμπεριλαμβανομένων των Ζοζέφ Λουί Γκέι
   - Λυσσάκ, Γιούστους φον Λίμπιγκ, Λουί
   Αγκασίζ (Louis Agassiz), Μάθιου Φοντέιν Μάουρι
   και κυρίως του Αιμέ Μπονπλάν (Aimé Bonpland),
   με τους οποίους έκανε μεγάλο μέρος της
   επιστημονικής έρευνας του.

   Πίνακας περιεχομένων

     * 1 Ζωή και τα τα ταξίδια

          * 1.1 Πρώτα χρόνια και εκπαίδευση
          * 1.2 Ταξίδια και εργασία στην Ευρώπη
          * 1.3 Εκστρατεία στην Λατινική Αμερική

[Επεξεργασία] Ζωή και τα τα ταξίδια

  [Επεξεργασία] Πρώτα χρόνια και εκπαίδευση

   Ο Αλεξάντερ γεννήθηκε στο Βερολίνο, ο
   πατέρας του ήταν ο Αλεξάντερ Γκεοργκ φον
   Χούμπολτ ο οποίος ήταν ταγματάρχης στον
   Πρωσικό στρατό και ανήκε σε εξέχουσα
   Πομερανική οικογένεια, είχε ανταμειφθεί
   για τις υπηρεσίες του κατά την διάρκεια
   του Επταετή Πολέμου. Το 1766 παντρεύτηκε
   την Μαρία Ελισάβετ φον Κόλομπ, χήρα του
   Βαρώνου φον Χολβέντε, και είχαν δύο
   γιους. Τα χρήματα που άφησε ο Βαρώνος
   στην πρώην γυναίκα του έπαιξαν
   σημαντικό ρόλο στις εξερευνήσεις του
   Αλεξάντερ καλύπτοντας το 70% των χρημάτων
   του.

   Λόγο της τάσης του να συλλέγει και να
   καταγράφει φυτά, κοχύλια και έντομα του
   δόθηκε το παρατσούκλι «Ο Μικρός
   Φαρμακοποιός». Ο πατέρας του πέθανε το
   1779, και έτσι η μητέρα του, φρόντισε για
   την εκπαίδευση . Προοριζόμενος για μια
   πολιτική καριέρα, σπούδασε
   χρηματοοικονομικά έξι μήνες στο
   Πανεπιστήμιο της Φρανκφούρτης, και ένα
   χρόνο αργότερα, στις 25 Απριλίου 1789
   γράφτηκε στο Γκέτινγκεν, στις διαλέξεις
   των C. G. Heyne και. J. F. Blumenbach. Τα τεράστια και
   ποικίλα ενδιαφέροντα του μέχρι τότε
   είχαν αναπτυχθεί, και κατά την διάρκεια
   των διακοπών το 1989, πήγε μια
   επιστημονική εκδρομή στον Ρήνο και
   έκανε την πραγματεία Mineralogische Beobachtungen über
   einige Basalte am Rhein (ελληνικά: ορυκτολογικές
   παρατηρήσεις στον Ρήνο) (Brunswick, 1790).

   Το πάθος του Χούμπολτ για τα ταξίδια
   επιβεβαιώθηκε από την φιλία του στο
   Γκέτινχεν με τον Γκέοργκ Φόρστερ. Με τις
   σπουδές του και το συνδυασμό των
   προσωπικών ταλέντων του προετοίμασε τον
   εαυτό του για να γίνει, όπως το
   αποκαλούσε, επιστημονικός εξερευνητής.
   Με αυτή την ιδέα σπούδασε εμπόριο και
   ξένες γλώσσες στο Αμβούργο, γεωλογία στο
   Τεχνικό πανεπιστήμιο του Φράιμπεργκ υπό
   τον Αβραάμ Γκότλομπ Βέρνερ, ανατομία
   στην Ιένα υπό τον J. C. Loder και τέλος
   αστρονομία και χρήση επιστημονικών
   οργάνων υπό τους X. von Zach και J. G. Köhler. Οι
   έρευνές του στη βλάστηση των Ορυχείων
   του Φράιμπεργκ οδήγησε στη δημοσίευση,
   το 1793 του Florae Fribergensis Specimen, και τα
   αποτελέσματα μιας παρατεταμένης
   πορείας των πειραμάτων για τα φαινόμενα
   της μυϊκής ευερεθιστότητας, τότε που
   είχε ανακαλυφθεί πρόσφατα από τον
   Λουίτζι Γκαλβάνι, περιέχονταν στο Versuche
   über die gereizte Muskel- und Nervenfaser (Βερολίνο, 1797), σε
   γαλλική μετάφραση με σημειώσεις από
   Blumenbach.

   [IMG]
   [IMG]
   Ένα πορτραίτο του Χούμπολτ, 1806

  [Επεξεργασία] Ταξίδια και εργασία στην
  Ευρώπη

   Το 1794 ο Χούμπολτ έγινε δεκτός στην
   οικειότητα της διάσημης κλίκας της
   Βαϊμάρης, και συνέβαλε (7 Ιουνίου 1795)στις
   νέες περιοδικές του Φρίντριχ Σίλερ, το Die
   Horen, μια φιλοσοφική αλληγορία με τίτλο
   «Die Lebenskraft, oder der rhodische Genius». Το καλοκαίρι
   του 1790 πραγματοποίησε σύντομη επίσκεψη
   στην Αγγλία παρέα με τον Φόρστερ. Το 1792
   και το 1797 ήταν στην Βιένη, το 1795 είχε πάει
   στην Ιταλία και Ελβετία. Εν το μεταξύ
   είχε αποκτήσει επίσημη θέση στον τομέα
   της απασχόλησης: ορίστηκε εκτιμητής των
   ναρκών στο Βερολίνο, 29 Φεβρουαρίου 1792.
   Παρόλο που αυτή η υπηρεσία προς το
   κράτος θεωρήθηκε από τον ίδιο
   αποκλειστικά ως μια μαθητεία στην
   υπηρεσία της επιστήμης, όχι μόνο θα
   εκπληρώσει τα καθήκοντά του αλλά έφτασε
   γρήγορα στο υψηλότερο αξίωμα της
   υπηρεσίας του, επίσης του είχαν ανατεθεί
   και πολλές σημαντικές διπλωματικές
   αποστολές. Ο θάνατος της μητέρας του,
   στις 19 Νοεμβρίου του 1796, που τον
   ελευθέρωσε να ακολουθήσει την κλίση του
   στη μεγαλοφυΐα του, και αποκόπτοντας
   επίσημα τις συνδέσεις του, περίμενε την
   ευκαιρία να εκπληρώσει το πολυπόθητο
   ονείρου του ταξιδιού.

  [Επεξεργασία] Εκστρατεία στην Λατινική
  Αμερική

   [IMG]
   [IMG]
   Η εκστρατεία του Αλεξάντερ φον Χούμπολτ
   στην Λατινική Αμερική

   Σχετικά με την αναβολή της
   προτεινόμενου ταξιδιού με τον καπετάνιο
   Μπάουντιν του περίπλου. Ο Χούμπολτ
   αναχώρησε από το Παρίσι για την Μασσαλία
   με τον Αιμέ Μπονπλάν με την ελπίδα να
   ενταχθούν με τον Ναπολέοντα Βοναπάρτη
   στην Αίγυπτο. Μεταφορικά μέσα, ωστόσο,
   δεν ήταν διαθέσιμα, και οι δύο
   ταξιδιώτες βρέθηκαν τελικά στο δρόμο
   προς τη Μαδρίτη, όπου ο υπουργός Don Mariano
   Luis de Urquijo τους έπεισε να αρχίσουν τις
   εξερευνήσεις τους από την Αμερική.

   Οπλισμένοι με ισχυρές συστάσεις
   αναχώρησαν από την Λα Κορούνια στις 5
   Ιουλίου 1779, σταμάτησαν για έξι μέρες στο
   νησί Τενερίφη για να σκαρφαλώσουν το
   βουνό Τέιντε. Και τελικά έφτασαν στην
   Cumaná της Βενεζουέλας την 6η του Ιουλίου. Ο
   Χούμπολτ επισκέφθηκε την Caripe, μια πολή
   στην ανατολική Βενεζουέλα, όπου βρήκε το
   πουλί Guácharo και του έδωσε το όνομα Steatornis
   caripensis. Επιστρέφοντας στην Cumaná Ο
   Χούμπολτ παρατήρησε την νύχτα της 11-12
   Νοεμβρίου μια αξιοσημείωτη βροχή
   μετεώρων. Έπειτα προχώρησε με τον
   Μπονπλάν στο Καράκας, και το Φεβρουάριο
   του 1800 έφυγαν από τα παράλια με σκοπό την
   εξερεύνηση της πορείας του ποταμού
   Ορινόκο. Το ταξίδι αυτό το οποίο
   διάρκεσε τέσσερις μήνες, και 2.776 χλμ
   άγριας και μη κατοικήσιμης γης είχε το
   σημαντικό αποτέλεσμα να αποδείξει την
   ύπαρξη της διώρυγας Casiquiare (επικοινωνία
   των νερών του Ορινόκο με του Αμαζονίου,
   και τον προσδιορισμό της ακριβούς θέσης
   της διακλάδωσης του ποταμού, καθώς και
   την τεκμηρίωση της ζωής των πολλών
   αυτόχθονων φυλών, όπως η Maipures και τους
   εκλείψας αντιπάλους τους Atures. Γύρω στις
   19 Μαρτίου 1800 ο φον Χούμπολτ και ο
   Μπονπλάν ανακάλυψαν και έπιασαν μερικά
   ηλεκτρικά χέλια. Και οι δύο έλαβαν
   δυνητικά επικίνδυνες ηλεκτρικές
   εκκενώσεις κατά τη διάρκεια των ερευνών
   τους. Δύο μήνες αργότερα εξερεύνησαν την
   περιοχή των Maypures και εκείνη των τότε
   προσφάτως εξαφανισμένων Ινδιάνων Aturès.

   Στις 24 Νοεμβρίου, οι δύο φίλοι έβαλαν
   πανιά για την Κούβα, και μετά από
   παραμονή μερικών μηνών εμφανίστηκαν εκ
   νέου στην ηπειρωτική χώρα, στην
   Καρθαγένη της Κολομβίας. Με το δυνατό
   ρεύμα της Magdalena, και διασχίζοντας τις
   παγωμένες κορυφογραμμές των Cordillera Real,
   έφτασαν στο Κίτο του Εκουαδόρ στις 6
   Ιανουαρίου του 1802, μετά από ένα δύσκολο
   και κουραστικό ταξίδι. Η παραμονή τους
   εκεί συνοδεύτηκε από την άνοδο τους στο
   ηφαίστειο Πιτσίντσα και μια προσπάθεια
   για άνοδο στο ηφαίστειο Τσιμποράσο. Ο
   Χούμπολτ και η παρέα του έφτασαν σε
   υψόμετρο 5.878 μέτρων το οποίο ήταν
   παγκόσμιο ρεκόρ τότε. Το ταξίδι τους
   κορυφώθηκε με μια αποστολή στις πηγές
   του Αμαζονίου καθ οδόν προς τη Λίμα του
   Περού. Στο Καλιάου ο Χούμπολτ παρατήρησε
   την διάβαση του Ερμή στις 9 Νοεμβρίου,
   και μελέτησε τις λιπασματικές και
   εδαφοβελτιωτικές ιδιότητες του γκουάνο.
   Ένα θυελλώδες θαλάσσιο ταξίδι του έφερε
   στο Μεξικό όπου έμειναν για έναν
   ταξιδεύοντας σε διάφορες πόλεις.

   Έπειτα, ο φον Χούμπολτ έκανε ένα σύντομο
   ταξίδι στις Ηνωμένες Πολιτείες Αμερικής
   και έμεινε στο Λευκό Οίκο, καλεσμένος
   του Προέδρου Τόμας Τζέφερσον. Ο
   Τζέφερσον όντας ο ίδιο επιστήμονας, ήταν
   χαρά του να έχει τον Χούμπολτ
   φιλοξενούμενο, οι δυο τους είχαν
   πολυάριθμες έντονες επιστημονικές
   συζητήσεις. Μετά από έξι εβδομάδες ο
   Χούμπολτ αναχώρησε για την Ευρώπη από
   τον ποταμό Ντελάγουερ στον Ατλαντικό
   και έφτασε στο Μπορντό στις 3 Αυγούστου
   του 1804.

                      Στο άρθρο αυτό έχει
                      ενσωματωθεί κείμενο από το
                      άρθρο Alexander von Humboldt της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

                       Στοιχεία προσώπου
   ΟΝΟΜΑ                    φον Χούμπολτ, Αλεξάντερ
   ΑΛΛΑ ΟΝΟΜΑΤΑ       Friedrich Wilhelm Heinrich Alexander
                                 Freiherr von Humboldt
   ΜΙΚΡΗ ΠΕΡΙΓΡΑΦΗ
   ΗΜΕΡΟΜΗΝΙΑ          14 Σεπτεμβρίου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1769
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ          6 Μαΐου
   ΘΑΝΑΤΟΥ
   ΕΤΟΣ ΘΑΝΑΤΟΥ       1859
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%91%CE%BB%CE%B5%CE%BE%CE%AC%CE%BD%CF%84%CE%B5%CF%81_%CF%86%CE%BF%CE%BD_%CE%A7%CE%BF%CF%8D%CE%BC%CF%80%CE%BF%CE%BB%CF%84"
   Κατηγορίες: Θάνατοι το 1859 | Εξερευνητές |
   Γερμανοί επιστήμονες | Γεννήσεις το 1769

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * مصرى
     * Azərbaycanca
     * Žemaitėška
     * Беларуская
     * Български
     * বাংলা
     * Brezhoneg
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * فارسی
     * Suomi
     * Français
     * Galego
     * עברית
     * हिन्दी
     * Fiji Hindi
     * Hrvatski
     * Magyar
     * Bahasa Indonesia
     * Íslenska
     * Italiano
     * 日本語
     * ქართული
     * 한국어
     * Latina
     * Lëtzebuergesch
     * Lietuvių
     * Latviešu
     * मराठी
     * Nederlands
     * ‪Norsk (bokmål)‬
     * Polski
     * پښتو
     * Português
     * Runa Simi
     * Română
     * Русский
     * Simple English
     * Slovenčina
     * Slovenščina
     * Српски / Srpski
     * Svenska
     * Kiswahili
     * தமிழ்
     * Türkçe
     * Українська
     * Vèneto
     * Tiếng Việt
     * Volapük
     * Winaray
     * 中文

     * Τελευταία τροποποίηση 22:06, 10
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
