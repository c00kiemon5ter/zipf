   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Arduino

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Στιγμιότυπο του λογισμικού του Arduino.

   Το Arduino είναι μια υπολογιστική πλατφόρμα βασισμένη σε μια απλή μητρική
   πλακέτα με ενσωματωμένο μικροελεγκτή και εισόδους/εξόδους, και η οποία
   μπορεί να προγραμματιστεί με τη γλώσσα Wiring (ουσιαστικά πρόκειται για τη
   C++ με κάποιες μετατροπές). Το Arduino μπορεί να χρησιμοποιηθεί για την
   ανάπτυξη ανεξάρτητων διαδραστικών αντικειμένων αλλά και να συνδεθεί με
   υπολογιστή μέσω προγραμμάτων σε Processing, Max/MSP, Pure Data,
   SuperCollider. Οι περισσότερες εκδόσεις του Arduino μπορούν να αγοραστούν
   προ-συναρμολογημένες· το διάγραμμα και πληροφορίες για το υλικό είναι
   ελεύθερα διαθέσιμα για αυτούς που θέλουν να συναρμολογήσουν το Arduino
   μόνοι τους.

   Το πρόγραμμα Arduino έλαβε τιμητική μνεία στην κατηγορία Digital
   Communities στο Prix Ars Electronica το 2006.

   Πίνακας περιεχομένων

     • 1 Πλατφόρμα

          • 1.1 Υλικό
          • 1.2 Λογισμικό

     • 2 Εξωτερικές συνδέσεις

[Επεξεργασία] Πλατφόρμα

    [Επεξεργασία] Υλικό

   [IMG]
   [IMG]
   Arduino 0017 Icon
   [IMG]
   [IMG]
   Η πλακέτα του Arduino Diecimila

   Μία πλακέτα Arduino αποτελείται από ένα μικροελεγκτή Atmel AVR (ATmega328
   και ATmega168 στις νεότερες εκδόσεις, ATmega8 στις παλαιότερες) και
   συμπληρωματικά εξαρτήματα για την διευκόλυνση του χρήστη στον
   προγραμματισμό και την ενσωμάτωση του σε άλλα κυκλώματα. Όλες οι πλακέτες
   περιλαμβάνουν ένα γραμμικό ρυθμιστή τάσης 5V και έναν κρυσταλλικό
   ταλαντωτή 16MHz (ή κεραμικό αντηχητή σε κάποιες παραλλαγές). Ο
   μικροελεγκτής είναι από κατασκευής προγραμματισμένος με ένα bootloader,
   έτσι ώστε να μην χρειάζεται εξωτερικός προγραμματιστής.

   Γενικά όλες οι πλακέτες είναι προγραμματισμένες μέσω μιας σειριακής
   σύνδεσης RS-232, αλλά ο τρόπος με τον οποίο αυτό υλοποιείται ποικίλλει
   ανάλογα με την έκδοση. Οι σειριακές πλακέτες Arduino περιέχουν ένα απλό
   κύκλωμα αντιστροφής για την μετατροπή ανάμεσα στα σήματα των επιπέδων
   RS-232 και TTL. Οι πλακέτες Arduino που κυκλοφορούν σήμερα στην αγορά,
   συμπεριλαμβανόμενης και της Diecimila, προγραμματίζονται μέσω USB,
   εφαρμόζοντας ένα τσίπ προσαρμογέα USB-to-serial όπως το FTDI FT232.
   Κάποιες παραλλαγές, όπως το Arduino mini και το ανεπίσημο Boarduino,
   χρησιμοποιούν προσαρμογέα USB-to-serial σε μορφή πλακέτας ή καλωδίου.

   Η πλακέτα του Arduino έχει εκτεθειμένες τις περισσότερες επαφές
   εισόδου/εξόδου για χρήση με άλλα κυκλώματα. Το Diecimila, για παράδειγμα,
   παρέχει 14 ψηφιακές επαφές εισόδου/εξόδου, από τις οποίες οι 6 μπορούν να
   παράξουν σήματα PWM, και 6 αναλογικές εισόδους. Αυτές οι επαφές είναι
   διαθέσιμες στην κορυφή της πλακέτας μέσω θηλυκών συνδέσεων μεγέθους 0,1
   ιντσών. Διάφορες plug-in πλακέτες εφαρμογών γνωστές σαν “shields” είναι,
   επίσης, διαθέσιμες στο εμπόριο.

   Οι συμβατές με το Arduino πλακέτες Barebones και Boarduino διαθέτουν
   αρσενικές επαφές στην κάτω πλευρά της πλακέτας για να μπορούν να συνδεθούν
   με πλακέτες που δεν χρειάζονται συγκολλήσεις.

    [Επεξεργασία] Λογισμικό

   Το IDE του Arduino είναι γραμμένο σε Java και μπορεί να τρέξει σε
   πολλαπλές πλατφόρμες. Περιλαμβάνει επεξεργαστή κώδικα (επεξεργαστή
   κειμένου με διάφορα εύχρηστα εργαλεία) και μεταγλωττιστής και έχει την
   ικανότητα να φορτώνει εύκολα το πρόγραμμα μέσω σειριακής θύρας από τον
   υπολογιστή στην πλακέτα.

   Το περιβάλλον ανάπτυξης είναι βασισμένο στην Processing, ένα περιβάλλον
   ανάπτυξης σχεδιασμένο να εισαγάγει στον προγραμματισμό καλλιτέχνες μη
   εξοικειωμένους με την ανάπτυξη λογισμικού. Η συγκεκριμένη γλώσσα
   προγραμματισμού προέρχεται από την Wiring, μια γλώσσα που μοιάζει με την C
   η οποία παρέχει παρόμοια λειτουργικότητα για μια πιο περιορισμένης
   σχεδίασης πλακέτα, της οποίας το περιβάλλον ανάπτυξης βασίζεται επίσης
   στην Processing.

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το θέμα
   Arduino

     • Επίσημη σελίδα

          • Λογισμικό Arduino

     • SparkFun Electronics - Arduino
     • Οδηγοί για το Arduino
     • Δίκτυο Arduino
     • Αγορά Arduino

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Arduino της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από "http://el.wikipedia.org/wiki/Arduino"
   Κατηγορίες: Ελεύθερο λογισμικό | Τεχνολογία | Μικροελεγκτές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Česky
     • Deutsch
     • English
     • Español
     • Français
     • Italiano
     • 日本語
     • 한국어
     • Nederlands
     • Polski
     • Português
     • Русский
     • Simple English
     • Türkçe
     • 中文

     • Τελευταία τροποποίηση 23:57, 11 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
