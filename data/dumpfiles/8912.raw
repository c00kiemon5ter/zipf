   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Διοικητική διαίρεση της Ρωσίας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η Ρωσία είναι ομοσπονδιακό κράτος, κάτι που φαίνεται και στην επίσημη
   διπλωματική ονομασία της (Ρωσική Ομοσπονδία). Αποτελείται από 83
   ομοσπονδιακά υποκείμενα που διακρίνονται στις εξής κατηγορίες:

     • Περιφέρεια (область) - 46: είναι συνήθως περιοχές με ομοιογενή ρωσικό
       πληθυσμό. Διαθέτουν τοπική βουλή, αλλά ο κυβερνήτης τους διορίζεται
       από το ρώσο πρόεδρο. Πλην ελαχίστων εξαιρέσεων, φέρουν το όνομα της
       πρωτεύουσάς τους.

     • Κράι (край) - 9: τα Κράι (μεθοριακές περιοχές) είναι ό,τι και οι
       Περιφέρειες, αλλά φέρουν αυτήν την ονομασία για ιστορικούς ή
       γεωγραφικούς λόγους.

     • Δημοκρατία (республика) - 21: οι Δημοκρατίες ταυτίζονται (ιστορικά ή
       πληθυσμιακά) με κάποια αυτόχθονα μειονότητα, της οποίας φέρουν το
       όνομα (π.χ. Δημοκρατία της Καρελίας). Είναι αυτόνομες, με δικό τους
       τοπικό σύνταγμα, πρόεδρο και κοινοβούλιο, αλλά εκπροσωπούνται διεθνώς
       από την κεντρική κυβέρνηση. Στη διοίκηση και την εκπαίδευση
       χρησιμοποιούνται δύο γλώσσες (η ρωσική και αυτή της μειονότητας), ενώ
       προϋπόθεση για την ανάληψη δημοσίων αξιωμάτων είναι η γνώση και των
       δύο γλωσσών. Πάντως λίγες είναι πια οι Δημοκρατίες όπου υπερτερεί το
       τοπικό στοιχείο, κυρίως στην Υπερκαυκασία - στις περισσότερες η
       πλειοψηφία του πληθυσμού είναι ρωσικής καταγωγής ή εκσλαβισμένοι
       αυτόχθονες κάτοικοι.

     • Ομοσπονδιακή Πόλη (федеральный город) - 2: η Μόσχα και η Αγία
       Πετρούπολη, οι οποίες λόγω του μεγέθους και της σημασίας τους
       αποτελούν χωριστά ομοσπονδιακά υποκείμενα και υπάγονται απευθείας στη
       δικαιοδοσία της ρωσικής κυβέρνησης.

     • Αυτόνομος θύλακας (автономный округ) - 4: έδρα μειονοτήτων, με
       περισσότερη αυτονομία από τις Περιφέρειες αλλά λιγότερη από τις
       Δημοκρατίες λόγω του μικρού πληθυσμού τους.

     • Αυτόνομη Περιφέρεια (автономная область) - 1: η Εβραϊκή Αυτόνομη
       Περιφέρεια στα ανατολικά της συνοριογραμμής με την Κίνα, απομεινάρι
       της σοβιετικής εποχής.

   Σύμφωνα με το ρωσικό Σύνταγμα, κάθε ομοσπονδιακό υποκείμενο έχει δική του
   σημαία και εθνόσημο και είναι ισότιμο με τα άλλα ανεξαρτήτως της νομικής
   του μορφής, του μεγέθους ή του πληθυσμού του. Η αρχή της ισοτιμίας
   εξασφαλίζεται με την εκλογή ίδιου αριθμού αντιπροσώπων (2) στην Άνω Βουλή
   (Ομοσπονδιακό Συμβούλιο) της Ρωσικής Ομοσπονδίας. Αντίθετα, στην Κάτω
   Βουλή (Δούμα) η εκπροσώπηση γίνεται με πληθυσμιακά κριτήρια.

   Βάσει της γεωγραφικής τους θέσης, τα ομοσπονδιακά υποκείμενα
   ομαδοποιούνται σε επτά ευρύτερα Διαμερίσματα που ελέγχονται από τον
   Πληρεξούσιο του ρώσου προέδρου: Κεντρικό, Νότιο, Βορειοδυτικό, του Βόλγα,
   Ουραλικό, Σιβηρικό, της Άπω Ανατολής. Τα τέσσερα πρώτα καταλαμβάνουν τα
   ευρωπαϊκά εδάφη της χώρας και τα υπόλοιπα τρία τα ασιατικά.

   Πίνακας περιεχομένων

     • 1 Κεντρικό Ομοσπονδιακό Διαμέρισμα
     • 2 Βορειοδυτικό Ομοσπονδιακό Διαμέρισμα
     • 3 Νότιο Ομοσπονδιακό Διαμέρισμα
     • 4 Ομοσπονδιακό Διαμέρισμα του Βόλγα (Πριβόλζσκιϊ)
     • 5 Ουραλικό Ομοσπονδιακό Διαμέρισμα
     • 6 Σιβηρικό Ομοσπονδιακό Διαμέρισμα
     • 7 Ομοσπονδιακό Διαμέρισμα της Άπω Ανατολής
     • 8 Σχετικά άρθρα

[Επεξεργασία] Κεντρικό Ομοσπονδιακό Διαμέρισμα

   (650.700 χμ², 38.000.651 κάτοικοι)

   RussiaCentral.png

   Είναι το πιο πυκνοκατοικημένο ρωσικό διαμέρισμα. Στην πραγματικότητα
   βρίσκεται στο δυτικό άκρο της χώρας, αλλά ονομάζεται έτσι για ιστορικούς
   λόγους, αφού ήταν ο πυρήνας της μεσαιωνικής Μοσχοβίας. Κέντρο του είναι η
   Μόσχα.

     1. Περιφέρεια Μπέλγκοροντ
     2. Περιφέρεια Μπριάνσκ
     3. Περιφέρεια Ιβάνοβο
     4. Περιφέρεια Καλούγκα
     5. Περιφέρεια Κοστρομά
     6. Περιφέρεια Κούρσκ
     7. Περιφέρεια Λίπετσκ
     8. Ομοσπ. Πόλη της Μόσχας
     9. Περιφέρεια Μόσχας          RussiaCentralNumbered.png
    10. Περιφέρεια Οριόλ
    11. Περιφέρεια Ριαζάν
    12. Περιφέρεια Σμολένσκ
    13. Περιφέρεια Ταμπόβ
    14. Περιφέρεια Τβερ
    15. Περιφέρεια Τούλα
    16. Περιφέρεια Βλαντίμιρ
    17. Περιφέρεια Βορόνεζ
    18. Περιφέρεια Γιαροσλάβλ

[Επεξεργασία] Βορειοδυτικό Ομοσπονδιακό Διαμέρισμα

   (1.677.900 χμ², 13.974.466 κάτοικοι)

   RussiaNorthWest.png

   Είναι το βόρειο τμήμα της ευρωπαϊκής Ρωσίας. Απλώνεται από τη Βαλτική
   Θάλασσα μέχρι τα Ουράλια. Διοικητικό κέντρο του είναι η Αγία Πετρούπολη,
   πρωτεύουσα της Ρωσίας για σχεδόν δύο αιώνες.

     1. Ομοσπ. Πόλη της Αγ. Πετρούπολης
     2. Περιφέρεια Λένινγκραντ
     3. Περιφέρεια Πσκοβ (Πίσκοβου)
     4. Περιφέρεια Νόβγκοροντ
     5. Δημοκρατία της Καρελίας
     6. Περιφέρεια Μούρμανσκ              RussiaNorthWest FederalSubjects.png
     7. Περιφέρεια Αρχάγγελσκ¹
     8. Αυτόνομος θύλακας της Νενετσίας¹
     9. Περιφέρεια Καλίνινγκραντ
    10. Δημοκρατία των Κόμι
    11. Περιφέρεια Βόλογκντα

   ¹ Το Δεκέμβριο του 2007 θα διεξαχθεί δημοψήφισμα για την απορρόφηση του
   Αυτόνομου θύλακα της Νενετσίας στην Περιφέρεια Αρχάγγελσκ.

[Επεξεργασία] Νότιο Ομοσπονδιακό Διαμέρισμα

   (589.200 χμ², 22.907.141 κάτοικοι)

   RussiaNorthernCaucasus.png

   Εκτείνεται στο νότο της χώρας, ανάμεσα στη Μαύρη Θάλασσα και την Κασπία.
   Πολιτικά αποτελεί την πιο ασταθή περιοχή της Ρωσίας, αφού ο Βόρειος
   Καύκασος είναι έδρα πολλών μειονοτήτων που ζητούν την πλήρη ανεξαρτησία
   τους από τη Ρωσική Ομοσπονδία. Μέχρι και τα τέλη του 20ού αι. έντονη ήταν
   και η παρουσία του ελληνικού στοιχείου, ιδιαίτερα στις παρευξείνιες
   περιοχές. Μετά τη διάλυση της Σοβιετικής Ένωσης και το ξύπνημα των
   αποσχιστικών κινημάτων, πολλοί εγκατέλειψαν τις εστίες τους για άλλες
   περιοχές της Ρωσίας ή την Ελλάδα. Πάντως με βάση την απογραφή του 2002,
   στις περιοχές του Νοτίου Διαμερίσματος εξακολουθούν να κατοικούν 70.736
   άνθρωποι που αυτοπροσδιορίζονται ως έλληνες.

     1. Δημοκρατία της Αντιγκέα
     2. Περιφέρεια Άστραχαν
     3. Δημοκρατία της Τσετσενίας
     4. Δημοκρατία του Νταγκεστάν
     5. Δημοκρατία της Ινγκουσετίας
     6. Δημοκρατία της Καμπαρντίνο - Μπαλκάρια
     7. Δημοκρατία της Καλμίκια                 Southern Federal District.png
     8. Δημοκρατία των Καρατσάι - Τσερκεσίων
     9. Κράι Κρασνοντάρ
    10. Δημοκρατία της Βόρειας Οσετίας -
        Αλανίας
    11. Κράι Σταυρούπολης
    12. Περιφέρεια Ροστόβ
    13. Περιφέρεια Βολγκογκράντ

[Επεξεργασία] Ομοσπονδιακό Διαμέρισμα του Βόλγα (Πριβόλζσκιϊ)

   (1.038.000 χμ², 31.154.744 κάτοικοι)

   RussiaVolga.png

   Εκτείνεται στο ΝΑ κομμάτι της Ευρωπαϊκής Ρωσίας. Κέντρο του είναι το Νίζνυ
   Νόβγκοροντ, πρωτεύουσα της ομώνυμης περιφέρειας.

     1. Δημοκρατία του Μπασκορτοστάν (Μπασκιρία)
     2. Δημοκρατία των Τσουβάς
     3. Περιφέρεια Βιάτκα (Κίροβ)
     4. Δημοκρατία της Μαρίι Ελ
     5. Δημοκρατία της Μορδοβίας
     6. Περιφέρεια Νίζνυ (Κάτω) Νόβγκοροντ
     7. Περιφέρεια Ορενμπούργκ                       RussiaVolgaNumbered.png
     8. Περιφέρεια Πένζα
     9. Κράι Περμ
    10. Περιφέρεια Σαμάρα
    11. Περιφέρεια Σαράτοβ
    12. Δημοκρατία του Ταταρστάν
    13. Δημοκρατία των Ουντμούρτ (Ουντμουρτία)
    14. Περιφέρεια Ουλιάνοβσκ

[Επεξεργασία] Ουραλικό Ομοσπονδιακό Διαμέρισμα

   (1.788.900 χμ², 12.373.926 κάτοικοι)

   RussiaUrals.png

   Είναι το δυτικό κομμάτι της Σιβηρίας. Διοικητικό του κέντρο είναι το
   Αικατερίνενμπουργκ, πρωτεύουσα της περιφέρειας Σβερντλόβσκ.

     1. Περιφέρεια Τσελιάμπινσκ
     2. Περιφέρεια Κουργκάν
     3. Περιφέρεια Τιουμέν
     4. Περιφέρεια Σβερντλόβσκ                 RussiaUral FederalSubjects.PNG
     5. Αυτόνομος θύλακας της Χαντίας -
        Μανσίας
     6. Αυτόνομος θύλακας της Γιαμαλίας

[Επεξεργασία] Σιβηρικό Ομοσπονδιακό Διαμέρισμα

   (5.114.800 χμ², 20.062.938 κάτοικοι)

   RussiaSiberia.png

   Δεν πρέπει να συγχέεται με τη Σιβηρία, η οποία εκτείνεται και στα τρία
   ασιατικά διαμερίσματα - το Σιβηρικό Διαμέρισμα καλύπτει το κεντρικό -
   ανατολικό κομμάτι της. Μεγαλύτερη πόλη και διοικητικό κέντρο του είναι το
   Νοβοσιμπίρσκ.

   1. Δημοκρατία των Αλτάι
   2. Κράι Αλτάι
   3. Δημοκρατία της Μπουργιατίας
   4. Κράι Υπερβαϊκάλης
   5. Περιφέρεια Ιρκούτσκ
   6. Δημοκρατία της Χακασίας        RussiaSiberiaNumbered.png
   7. Περιφέρεια Κεμέροβο (Κουζμπάς)
   8. Κράι Κρασνογιάρσκ
   9. Περιφέρεια Νοβοσιμπίρσκ
   10. Περιφέρεια Ομσκ
   11. Περιφέρεια Τομσκ
   12. Δημοκρατία της Τιβά (Τουβά)

[Επεξεργασία] Ομοσπονδιακό Διαμέρισμα της Άπω Ανατολής

   (6.215.900 χμ², 6.692.865 κάτοικοι)

   RussiaFarEast.png

   Το Διαμέρισμα της Άπω Ανατολής (ανάμεσα στη Σιβηρία και τις ακτές του
   Ειρηνικού) είναι το μεγαλύτερο της Ρωσίας και μία από τις πιο
   αραιοκατοικημένες περιοχές του κόσμου, με πυκνότητα πληθυσμού ενός
   ανθρώπου ανά τετραγωνικό χιλιόμετρο. Κέντρο της είναι το Χαμπάροβσκ,
   πρωτεύουσα του ομώνυμου κράι.

   1. Περιφέρεια Αμούρ
   2. Εβραϊκή Αυτόνομη Περιφέρεια
   3. Κράι Καμτσάτκα
   4. Κράι Χαμπάροβσκ
   5. Περιφέρεια Μαγκαντάν            RussiaFarEastNumbered.png
   5a. Αυτόνομος θύλακας Τσουκότκα
   6. Δημοκρατία των Σαχά (Γιακουτία)
   7. Περιφέρεια Σαχαλίνης
   8. Κράι Πριμόρσκι (Πριμόριε)

[Επεξεργασία] Σχετικά άρθρα

     • Ρωσία
     • Ομοσπονδιακά υποκείμενα της Ρωσίας κατά έκταση
     • Ομοσπονδιακά υποκείμενα της Ρωσίας κατά πληθυσμό

   Ανακτήθηκε από
   "http://el.wikipedia.org/wiki/%CE%94%CE%B9%CE%BF%CE%B9%CE%BA%CE%B7%CF%84%CE%B9%CE%BA%CE%AE_%CE%B4%CE%B9%CE%B1%CE%AF%CF%81%CE%B5%CF%83%CE%B7_%CF%84%CE%B7%CF%82_%CE%A1%CF%89%CF%83%CE%AF%CE%B1%CF%82"
   Κατηγορία: Ομοσπονδιακά υποκείμενα της Ρωσίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Acèh
     • Afrikaans
     • العربية
     • Беларуская
     • Беларуская (тарашкевіца)
     • Български
     • Bosanski
     • Català
     • Česky
     • Dansk
     • Deutsch
     • English
     • Esperanto
     • Español
     • Eesti
     • Euskara
     • Suomi
     • Français
     • Gaeilge
     • עברית
     • हिन्दी
     • Hrvatski
     • Magyar
     • Հայերեն
     • Italiano
     • 日本語
     • ქართული
     • 한국어
     • Latina
     • Lietuvių
     • Latviešu
     • Македонски
     • Эрзянь
     • Nederlands
     • ‪Norsk (nynorsk)‬
     • ‪Norsk (bokmål)‬
     • Иронау
     • Kapampangan
     • Polski
     • Português
     • Română
     • Русский
     • Srpskohrvatski / Српскохрватски
     • සිංහල
     • Slovenčina
     • Српски / Srpski
     • Svenska
     • தமிழ்
     • ไทย
     • Tagalog
     • Türkçe
     • Татарча/Tatarça
     • Українська
     • Tiếng Việt
     • 中文

     • Τελευταία τροποποίηση 10:44, 31 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
