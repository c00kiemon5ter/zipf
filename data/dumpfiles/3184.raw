   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Άλλεν Γκίνσμπεργκ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Άλλεν Γκίνσμπεργκ και Πήτερ Ορλόφσκι
   [IMG]
   [IMG]
   Άλλεν Γκίνσμπεργκ (αριστερά)στο
   αεροδρόμιο της Φρανκφούρτης το (1978)
   [IMG]
   [IMG]
   Ο Άλλεν Γκίνσμπεργκ, ο Timothy Leary και ο John C.
   Lilly (1991)

   Ο Άλλεν Γκίνσμπεργκ (Irwin Allen Ginsberg, 3
   Ιουνίου 1926 – 5 Απριλίου 1997) ήταν
   Αμερικανός ποιητής. Αποτελεί έναν από
   τους σημαντικότερους εκπροσώπους της
   λογοτεχνικής γενιάς των μπητ, γνωστός
   κυρίως για τα ποιήματά του Ουρλιαχτό (Howl)
   και Καντίς (Kaddish).

   Πίνακας περιεχομένων

     * 1 Βιογραφία
     * 2 Βιβλιογραφία

          * 2.1 Έργα του Γκίνσμπεργκ
          * 2.2 Πηγές

     * 3 Εξωτερικοί σύνδεσμοι

[Επεξεργασία] Βιογραφία

   Ο Γκίνσμπεργκ γεννήθηκε το 1926 στο
   Νιούαρκ του Νιου Τζέρσεϊ και μεγάλωσε
   στο Πάτερσον. Ο πατέρας του, Λουίς
   Γκίνσμπεργκ, ήταν δάσκαλος και ποιητής,
   φέρνοντας από νωρίς τους δύο γιους του
   σε επαφή με την ποίηση. Η μητέρα του,
   Ναόμι Λεβί Γκίνσμπεργκ ήταν επίσης
   δασκάλα και παράλληλα μέλος του
   κομμουνιστικού κόμματος, γεγονός που
   συνδυάστηκε με συμμετοχή του ίδιου του
   Γκίνσμπεργκ σε αρκετές πολιτικές
   συγκεντρώσεις, από νεαρή ηλικία. Το 1932, η
   Ναόμι Γκίνσμπεργκ εμφάνισε για πρώτη
   φορά στοιχεία νευρικού κλονισμού και τα
   επόμενα χρόνια η ψυχική της υγεία
   παρέμεινε ασταθής συνοδευόμενη από
   μακροχρόνιες παραμονές της σε
   ψυχιατρικές κλινικές, με κρίσεις
   επιληψίας και συμπτώματα παράνοιας. Η
   προβληματική σχέση του Γκίνσμπεργκ με
   τη μητέρα του, αποτυπώθηκε
   χαρακτηριστικά στο ποίημα του Καντίς.

   Σε ηλικία περίπου έντεκα ετών, ο
   Γκίνσμπεργκ επέδειξε πρώιμα δείγματα
   ευαισθητοποίησής του σε πολιτικά
   ζητήματα, αποστέλοντας σχετικές
   επιστολές του στην εφημερίδα New York Times.
   Στο γυμνάσιο, ήρθε σε επαφή με το έργο
   του Ουώλτ Ουίτμαν μετά από απαγγελία
   ποιήματος του από τον καθηγητή, του Frances
   Durbin, γεγονός που ο ίδιος ο Γκίνσμπεργκ
   αναφέρει ως μία από τις πιο ξεχωριστές
   στιγμές των σχολικών του χρόνων.

   Το 1943 αποφοίτησε από το γυμνάσιο και
   άρχισε νομικές σπουδές με υποτροφία στο
   κολέγιο του πανεπιστημίου Columbia. Εκεί
   γνώρισε τον Lucien Carr και μέσω αυτού
   αρκετούς από τους μελλοντικούς
   συγγραφείς της μπητ γενιάς, όπως τον
   Τζακ Κέρουακ και τον Ουίλιαμ Μπάροουζ. Η
   περίοδος αυτή υπήρξε ταραχώδης για τον
   Γκίνσμπεργκ, περιλαμβάνοντας μια
   προσωρινή αποβολή του από το
   πανεπιστήμιο καθώς και πειραματισμούς
   του με ψυχοτρόπες ουσίες που
   συνεχίστηκαν για πολλά χρόνια.
   Παράλληλα, φαίνεται πως αποφάσισε
   οριστικά να αφοσοιωθεί στην ποίηση. Τον
   Ιούνιο του 1949 συννελήφθη για συμμετοχή
   σε κλοπές τις οποίες είχαν διαπράξει
   φίλοι του. Ως ενναλακτική επιλογή
   απέναντι στην φυλάκισή του, οι πρώην
   καθηγητές του Mark Van Doren και Lionel Trilling,
   φρόντισαν να εκτίσει την ποινή του στο
   ψυχιατρικό ινστιτούτο του
   πανεπιστημίου, όπου παρέμεινε για
   συνολικά οκτώ μήνες και στο διάστημα
   αυτό συνδέθηκε φιλικά με το συγγραφέα
   Καρλ Σόλομον, ο οποίος ακολουθούσε
   θεραπεία για την κατάθλιψη.

   Τον Οκτώβριο του 1955, ο Γκίνσμπεργκ
   απήγγειλε δημόσια ένα μέρος του
   ποιήματός του Ουρλιαχτό στην Six Gallery του
   Σαν Φρανσίσκο ενώ στην εκδήλωση
   συμμετείχαν ακόμα οι ποιητές Γκάρι
   Σνάιντερ και Μάικλ Μακλούρ. Ο εκδότης
   Λώρενς Φερλινγκέττι, ο οποίος
   παρευρέθηκε στην εκδήλωση, προσφέρθηκε
   άμεσα να δημοσιεύσει το έργο του, στον
   εκδοτικό του οίκο City Lights. Το Ουρλιαχτό
   δημοσιεύτηκε τελικά το 1956 με μία
   εισαγωγή του William Carlos Williams. Πολύ σύντομα
   απαγορεύτηκε ως άσεμνο, αλλά έπειτα από
   μια σειρά δικών επετράπη τελικά να
   συνεχιστεί η κυκλοφορία του. Τα επόμενα
   χρόνια, μαζί με τον ποιητή Πίτερ
   Ορλόφσκυ, πραγματοποίησε ταξίδια στο
   Παρίσι, στην Ταγγέρη, στο Μεξικό, στην
   Ελλάδα, στην Αφρική και στην Ινδία. Η
   παραμονή του στην Ινδία είχε διάρκεια
   περίπου δεκαπέντε μήνες και συνδυάστηκε
   με μία ευρύτερη πνευματική και
   θρησκευτική αναζήτηση του, που κατέληξε
   στο να ασπαστεί το βουδισμό. Επέστρεψε
   στην Αμερική το 1963 συμμετέχοντας στο
   Συνέδριο Ποίησης του Βανκούβερ μαζί με
   αρκετούς ακόμα σύγχρονους
   πειραματικούς ποιητές.

   Στην περίοδο του πολέμου του Βιετνάμ
   συμμετείχε ενεργά στις αντιπολεμικές
   διαδηλώσεις ενώ σε όλη τη διάρκεια των
   δεκαετιών του 1970 και 1980 είχε γενικά
   έντονη πολιτική δράση, με συμμετοχή σε
   κινήματα υπέρ των δικαιωμάτων των
   ομοφυλοφίλων, κατά της κατοχής
   πυρηνικών όπλων ή για την προστασία του
   περιβάλλοντος.

   Αποτέλεσε μέλος της Αμερικανικής
   Ακαδημίας Τεχνών και Γραμμάτων,
   ιδιότητα με την οποία προσπάθησε να
   προωθήσει το σύνολο της μπητ
   λογοτεχνίας, ενώ το 1986 έγινε επίτιμος
   καθηγητής φιλολογίας στο Brooklyn College. Το 1993
   τιμήθηκε επίσης από τον υπουργό
   πολιτισμού της Γαλλίας Τζακ Λανγκ με το
   μετάλλιο Τεχνών και Γραμμάτων Chevalier des Arts
   et des Lettres. Πέθανε το 1997 στη Νέα Υόρκη.

[Επεξεργασία] Βιβλιογραφία

  [Επεξεργασία] Έργα του Γκίνσμπεργκ

     * Howl and Other Poems (1956)
     * Kaddish and Other Poems (1961)
     * Reality Sandwiches (1963)
     * The Yage Letters (1963) – αλληλογραφία του με
       τον William S. Burroughs
     * Planet News (1968)
     * The Gates of Wrath: Rhymed Poems 1948–1951 (1972)
     * The Fall of America: Poems of These States (1973)
     * Iron Horse (1972)
     * Mind Breaths (1978)
     * Plutonian Ode: Poems 1977–1980 (1982)
     * Collected Poems: 1947–1980 (1984)
     * White Shroud Poems: 1980–1985 (1986)
     * Cosmopolitan Greetings Poems: 1986–1993 (1994)
     * Howl Annotated (1995)
     * Iluminated Poems (1996)
     * Selected Poems: 1947–1995 (1996)
     * Death and Fame: Poems 1993–1997 (1999)

   Ελληνικές εκδόσεις

     * Ουρλιαχτό
     * Πλουτώνια Ωδή
     * Ποιήματα (εκδ. Εκδοτική Θεσσαλονίκης)
     * Ποιήματα (εκδ. Σόκολη)
     * Ημερολόγια

  [Επεξεργασία] Πηγές

     * Miles Barry, Ginsberg: A Biography, Virgin Publishing Ltd (2001) ISBN
       0-7535-0486-3
     * Schumacher Michael, Dharma Lion: A Biography of Allen Ginsberg, St.
       Martin's Press (1994)

[Επεξεργασία] Εξωτερικοί σύνδεσμοι

     * The Allen Ginsberg Trust
     * Poets.org - Περιέχει ποιήματα και σχετικά
       άρθρα
     * Naropa Audio Archives: Allen Ginsberg class (August 6th, 1976) -
       Διαλέξεις του Γκίνσμεργκ (αρχεία ήχου)
     * Blue Neon Alley – Allen Ginsberg directory - Αρχείο
       συνδέσμων για τον Γκίνσμπεργκ και το
       έργο του
     * Ραδιοφωνική συνέντευξη στον Don Swaim (CBS
       Radio)

   Wikiquote logo
   Στα Βικιφθέγματα υπάρχει υλικό σχετικό
   με το άρθρο:
   Άλλεν Γκίνσμπεργκ
   Commons logo
   Τα Κοινά έχουν πολυμέσα σχετικά με το
   θέμα
   Άλλεν Γκίνσμπεργκ

   Ανακτήθηκε από
   "http://el.wikipedia.org/wiki/%CE%86%CE%BB%CE%BB%CE%B5%CE%BD_%CE%93%CE%BA%CE%AF%CE%BD%CF%83%CE%BC%CF%80%CE%B5%CF%81%CE%B3%CE%BA"
   Κατηγορίες: Αμερικανοί ποιητές |
   Γεννήσεις το 1926 | Θάνατοι το 1997

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * বাংলা
     * Català
     * Soranî / کوردی
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * فارسی
     * Suomi
     * Français
     * Galego
     * עברית
     * Magyar
     * Ido
     * Italiano
     * 日本語
     * ქართული
     * Lumbaart
     * Lietuvių
     * Latviešu
     * Македонски
     * Nederlands
     * ‪Norsk (bokmål)‬
     * Occitan
     * Polski
     * Português
     * Română
     * Русский
     * Simple English
     * Slovenčina
     * Shqip
     * Svenska
     * Türkçe
     * Українська
     * Tiếng Việt
     * 中文

     * Τελευταία τροποποίηση 16:50, 2 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
