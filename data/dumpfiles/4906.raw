   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Πολ Τίσντεϊλ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Πολ Τίσντεϊλ (αγγλ.: Paul Robert Tisdale) (γεν. 1973), είναι παλαίμαχος
   ποδοσφαιριστής και νυν προπονητής από τη Μάλτα, ο οποίος υπήρξε διεθνής με
   την εθνική νέων της Αγγλίας. Ξεκίνησε από τη Σαουθάμπτον και από το 1991
   ως το 2007 αγωνίστηκε σε διάφορους επαγγελματικούς συλλόγους στα
   πρωταθλήματα Αγγλίας, Σκοτίας, Φινλανδίας και Ελλάδας, όπου είχε ένα
   πέρασμα από τον Πανιώνιο. Έχει ύψος 1,75 μ. και αγωνιζόταν στη μεσαία
   γραμμή. Από το 2006 είναι προπονητής της Έξετερ Σίτι.

   Πίνακας περιεχομένων

     • 1 Βιογραφικά στοιχεία

          • 1.1 Ποδοσφαιριστής
          • 1.2 Προπονητής

     • 2 Καριέρα

          • 2.1 Ως ποδοσφαιριστής
          • 2.2 Ως προπονητής

     • 3 Τίτλοι – Διακρίσεις

[Επεξεργασία] Βιογραφικά στοιχεία

  [Επεξεργασία] Ποδοσφαιριστής

   Ο Πολ Τίσντεϊλ γεννήθηκε στις 14 Ιανουαρίου 1973 στη Βαλέτα της Μάλτας
   αλλά ως ποδοσφαιριστής αναδείχθηκε μέσα από τις ακαδημίες της Σαουθάμπτον,
   στην οποία υπέγραψε το πρώτο του επαγγελματικό συμβόλαιο τον Ιούνιο του
   1991. Έκανε το ντεμπούτο του στις 5 Οκτωβρίου 1991 σε αγώνα εναντίον της
   Χάντερσφιλντ Τάουν για το Λιγκ Καπ Αγγλίας. Έμεινε στην ομάδα ως το 1997
   αλλά δεν κατάφερε να καθιερωθεί και είχε σύντομα περάσματα ως δανεικός
   στις Νορθάμπτον Τάουν και Χάντερσφιλντ Τάουν. Με τη Σαουθάμπτον είχε μόλις
   18 συμμετοχές (16 πρωταθλήματος και 2 στο Λιγκ Καπ) και πέτυχε μόλις ένα
   γκολ στις 16/3/1996 επί της Μάντσεστερ Σίτι.

   Το 1997 δόθηκε στην Μπρίστολ Σίτι, αλλά έπειτα από 6 μόλις ματς δόθηκε
   δανεικός στην Έξετερ Σίτι, στη συνέχεια της σεζόν στην Νταντί Γιουνάιτεντ
   και το καλοκαίρι του 1998 στη Φίνπα (FinPa ή Finnairin Palloilijat) της
   Φινλανδίας.

   Τη σεζόν 1998-99 ήρθε στην Ελλάδα, στον κυπελλούχο Ελλάδος 1998 Πανιώνιο,
   όπου ήταν προπονητής ο παλιός Ιρλανδός διεθνής παίκτης της Λίβερπουλ Φ.Κ.
   Ρόνι Γουίλαν. Με τον Πανιώνιο αγωνίστηκε μία σεζόν και πήρε μέρος στο
   Κύπελλο Κυπελλούχων, στην πιο επιτυχημένη ευρωπαϊκή πορεία στην ιστορία
   του συλλόγου, αφού έφτασε ως τα προημιτελικά. Το πέρασμά του από τον
   Πανιώνιο το θυμάται πάντα με αγάπη και πρόσφατα επισκέφτηκε το σύλλογο
   συνοδεύοντας παίκτες και φιλάθλους της Έξετερ που εργάζεται ως προπονητής.

   Το 1999 επέστρεψε στην Αγγλία, στη Γιόβιλ Τάουν, όπου τερμάτισε πρόωρα την
   καριέρα του το 2000, εξαιτίας ενός τραυματισμού.

  [Επεξεργασία] Προπονητής

   Το 2000 ξεκίνησε την προπονητική του καριέρα στην ερασιτεχνική Τιμ Μπαθ,
   ομάδα του Πανεπιστημίου του Μπαθ. Παρέμεινε ως το 2006. Στα χρόνια του η
   ομάδα πέτυχε μια εκπληκτική πορεία στο Κύπελλο Αγγλίας τη σεζόν 2002-03.
   Ήταν η πρώτη πανεπιστημιακή ομάδα που μπήκε στον προκριματικό γύρο του
   Κυπέλλου από το 1881. Πέτυχε να περάσει τέσσερις προκριματικούς γύρους και
   να φτάσει ως τον Α΄ γύρο, στον οποίο μετέχουν οι επαγγελματικές ομάδες,
   όπου αποκλείστηκε από την Μάνσφιλντ Τάουν. Επίσης, στις έξι σεζόν με την
   Τιμ Μπαθ κατάφερε να πετύχει τρεις ανόδους σε ανώτερη κατηγορία.

   Η επιτυχημένη παρουσία του στον πάγκο της Τιμ Μπαθ είχε ως αποτέλεσμα τον
   Ιούνιο του 2006 να γίνει προπονητής στην Έξετερ Σίτι, όπου εργάζεται μέχρι
   σήμερα (2009). Στην πρώτη του σεζόν, 2006-07, κατάφερε η ομάδα να
   πλασαριστεί στις πρώτες θέσεις της Κόνφερενς (πέμπτη στη σειρά
   ποδοσφαιρική κατηγορία) και να αγωνιστεί στα πλέι-οφ της ανόδου, αλλά
   χωρίς επιτυχία. Τη σεζόν 2007-08 εντάχθηκε και ο ίδιος στο δυναμικό της
   ομάδας ως ποδοσφαιριστής, με το νούμερο 17, αλλά δεν πήρε μέρος σε κανένα
   ματς. Πέτυχε και πάλι να φτάσει την ομάδα στα πλέι-οφ ανόδου, αυτή τη φορά
   με επιτυχία, νικώντας με 1-0 την Κέιμπριτζ στο Στάδιο Γουέμπλεϊ στις 18
   Μαΐου 2008.

   Έτσι η Έξετερ επανήλθε στη Φούτμπολ Λιγκ, στην Λιγκ 2 (τέταρτη
   επαγγελματική κατηγορία), έπειτα από απουσία πέντε ετών και αμέσως έκανε
   συμβόλαιο δύο ετών με τον Τίσντεϊλ. Τη σεζόν 2008-09 είχε άλλη μια
   καταπληκτική πορεία. Τερμάτισε την ομάδα στη δεύτερη θέση κερδίζοντας
   απευθείας την άνοδο στην Λιγκ 1 (τρίτη επαγγελματική κατηγορία), για πρώτη
   φορά από τις αρχές της δεκαετίας του ’80. Στην τρίχρονη παρουσία του στην
   Έξετερ ο Τίσντεϊλ κατάφερε να αναδειχθεί σε έναν από τους επιτυχημένους
   μάνατζερ στην ιστορία της ομάδας.

[Επεξεργασία] Καριέρα

  [Επεξεργασία] Ως ποδοσφαιριστής

        Χρονιές                   Σύλλογος                Συμμετοχές     Γκολ
   1987 ως 1991       Flag of England.svg Σαουθάμπτον  ως έφηβος
   1991 ως 1997       Flag of England.svg Σαουθάμπτον  16 + 2 (Λιγκ Καπ) 1
   1992 (δανεικός)    Flag of England.svg Νορθάμπτον   5                 0
                      Τάουν
   1996 (δανεικός)    Flag of England.svg Χάντερσφιλντ 2                 0
                      Τάουν
   1997-98            Flag of England.svg Μπρίστολ     6                 0
                      Σίτι
   1997-98 (δανεικός) Flag of England.svg Έξετερ Σίτι  10                1
   1998 (δανεικός)    Flag of Scotland.svg Νταντί      0                 0
                      Γιουνάιτεντ
   1998 (δανεικός)    Flag of Finland.svg ΦινΠα        ;                 ;
   1998-99            Flag of Greece.svg Πανιώνιος     18                1
   1999-2000          Flag of England.svg Γιόβιλ Τάουν 15                1
   2000-2007          Δεν είχε δελτίο
   2007-σήμερα        Flag of England.svg Έξετερ Σίτι  0                 0
        Χρονιές                Εθνικές ομάδες             Συμμετοχές     Γκολ
                      Αγγλία Αγγλία (Νέων)

  [Επεξεργασία] Ως προπονητής

     • 2001 ως 2006: Τιμ Μπαθ
     • 2006 ως 2009: Έξετερ Σίτι

[Επεξεργασία] Τίτλοι – Διακρίσεις

   Ως προπονητής

     • 2000-01: Πρωταθλητής Α΄ κατηγορίας της Γουέστερν Λιγκ (Western
       Football League Division One), άνοδος στην Πρέμιερ – με την Τιμ Μπαθ.
     • 2002-03: Πρωταθλητής της Γουέστερν Λιγκ Πρέμιερ (Western Football
       League Premier Division), άνοδος στη Σάουθερν – με την Τιμ Μπαθ.
     • 2003-04: 6η θέση στην Α΄ κατηγορία της Σάουθερν Λιγκ (Southern
       Football League Division One), άνοδος στη Σάουθερν Πρέμιερ – με την
       Τιμ Μπαθ.
     • 2007-08: Νικητής των πλέι-οφ στην Κόνφερενς (Football Conference),
       άνοδος στη Λιγκ 2 – με την Έξετερ Σίτι.
     • 2008-09: 2η θέση στη Λιγκ 2 (Football League Two), άνοδος στη Λιγκ 1 –
       με την Έξετερ Σίτι.

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Paul Tisdale της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A0%CE%BF%CE%BB_%CE%A4%CE%AF%CF%83%CE%BD%CF%84%CE%B5%CF%8A%CE%BB"
   Κατηγορίες: Γεννήσεις το 1973 | Άγγλοι ποδοσφαιριστές | Ποδοσφαιριστές
   Πανιωνίου

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • ‪Norsk (bokmål)‬

     • Τελευταία τροποποίηση 23:32, 14 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
