   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Πέτρος Α' της Βρεττάνης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο θυρεός του Πέτρου της Βρεττάνης και των απογόνων του

   Ο Πέτρος του Ντρε (1190 - 1251) ήταν δούκας της Βρεττάνης (1213 - 1221)
   πάνω στα δίκαια της συζύγου του και αντιβασιλιάς του δουκάτου (1221 -
   1237) για λογαριασμό του μικρότερου γιου του. Δεύτερος γιος του Ροβέρτου
   Β' του Ντρε.

   Το 1212, ο βασιλιάς της Γαλλίας Φίλιππος Β' αναζήτησε έναν πιστό και
   αδύναμο κυβερνήτη για την Βρεττάνη. Το δουκάτο βρισκόταν διαγώνια στην
   θάλασσα ανάμεσα στην Αγγλία και τις Αγγλικές κτήσεις της Γασκωνίας, ενώ
   δεν συνόρευε με το Ανζού και την Νορμανδία, όπου οι Άγγλοι είχαν πρόσφατα
   χάσει και ήθελαν να επανακτήσουν. Ο Φίλιππος Β' έσπασε τον δεσμό της
   διαδόχου του θρόνου της Βρεττάνης Αλίκης με τον Ερρίκο του Πενθιέβρ,
   προκειμένου αυτή να παντρευτεί τον ξάδελφό της, Πέτρο (Ιανουάριος 1213).

   Ο πάπας τον χαρακτήριζε κόμη, ενώ ο ίδιος αυτοχαρακτηρίζονταν δούκας. Το
   1214, ο βασιλιάς της Αγγλίας Ιωάννης ο Ακτήμων ετοίμαζε συμμαχικό
   συνασπισμό κατά της Γαλλίας, οπότε στρατοπέδευσε στο Πουατού, ενώ ο
   βασιλιάς Όθων Δ' της Αγίας Ρωμαϊκής Αυτοκρατορίας ήταν έτοιμος να επιτεθεί
   από τα βόρεια. Ο Ιωάννης μετακινήθηκε στο νοτιότερο άκρο της Βρεττάνης
   απέναντι από την Νάντη και στην συνέχεια απέναντι απ' την κοιλάδα του
   Λίγηρα, όπου κατέλαβε πολλά φρούρια των Βρετόνων. Είναι ανεξήγητο γιατί ο
   Ιωάννης επιχείρησε να κυριεύσει την Νάντη μέσω της καλά φυλασσόμενης
   γέφυρας κατά μήκος του ποταμού Λίγηρα. Μια πιθανή εξήγηση είναι ότι ίσως ο
   Ιωάννης να ήθελε συμφωνία μαζί του, προκειμένου να εγκαταλείψει την
   Βρεττάνη χωρίς να εμποδιστεί ο δρόμος επιστροφής του.

   Πραγματικά ο Ιωάννης πρόσφερε στον Πέτρο την κομητεία του Ρίτσμοντ, με
   αντάλλαγμα την στήριξή του στον αγώνα που έκανε στην Αγγλία κατά των
   βαρώνων. Ο Πέτρος θεώρησε το δώρο αβέβαιο, ενώ σε λίγο ο πρίγκηπας
   Λουδοβίκος ήρθε ξανά σε σύγκρουση με την Αγγλία και ηττήθηκε. Ο Πέτρος
   στάλθηκε στην Αγγλία σαν ένας από τους διαπραγματευτές της ειρηνικής
   συνθήκης. Όταν οι διαπραγματεύσεις ολοκληρώθηκαν (1218) ο Γουλιέλμος
   Μάρσαλ, αντιβασιλιάς του ανήλικου Ερρίκου Γ', όρισε τον Πέτρο κόμη του
   Ρίτσμοντ.

[Επεξεργασία] Αναμορφώσεις στο δουκάτο της Βρεττάνης

   Μετά την επιτυχία αυτή, ο Πέτρος στράφηκε στο δικό του δουκάτο της
   Βρεττάνης, προκειμένου να αποκαταστήσει τις εξασθενημένες εξουσίες του
   δούκα σε σχέση με τους ευγενείς του. Έως τότε, σύμφωνα με την ισχύουσα
   νομοθεσία, δεν μπορούσε να τους περιορίσει στο κτίσιμο των κάστρων, ούτε
   να διατελέσει προστάτης τους. Αυτό επιχείρησε αμέσως να καταργήσει. Αρχικά
   συνάντησε αντιδράσεις, αλλά από το 1223 οι βαρόνοι αποδέχθηκαν τις αλλαγές
   του.

   Στη συνέχεια, προσπάθησε να περιορίσει την δύναμη των 6 επισκόπων της
   Βρεττάνης, που κατείχαν τεράστιες εκτάσεις γης και να τις φορολογήσει,
   όμως αφορίστηκε και αναγκάστηκε να οπισθοχωρήσει. Η σύζυγος του Αλίκη της
   Βρεττάνης πέθανε πρόωρα (1221) σε ηλικία 21 ετών, αφού του είχε αφήσει ήδη
   4 παιδιά. Μετά τον πρόωρο θάνατο της, ο Πέτρος δεν μπορούσε πια να είναι
   δούκας, παρά μονάχα επίτροπος του ανήλικου γιου τους Ιωάννη μέχρι την
   εποχή της ενηλικίωσης του.

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Peter I, Duke of Brittany της Αγγλόγλωσσης
                      Βικιπαίδειας, η οποία διανέμεται υπό την GNU FDL και
                      την CC-BY-SA 3.0. (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A0%CE%AD%CF%84%CF%81%CE%BF%CF%82_%CE%91%27_%CF%84%CE%B7%CF%82_%CE%92%CF%81%CE%B5%CF%84%CF%84%CE%AC%CE%BD%CE%B7%CF%82"
   Κατηγορίες: Δούκες της Βρεττάνης | Οίκος Ντρε

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Brezhoneg
     • Català
     • Česky
     • Deutsch
     • English
     • Esperanto
     • Español
     • Français
     • Italiano
     • Nederlands
     • Polski
     • Português
     • Русский

     • Τελευταία τροποποίηση 10:05, 7 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
