   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Γιουβέντους

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                  Γιουβέντους
   FC Juventus Gia Ton Kynisko.png
          Πλήρες όνομα        Juventus Football Club
          Έτος ίδρυσης        1 Νοεμβρίου 1897
              Έδρα            Ολίμπικο Τορίνο
                              Τορίνο, Ιταλία
          Χωρητικότητα        27.994 θέσεις
            Πρόεδρος          Flag of Italy.svg Αντρέα Ανιέλι
           Προπονητής         Flag of Italy.svg Λουίτζι Ντελνέρι
           Κατηγορία          Σέριε A
           2009-2010          Σέριε Α, 7η
   Χρώματα      Χρώματα      Χρώματα     Χρώματα      Χρώματα     Χρώματα
   ομάδας       ομάδας       ομάδας      ομάδας       ομάδας      ομάδας
   Χρώματα ομάδας                        Χρώματα ομάδας
   Χρώματα ομάδας                        Χρώματα ομάδας
   　                                    　
   Εντός έδρας                           Εκτός έδρας

   Η Γιουβέντους (ιταλικά: Juventus) είναι ποδοσφαιρικός σύλλογος του Τορίνο.
   Συγκαταλέγεται στις μεγάλες δυνάμεις του ευρωπαϊκού ποδοσφαίρου και
   θεωρείται ο πιο επιτυχημένος ιταλικός σύλλογος ^[1] Εξαιτίας ομως του
   σκανδάλου που ξέσπασε τον Ιούνιο του 2006, και στο οποίο η διοίκηση της
   Γιουβέντους έστησε αρκετά παιχνίδια υπέρ της, η Ιταλική Ομοσπονδία
   Ποδοσφαίρου της αφαίρεσε τα πρωταθλήματα του 2004/5 και 2005/06 και την
   υποβίβασε στη Σέριε Β. Μετά από μια δύσκολη χρονιά, κατά την οποία σχεδόν
   όλα τα μεγάλα ονόματα έφυγαν εξαιτίας του υποβιβασμού, η Γιουβέντους
   προβιβάστηκε ξανά στην Σέριε Α.

   Πίνακας περιεχομένων

     • 1 Ιστορία του συλλόγου

          • 1.1 Η ίδρυση
          • 1.2 Τα πρώτα χρόνια
          • 1.3 Η είσοδος των Ανιέλι
          • 1.4 Μετά τον πόλεμο
          • 1.5 Η περίοδος Τραπατόνι
          • 1.6 Η περίοδος Λίπι
          • 1.7 Το σκάνδαλο Καλτσιόπολι
          • 1.8 Επιστροφή στη Σέριε Α

     • 2 Χρώματα, σύμβολα και προσωνύμια
     • 3 Οπαδοί και αντίπαλοι
     • 4 Πρόεδροι
     • 5 Τίτλοι
     • 6 Διακριθέντες ποδοσφαιριστές
     • 7 Ρεκόρ
     • 8 Παραπομπές
     • 9 Εξωτερικοί σύνδεσμοι

[Επεξεργασία] Ιστορία του συλλόγου

  [Επεξεργασία] Η ίδρυση

   Η Γιουβέντους ιδρύθηκε την 1η Νοεμβρίου 1887 από μία ομάδα μαθητών του
   λυκείου Massimo D'Azeglio Lyceum του Τορίνο^[2]. Το αρχικό της όνομα ήταν
   Sport Club Juventus, αλλά ύστερα από δύο χρόνια μετονομάστηκε σε Foot-Ball
   Club Juventus.

   Τα άτομα που εμπλέκονταν στην ίδρυση της ομάδας ήταν οι ^[3]:

     • Gioacchino Armano     • Domenico Donna     • Umberto Malvano
     • Alfredo Armano        • Carlo Ferrero      • Enrico Piero Molinatti
     • Enrico Canfari        • Luigi Forlano      • Umberto Savoia
     • Eugenio Canfari       • Luigi Gibezzi      • Vittorio Varetti
     • Francesco Daprà

   Πρώτος πρόεδρος της ορίσθηκε ο Ευγένιο Κανφάρι (Eugenio Canfari) και
   αρχικά έπαιζαν στο «Piazza D'Armi» στη περιοχή «Crocetta» στο Τορίνο.
   Εκείνη την περίοδο η ομάδα αγωνιζόταν με ροζ φανέλες και μαύρα σορτς
   (rosanero).

  [Επεξεργασία] Τα πρώτα χρόνια

   [IMG]
   [IMG]
   Φωτογραφία της πρώτης ομάδας του 1898

   Το 1900 συμμετείχε για πρώτη φορά στο Ιταλικό πρωτάθλημα ποδοσφαίρου. Το
   πρώτο της παιχνίδι ήταν με αντίπαλό τη Τορινέσε (FBC Torinese), στις 11
   Μαΐου 1900 στο Piazza D'Armi. Η Γιουβέντους έχασε με 1-0. Την δεύτερη
   χρονιά έφτασαν στους ημιτελικούς νικώντας την τοπική Ginnastica Torino με
   5-0, ενώ εκεί αποκλείστηκαν από τη Milan Cricet (2-3).^[4] Το 1903 η ομάδα
   απέκτησε τα σημερινά της χρώματα (μαύρο και άσπρο), από τα χρώματα της
   Νόττς Κάουντι, ενώ την ίδια περίοδο μετακόμισε στο «Velodromo Umberto I».

   Το 1905 κατέκτησε το πρώτο της πρωτάθλημα, με χρηματοδότη και πρόεδρο τον
   Ελβετό Αλφρέντο Ντικ, και αρκετούς ξένους παίκτες στη σύνθεσή της. Την
   επόμενη χρονιά, μία διαφωνία σχετικά με την έδρα της ομάδας οδήγησε σε μια
   διάσπαση της. Ο Ντικ και κάποιοι παίκτες της αποχώρισαν από την ομάδα και
   ίδρυσαν την Foot-ball Club Torino, που αργότερα απορρόφησε την άλλη ομάδα
   της πόλης την Τορινέσε.^[5] Οι Γιουβέντους και η Τορίνο, έχοντας μείνει οι
   δύο τους στην πόλη, ανταγωνίζονταν σκληρά μεταξύ τους και το παιχνίδι
   ανάμεσά τους φέρει το όνομα «Derby della Mole». Μέχρι τον Πρώτο Παγκόσμιο
   πόλεμο η Γιουβέντους προσπαθούσε να επανέλθει στη κατάσταση πριν την
   κρίση.^[6]

  [Επεξεργασία] Η είσοδος των Ανιέλι

   Το 1923 την ομάδα ανέλαβε ο ιδιοκτήτης της FIAT Εντοάρντο Ανιέλι (Edoardo
   Agnelli).^[2] Η ομάδα μετακόμισε στο ιδιόκτητο γήπεδο «Villar Perosa». Την
   περίοδο 1926-27 η Γιουβέντους κατέκτησε το δεύτερο της πρωτάθλημα νικώντας
   την Άλμπα Ρόμα στους τελικούς με συνολικό σκορ 12-1. Κύριος σκόρερ της
   εκείνη την χρονιά ανεδείχθη ο Αντόνιο Βότζακ.^[4]

   Η Γιουβέντους κυριάρχησε το πρώτο μισό της δεκαετίας του ’30. Από το 1930
   έως και το 1935 κατέκτησε 5 συνεχόμενες φορές το πρωτάθλημα Ιταλίας, τις 4
   με προπονητή τον Κάρλο Καρκάνο (Carlo Carcano). Στην ομάδα μεταξύ άλλων
   αγωνίζονταν οι Ραϊμούντο Όρσι (Raimundo Orsi), Λουίτζι Μπερτολίνι (Luigi
   Bertolini), Τζιοβάνι Φερράρι (Giovanni Ferrari) και Λούις Μόντι (Luis
   Monti). Η ομάδα έφτασε και μέχρι τον τελικό του Mitropa Cup, όπου έχασε
   από τη Σλάβια Πράγας.^[7]

   Το 1933 μετακόμισε στο «Στάδιο Μπενίτο Μουσολίνι», 65.000 θέσεων που
   κτίστηκε για τους αγώνες του Μουντιάλ 1934.^[8] Μετά τον θάνατο του
   Εντοάρντο Ανιέλλι στις 14 Ιουλίου 1935, αρκετοί από τους παίκτες
   εγκατέλειψαν την ομάδα. Το 1938 τερμάτισε δεύτερη πίσω από την
   Ambrosiana-Inter^[4], ενώ την ίδια χρονιά κατέκτησε το κύπελλο Ιταλίας,
   για πρώτη φορά στην ιστορία της.

  [Επεξεργασία] Μετά τον πόλεμο

   Μετά τον Δεύτερο παγκόσμιο πόλεμο το στάδιο «Μπενίτο Μουσολίνι»
   μετονομάστηκε σε «Κομουνάλε» (Stadio Comunale) . Επίτιμος πρόεδρος της
   ομάδας τοποθετήθηκε ο γιός του Εντοέρντο Ανιέλλι, Τζιάννι (Giovanni
   "Gianni" Anielli)^[2]. Το 1950 και το 1952 η Γιουβέντους κατέκτησε άλλα
   δύο πρωταθλήματα, με το τελευταίο υπό την καθοδήγηση του άγγλου Τζέσε
   Κάρβερ.

   Το 1957 η Γιουβέντους αποκτά τους Τζον Τσαρλς (John Charles) και Ομάρ
   Σιβόρι (Omar Sivori) που μαζί με τον Τζιανπιέρο Μπονιπέτρι (Gianpiero
   Bonipetri), που ήταν στην ομάδα από το 1946, κατέκτησαν δύο φορές το
   πρωτάθλημα, το 1958 και το 1960, ενώ την δεύτερη από αυτές κατέκτησαν και
   το κύπελλο Ιταλίας, πετυχαίνοντας το πρώτο νταμπλ στην ιστορία της ομάδας.
   Το 1961 κατέκτησουν ξανά το πρωτάθλημα, το οποίο είναι το 10o της ιστορίας
   του συλλόγου. Η Γιουβέντους, όντας η πρώτη Ιταλική ομάδα που κατέκτησε 10
   πρωταθλήματα, απόκτησε τότε και το πρώτο της αστέρι στην φανέλα της
   (Stella d'Oro al Merito Sportivo),^[2] ενώ ο Σιβόρι έγινε ο πρώτος παίκτης
   της ομάδας που βραβεύθηκε με τον τίτλο του καλύτερου ποδοσφαιριστή στην
   Ευρώπη, την ίδια χρονιά.^[9] Όταν ο Μπονιπέτρι αποσύρθηκε το 1961, ήταν ο
   πρώτος της σκόρερ διαχρονικά, έχοντας επιτύχει 182 τέρματα. Το ρεκόρ του
   θα παραμείνει για 45 έτη.

   Το τελευταίο πρωτάθλημα της ήρθε την περίοδο 1966-67 με προπονητή τον
   Εριμπέρτο Ερρέρα (Heriberto Herrera), ενώ ένας παίκτης που ξεχώριζε ήταν ο
   αμυντικός Σάντρο Σαλβαντόρε (Sandro Salvadore).^[4]

   Την δεκαετία του ’70 η Γιουβέντους θα ισχυροποιήσει την παρουσία της στο
   Ιταλικό πρωτάθλημα, κατακτώντας άλλα 4 πρωταθλήματα (1972, 1973, 1975 και
   1977).^[4] Το 1973 θα φτάσει στον τελικό του Κυπέλλου Ευρώπης, όπου θα
   χάσει από την ομάδα του Άγιαξ, με τελικό αποτέλεσμα του τελικού του
   Βελιγραδίου το 1-0 (το γκολ για τον Άγιαξ ο Τζόνι Ρεπ στο 4’). Την περίοδο
   αυτή προπονητής της ήταν ο πρώην της ποδοσφαιριστής Τσέστμιρ
   Βιτσπάλεκ(Čestmír Vycpálek), που είχε δημιουργήσει μία πάρα πολύ δυνατή
   ομάδα με παίκτες όπως οι Ντίνο Τζοφ (Cino Zoff), Γκαετάνο Σκριπέα (Gaetano
   Scirea) , Ρομπέρτο Μπετέγκα (Roberto Bettega), Φάμπιο Καπέλο (Fabio
   Capello) και ο βραζιλιάνος Χοσέ Αλταφίνι (José Altafini) , που είναι ο
   τρίτος σκόρερ στην ιστορία της Σέριε Α (μαζί με τον Τζουζέπε Μεάτσα,
   πετυχαίνοντας 216 γκολ σε 459 αγώνες με τις φανέλες της Μίλαν, της Νάπολι
   και της Γιουβέντους). Ένας άλλος παίκτης της που απέκτησε ιδιαίτερη
   δημοτικότητα εκείνη την εποχή ήταν ο Φράνκο Κάσιο (Franco Causio), τόσο
   που η ομάδα του επέτρεψε να έχει τα μαλλιά του μακριά, κάτι που ήταν
   αντίθετο με τους τότε κανονισμούς.^[10] Η ομάδα προσέφερε στους παίκτες
   της επίσημα ρούχα γνωστών Ιταλών δημιουργών, ενώ τους ενθάρρυνε να
   συνεχίσουν τις ακαδημαϊκές τους σπουδές. Αρκετοί ποδοσφαιριστές της από
   εκείνη την περίοδο, μετά το τέλος της καριέρας τους απόκτησαν θέσεις είτε
   στην ομάδα είτε στη ΦΙΑΤ ή σε άλλες συγγενικές επιχειρήσεις της.

  [Επεξεργασία] Η περίοδος Τραπατόνι

   Αν και η Γιουβέντους κυριαρχούσε στην Ιταλία, στην Ευρώπη η πρώτη επιτυχία
   της ήρθε μόλις το 1977. Τότε κατέκτησε το Κύπελλο UEFA, στους διπλούς
   τελικούς ενάντια στην Ατλέτικ Μπιλμπάο, με συνολικό σκορ 2-2 (Τορίνο:1-0,
   Μπιλμπάο: 2-1). Τα γκολ για την ιταλική ομάδα πέτυχαν ο Μάρκο Ταρντέλι στο
   Τορίνο και ο Ρομπέρτο Μπετέγκα στο Μπιλμπάο. Προπονητής της εκείνη την
   εποχή ήταν ο Τζιοβάνι Τραπατόνι (Giovvani Trapatoni). Ο Τραπατόνι θα
   οδηγήσει την Γιουβέντους όλη τη δεκαετία του ’80, όντας έτσι ο
   μακροβιότερος προπονητής της.

   Η Γιουβέντους κατάκτησε με τον Τραπατόνι τα πρωταθλήματα του 1981, 1982
   και 1984. Το δεύτερο από αυτά ήταν το 20ο της ιστορίας της, κάτι που της
   επέτρεψε να προσθέσει ένα δεύτερο αστέρι στη φανέλα της. Ανάμεσα στους
   παίκτες εκείνης της εποχής ήταν και ο Πάολο Ρόσι (Paolo Rossi), που είχε
   κατακτήσει το Μουντιάλ του 1982, ενώ τότε βραβεύτηκε και με τον τίτλο του
   κορυφαίου Ευρωπαίου ποδοσφαιριστή για εκείνη τη χρονιά.^[9] Τον ίδιο τίτλο
   κατέκτησε και ένας άλλος παίκτης της, ο Μισέλ Πλατινί (Michel Platini),
   που βραβεύτηκε με το συγκεκριμένο βραβείο για τρεις συνεχόμενες χρονιές
   (1983. 1984, 1985)^[9], που αποτελεί ρεκόρ για παίχτη, ενώ η Γιουβέντους
   είναι η μοναδική ομάδα που παίχτες της βραβεύονται με το βραβείο για 4
   συνεχόμενες χρονιές.

   Το 1983 φτάνει ξανά στον τελικό του Κυπέλλου Ευρώπης, αλλά στον τελικό του
   ΟΑΚΑ, στην Αθήνα, έχασε από το Αμβούργο με 1-0 (το γκολ του Αμβούργου
   πέτυχε ο Φέλιξ Μάγκαθ στο 8’).

   Τελικά το τρόπαιο ήρθε στις 29 Μαΐου 1985. Στον τελικό του Χέιζελ, στις
   Βρυξέλες, ενάντια στη Λίβερπουλ ο Μισέλ Πλατινί πέτυχε το μοναδικό τέρμα
   της συνάντησης με πέναλτι στο 56 ο λεπτό. Το παιχνίδι όμως σημάδεψε ο
   θάνατος 39 ανθρώπων, κυρίως οπαδών της Γιουβέντους, όταν οπαδοί της
   Λίβερπουλ τους επιτέθηκαν, ενώ ένας τοίχος του παλιού γηπέδου υποχώρησε
   και τους καταπλάκωσε.^[11] Η τραγωδία αυτή, που θα χαρακτηρισθεί και ως η
   «πιο σκοτεινή ώρα στην ιστορία των πρωταθλημάτων της UEFA»^[12] , θα
   αλλάξει τελικά και την ιστορία του ποδοσφαίρου τη Ευρώπης, κυρίως στην
   Αγγλία, οπού οι ομάδες της θα τιμωρηθούν με αποκλεισμό για αρκετά χρόνια.

   Τα επόμενα χρόνια δεν ήταν τόσο επιτυχημένα, με εξαίρεση το πρωτάθλημα του
   1986 που κέρδισε από τη Ρόμα και τη Νάπολι. Στο πρωτάθλημα θα κυριαρχήσουν
   οι δύο ομάδες του Μιλάνο και η Νάπολι του Ντιέγκο Μαραντόνα. Το 1990 θα
   μετακομίσει στο Στάδιο «Ντέλε Άλπι», καθώς το «Κομουνάλε» θα μειώσει τις
   θέσεις του. Το «Ντέλε Άλπι» κατασκευάστηκε για τους αγώνες του Παγκοσμίου
   Κυπέλλου 1990. Την ίδια χρονιά θα κατακτήσει το κύπελλο UEFA, κάτι που θα
   επαναλάβει και το 1993.

  [Επεξεργασία] Η περίοδος Λίπι

   Το 1994 προπονητής της αναλαμβάνει ο Μαρσέλο Λίπι (Marcello Lippi), που
   είχε φύγει πρόσφατα από τη Νάπολι. Η πρώτη του χρονιά με την Γιουβέντους
   ήταν επιτυχημένη, καθώς κατέκτησε το πρωτάθλημα Ιταλίας (1994-95). Στην
   ομάδα μαζί του ήρθε και ο Τσίρο Φερράρα (Ciro Ferrara), πρώην αρχηγός της
   Νάπολι, ενώ ακόμα υπήρχαν οι Ρομπέρτο Μπάτζιο (Romberto Baggio),
   Τζιανλούκα Βιάλλι (Gianluca Vialli), αλλά και ο τότε νεαρός Αλεσσάντρο
   Ντελ Πιέρο (Alessandro Del Piero).

   Το 1996 κατέκτησε το Champions League, στον τελικό της Ρώμης εναντίων του
   Άγιαξ. Το παιχνίδι τελείωσε ισόπαλο 1-1 στην κανονική διάρκεια (Φαμπρίτσιο
   Ραβανέλλι και Γιάρι Λιτμάνεν τα δύο γκολ ), ενώ στα πέναλτι η Γιουβέντους
   νίκησε με 4-2.^[13]

   [IMG]
   [IMG]
   Ο σημερινός αρχηγός της Γιουβέντους, Αλεσσάντρο Ντελ Πιέρο

   Τα επόμενα χρόνια στην ομάδα ήλθαν μεταξύ άλλων οι Κριστιάν Βιέρι,
   Ζινεντίν Ζιντάν, Φιλίππο Ιντζάκι και Έντγκαρ Ντάβιτς. Από τον Champions
   League του 1996, κατέκτησε άλλα δύο πρωταθλήματα και ένα Σούπερ Καπ
   Ευρώπης. Επίσης έφτασε άλλες δύο φορές στον τελικό του Champions League ,
   το 1997 και το 1998, αλλά έχασε από τη Μπορούσια Ντόρτμουντ και τη Ρεάλ
   Μαδρίτης αντίστοιχα. ^[14]

   Τα τέλη του ’90, η αντιπαλότητα με τις άλλες ομάδες μεγάλωσε, κυρίως με
   την Ίντερ και τη Ρόμα. Ο προπονητής της Ρόμα, Ζντένεκ Ζέμαν (Zdeněk
   Zeman), κατηγόρησε το ιατρικό επιτελείο της Γιουβέντους πως χορηγούσε
   απαγορευμένες ουσίες στους παίκτες της ομάδας. Μετά από έρευνες και δύο
   δίκες, η Γιουβέντους αθωώθηκε από το αθλητικό δικαστήριο στη Λοζάνη (CAS -
   Court of Arbitration for Sport). Η Παγκόσμια υπηρεσία Αντι-Ντόπιγκ δεν
   επιβεβαίωσε πως κάποιο από τα σκευάσματα που παρουσιάστηκαν ήταν
   απαγορευμένο, ενώ δεν υπήρχε και κάποιος αθλητής που να είχε βρεθεί
   θετικός σε έλεγχο.^[15]

   Ο Λίπι έφυγε για την Ίντερ για μία σεζόν, αλλά επέστρεψε την επόμενη στη
   Γιουβέντους. Ανάμεσα στους νέους παίκτες που ήλθαν τότε στην ομάδα ήταν ο
   Τζιανλουίτζι Μπουφόν, ο Νταβίντ Τρεζεκέ, ο Μαρσέλο Σάλας, ο Πάβελ Νέτβεντ
   και ο Λιλιάν Τουράμ. Οδήγησε την ομάδα σε άλλα δύο πρωταθλήματα το 2002
   και το 2003, την χρονιά που έφτασε και στον τελικό του Champions League
   για άλλη μια χρονιά, ενάντια στη Μίλαν. Ο αγώνας τελείωσε 0-0, ενώ στα
   πέναλτι τρεις από τους πέντε παίκτες της αστόχησαν και ο τίτλος κατέληξε
   στην ομάδα του Μιλάνο. Ο Λίππι αποχώρισε από την ομάδα την επόμενη χρονιά
   για να αναλάβει τεχνικός την Εθνική Ιταλίας, με τη οποία κατέκτησε το
   Μουντιάλ της Γερμανίας το 2006.

  [Επεξεργασία] Το σκάνδαλο Καλτσιόπολι

   Από το 2004 προπονητής της ανέλαβε ο Φάμπιο Καπέλο. Με τον Καπέλο κατάφερε
   να τερματίσει δύο φορές στην πρώτη θέση του πρωταθλήματος. Τον Μάιο του
   2006 η ιταλική αστυνομία διενεργούσε έρευνες στη Νάπολη, σχετικά με τις
   δραστηριότητες του ιταλικού γραφείου μάνατζερ ποδοσφαίρου GEA World. Οι
   εφημερίδες δημοσίευσαν τηλεφωνικές συνομιλίες σύμφωνα με τις οποίες ο
   γενικός διευθυντής της Γιουβέντους Λουτσιάνο Μότζι (Luciano Moggi) είχε
   επικοινωνία με διάφορους ανθρώπους του Ιταλικού ποδοσφαίρου με σκοπό τον
   επηρεασμό των αποτελεσμάτων σε κάποιους αγώνες. Εκτός από την Γιουβέντους,
   στο σκάνδαλο (που ονομάστηκε Καλτσιόπολι) εμπλέκονταν και η Μίλαν, η
   Φιορεντίνα, η Λάτσιο και η Ρετζίνα.

   Ο Μότζι και άλλα δύο μέλη του διοικητικού συμβουλίου υπέβαλαν τις
   παραιτήσεις τους στις 13 Μαΐου, ενώ ξεκίνησε δίκη για το θέμα. Πριν την
   έκδοση της ποινής ο Καπέλλο αποχώρησε από την ομάδα και υπέγραψε στην Ρεάλ
   Μαδρίτης.

   Η πρωτόδικη ποινή εξεδόθη στις 4 Ιουλίου 2006. Η Γιουβέντους υποβιβαζόταν
   στην τρίτη κατηγορία, ενώ η Φιορεντίνα και η Λάτσιο στη δεύτερη. Επίσης
   από την ομάδα έπρεπε να αφαιρεθούν 30 πόντοι από το επόμενο πρωτάθλημα ενώ
   αφαιρούνταν (λιγότεροι) βαθμοί και από τις άλλες 4 ομάδες. Της αφαιρέθηκαν
   επίσης τα πρωταθλήματα του 2005 και 2006, τα οποία δόθηκαν στην Ίντερ,
   αποκλείστηκε από το Champions League της επόμενης περιόδου, υποχρεώθηκε να
   δώσει 3 αγώνες κεκλεισμένων των θυρών, ενώ τιε επιβλήθηκε και πρόστιμο
   £31,000,000. Διάφορες παρόμοιες ποινές δόθηκαν και για τις άλλες
   ομάδες.^[16]

   Οι ομάδες κατέθεσαν έφεση. Μετά την εκδίκαση της έφεσης η Γιουβέντους ήταν
   η μόνη ομάδα που υποχρεώθηκε να πέσει κατηγορία, αλλά στη Σέριε Β και όχι
   στην Τρίτη.^[16]

   Τελικά η ποινή βαθμών για την επόμενη σεζόν μειώθηκε αρχικά στους 17 και
   μετά από προσφυγή στην Ιταλική Ολυμπιακή Επιτροπή (CONI) στους 9, ενώ δεν
   ίσχυσαν οι χρηματικές ποινές.^[16] Από την ομάδα έφυγαν οι Φάμπιο
   Καναβάρο, Λιλιάν Τουραμ, Πατρίκ Βιεϊρά, Τζιανλούκα Ζαμπρότα και ο Ζλάταν
   Ιμπραΐμοβιτς που πουλήθηκε στην Ίντερ, έναντι 34,3 εκατομμύρια ευρώ.
   Αντίθετα, στην ομάδα αποφάσισαν να παραμείνουν ο Τζιανλουίτζι Μπουφόν, ο
   αρχηγός Αλεσάντρο Ντελ Πιέρο, ο Πάβελ Νέτβεντ, ο Μάουρο Καμουρανέσι και ο
   Νταβίντ Τρεζεκέ.

   Σύμφωνα με άλλα στοιχεία, ερευνήθηκε και ένας αγώνας της Γιουβέντους με
   την Μίλαν που είχε λήξει 0-0, χωρίς όμως να υπάρχει κάποια επιπλέον
   τιμωρία για την ομάδα της Γιουβέντους. Από την άλλη, τον Δεκέμβριο του
   2009, δικαστήριο της Νάπολι επέβαλε ποινή φυλάκισης τριών ετών στον πρώην
   αθλητικό διευθυντή της Γιουβέντους, την περίοδο του σκανδάλου, Αντόνιο
   Τζιράουντο.^[17]

   Αργότερα, σύμφωνα με τον Ιταλικό τύπο, θεωρήθηκε πως η Ίντερ ίσως να είχε
   κάποια εμπλοκή στο σκάνδαλο,^[18], ενώ τον Απρίλιο του 2009, κατά την δίκη
   του σκανδάλου, η υπεράσπιση του Μότζι παρουσίασε κασέτες στις οποίες ο
   πρόεδρος της Ιντερ, Μάσιμο Μοράτι, μιλάει με τον υπεύθυνο των διαιτητών,
   εκείνης της εποχής, Πάολο Μπέργκαμο.^[19].

  [Επεξεργασία] Επιστροφή στη Σέριε Α

   Το 2007 η Γιουβέντους έπαιξε για πρώτη φορά στην ιστορία της σε κατηγορία
   εκτός της Σέριε Α. Το πρώτο της παιχνίδι στη Σέριε Β έληξε 1-1 μ ε
   αντίπαλο τη Ρίμινι. Προπονητής ανέλαβε ο πρώην της παίκτης Ντιντιέ Ντεσάμπ
   (Didier Deschamps).

   Τελικά το τέλος της χρονιάς τους βρήκε στη πρώτη θέση. Με την επιστροφή
   τους στην Σέριε Α νέος προπονητής ανέλαβε ο Κλαούντιο Ρανιέρι.

[Επεξεργασία] Χρώματα, σύμβολα και προσωνύμια

   [IMG]
   [IMG]
   Η ομάδα της Γιουβέντους το 1903, με τις νέες της εμφανίσεις

   Τα αρχικά χρώματα της ομάδας ήταν το ροζ και το μαύρο. Οι φανέλες της ήταν
   ροζ, ενώ το σορτς και οι κάλτσες ήταν μαύρες. Το 1903 αποφάσισαν να
   αλλάξουν τις φανέλες τους. Στην ομάδα της Γιουβέντους αγωνιζόταν ο Τζον
   Σάβατζ, ο οποίος ζήτησε βοήθεια από έναν φίλο του στην Αγγλία που ζούσε
   στο Νότιγχαμ. Αυτός τους έστειλε τις εμφανίσεις της στα χρώματα της ομάδας
   που υποστήριζε, της Νοττς Κάουντρι, σε χρώματα μαύρο και άσπρο.^[20] Η
   Γιουβέντους αποφάσισε να χρησιμοποιεί από εκεί και πέρα αυτά τα χρώματα,
   καθώς επέδειχναν κύρος και δύναμη.

   Το σήμα της έχει υποστεί από το 1920 μικρές τροποποιήσεις, η τελευταία από
   τις οποίες έγινε το 2005. Το σήμα της, από το 2004 και μέτά, είναι ένας
   οβάλ κύκλος που περιέχει 3 μαύρες λωρίδες και 4 λευκές. Στο κάτω μέρος
   αναπαριστάται ο όρθιος ταύρος, που είναι το έμβλημα της πόλης του Τορίνο.
   Στο πάνω μέρος του σήματος υπάρχει το όνομα της Γιουβέντους. Πάνω από τον
   ταύρο υπάρχει επίσης ένα στέμμα, που είναι μία αναφορά στη «Augusta
   Tourinorum», την Ρωμαϊκή ονομασία της πόλης του Τορίνο που ήταν πρωτεύουσα
   της επαρχίας Πιεντμόντ. Τα πιο παλιά χρόνια το έμβλημά της είχε φόντο σε
   σκούρο μπλε χρώμα (μπλέ Σαβοΐας), που δήλωνε την παράδοση του Τορίνο, ενώ
   τα χρώματα μαύρο και άσπρο τοποθετήθηκαν το 1980. Επίσης υπήρχαν τα δύο
   αστέρια στη κορυφή του εμβλήματος, που τώρα δεν υπάρχουν, που αποκτήθηκαν
   με τη συμπλήρωση 10 και 20 πρωταθλημάτων, ενώ ο ταύρος ήταν μάυρος μέσα σε
   μια ασπίδα σε χρώμα χρυσό, ενώ χρυσό ήταν και το στέμμα (σήμερα είναι σε
   χρώμα μαύρο). Την περίοδο από το 1980 έως το 1990 σαν έμβλημα
   χρησιμοποιήθηκε μία ζέβρα.

   Το προσωνύμιο «la Vecchia Signora» (η μεγάλη κυρία) είναι ένα λογοπαίγνιο
   σε σχέση με το όνομα της ομάδας που σημαίνει νεότητα. Αποτελεί επίσης μία
   αναφορά στην ηλικία της ομάδας και η ρίζες του φτάνουν την δεκαετία του
   ΄30. Το Κυρία είναι ο τρόπος με τον οποίο αναφέρονταν σε αυτοί οι οπαδοί
   της πριν το 1930. Το προσωνύμιο «la fidanzata d’ Italia» (η φιλενάδα της
   Ιταλίας) δόθηκε καθώς ήταν ιδιαίτερα αγαπητή στους οικονομικούς μετανάστες
   κυρίως από τη Νάπολη και το Παλέρμο, που έρχονταν στη πόλη για να
   δουλέψουν στα εργοστάσια της ΦΙΑΤ. Τα ονόματα «I bianconeri» (ασπρόμαυροι)
   και «le zebre» (οι ζέβρες) είναι αναφορά στα χρώματα της ομάδας.

[Επεξεργασία] Οπαδοί και αντίπαλοι

   [IMG]
   [IMG]
   Οπαδοί της Γιουβέντους (2006)

   Η Γιουβέντους είναι η ομάδα με τους περισσότερους οπαδούς στην Ιταλία. Οι
   οπαδοί της ξεπερνούν τα 12 εκατομμύρια στην Ιταλία ^[21], σύμφωνα με την
   εφημερίδα La Repubblica.^[22] Πιστεύεται πως οι οπαδοί της φτάνουν τα 170
   εκατομμύρια σε όλο τον κόσμο, ενώ στην Ευρώπη υπολογίζονται σε 43
   εκατομμύρια, κυρίως στις χώρες της Μεσογείου, οπού υπάρχουν αρκετοί Ιταλοί
   της διασποράς.^[23] Λέσχες φίλων της υπάρχουν σε διάφορα μέρη του κόσμου.
   Στην Ιταλία μάλιστα πιστεύεται πως η επιρροή της είναι πιο μεγάλη σε
   περιοχές της Νότια Ιταλίας και της Σικελίας, ακόμα πιο μεγάλη και από το
   ίδιο το Τορίνο.^[24]

   Κύριοι αντίπαλοι της Γιουβέντους είναι η Τορίνο και η Ίντερ. Η διαμάχη με
   την Τορίνο ξεκινά με την ίδρυση της δεύτερης, και το ντέρμπι μεταξύ τους
   ονομάζεται «Derby della Mole». Με την Ίντερ οι αγώνες φέρουν το προσωνύμιο
   «Derby d'Italia» (Ντέρμπι της Ιταλίας). Οι δύο σύλλογοι είναι αυτοί με
   τους περισσότερους οπαδούς στη χώρα, ενώ μέχρι το «σκάνδαλο Καλτσιόπολι»,
   ήταν οι μόνες δύο ομάδες που δεν είχαν υποβιβαστεί ποτέ από τη πρώτη
   κατηγορία. Η διαμάχη τους κλιμακώθηκε από τα τέλη της δεκαετίας του 1960.
   Άλλοι αντίπαλοι της είναι η Μίλαν, η Φιορεντίνα και η Ρόμα.

[Επεξεργασία] Πρόεδροι

   Η ομάδα είχε αρκετούς προέδρους στην ιστορία της. Κάποιοι από αυτούς ήταν
   και ιδιοκτήτες της ομάδας, ενώ μερικοί είχαν αποκτήσει τιμητικά τον τίτλο
   αυτό.

            Όνομα          Περίοδος              Όνομα             Περίοδος
     Eugenio Canfari      1897–1898     Giovanni Mazzonis        1935–1936
     Enrico Canfari       1898–1901     Emilio de la Forest de   1936–1941
     Carlo Favale         1901–1902     Divonne
     Giacomo Parvopassu   1903–1904     Pietro Dusio             1941–1947
     Alfred Dick          1905–1906     Gianni Agnelli (επίτημος 1947–1954
     Carlo Vittorio       1907–1910     πρόεδρος)
     Varetti                            Enrico Craveri
     Attilio Ubertalli    1911–1912     Nino Cravetto            1954–1955^**
     Giuseppe Hess        1913–1915     Marcello Giustiniani
     Gioacchino Armano                  Umberto Agnelli          1955–1962
     Fernando Nizza       1915–1918^*   Vittore Catella          1962–1971
     Sandro Zambelli                    Giampiero Boniperti      1971–1990
     Corrado Corradini    1919–1920     (επίτημος πρόεδρος)
     Gino Olivetti        1920–1923     Vittorio Caissotti di    1990–2003
     Edoardo Agnelli      1923–1935     Chiusano
                                        Franzo Grande Stevens    2003–2006
                                        (επίτημος πρόεδρος)
                                        Giovanni Cobolli Gigli   2006–2009
                                        Jean-Claude Blanc        2009–2010
                                        Andrea Agnelli           2010–

   Σημειώσεις:
   ^* Επιτροπή κατά τη διάρκεια του πολέμου
   ^** Προσωρινή επιτροπή.

[Επεξεργασία] Τίτλοι

   Ιταλία

     • Πρωταθλήματα Ιταλίας: 27 ( 1905, 1926, 1931, 1932, 1933, 1934, 1935,
       1950, 1952, 1958, 1960, 1961, 1967, 1972, 1973, 1975, 1977, 1978,
       1981, 1982, 1984, 1986, 1995, 1997, 1998, 2002, 2003)
     • Siere B: 1 (2007)
     • Coppa Italia: 9 (1938, 1942, 1959, 1960, 1965, 1979, 1983, 1990, 1995)
     • Σούπερ κύπελλο Ιταλίας: 4 (1995, 1997, 2002, 2003)

   Ευρώπη

     • Κύπελλα Πρωταθλητριών: 2 (1985, 1996).
     • Κύπελλο Κυπελλούχων Ευρώπης: 1 (1984).
     • Κύπελλα ΟΥΕΦΑ: 3 (1977, 1990, 1993)
     • Κύπελλο Ιντερτότο: 1 (1999 - μαζί με τις Γουέστ Χαμ και Μονπελιέ)
     • UEFA Super: 2 (1984, 1996)

   Κόσμος

     • Διηπειρωτικό Κύπελλο: 2 (1985, 1996)

[Επεξεργασία] Διακριθέντες ποδοσφαιριστές

                            • Flag of Italy.svg          • Flag of France.svg
     • Flag of Italy.svg      Αλεσσάντρο Ντελ Πιέρο        Ντιντιέ Ντεσάμπ
       Ντίνο Τζόφ           • Flag of Italy.svg          • Flag of France.svg
     • Flag of Italy.svg      Φαμπρίτσιο Ραβανέλι          Μισέλ Πλατινί
       Φάμπιο Καναβάρο      • Flag of Italy.svg          • Flag of France.svg
     • Flag of Italy.svg      Στέφανο Τακόνι               Ζινεντίν Ζιντάν
       Μάρκο Ταρντέλι       • Flag of Italy.svg Πιέτρο   • Flag of France.svg
     • Flag of Italy.svg      Αναστάζι                     Λιλιάν Τουράμ
       Γκαετάνο Σιρέα       • Flag of Italy.svg Φάμπιο   • Flag of France.svg
     • Flag of Italy.svg      Καπέλο                       Νταβίντ Τρεζεγκέ
       Αντόνιο Καμπρίνι     • Flag of Italy.svg          • Flag of Wales.svg
     • Flag of Italy.svg      Πιερλουίτζι Καζιράγκι        Τζον Τσάρλς
       Κλαούντιο Τζεντίλε   • Flag of Italy.svg          • Flag of
     • Flag of Italy.svg      Τζιανλούκα Πεσσότο           Denmark.svg Τζον
       Τσίρο Φερράρα        • Flag of Italy.svg Αλέσιο     Άντζελο Χάνσεν
     • Flag of Italy.svg      Τακινάρντι                 • Flag of
       Ρομπέρτο Μπάτζιο     • Flag of Italy.svg            Denmark.svg Μίκαελ
     • Flag of Italy.svg      Άντζελο Περούτζι             Λάουντρουπ
       Πάολο Ρόσι           • Flag of Italy.svg Φίλιπο   • Flag of
     • Flag of Italy.svg      Ιντζάγκι                     Germany.svg
       Κριστιάν Βιέρι       • Flag of Italy.svg            Γιούργκεν Κόλερ
     • Flag of Italy.svg      Σέρτζιο Μπρίο              • Flag of
       Τζιανλούκα Βιάλι     • Flag of Italy.svg Flag       Uruguay.svg Πάολο
     • Flag of Italy.svg      of Argentina.svg Ομάρ        Μοντέρο
       Αντόνιο Κόντε          Σιβόρι                     • Flag of Serbia.svg
     • Flag of Italy.svg    • Flag of the                  Βλαντιμίρ
       Σίλβιο Πιόλα           Netherlands.svg Έντγκαρ      Γιούγκοβιτς
                              Ντάβιντς

[Επεξεργασία] Ρεκόρ

     • Ρεκόρ Συμμετοχών: Αλεσσάντρο Ντελ Πιέρο (592)
     • Ρεκόρ Γκολ: Αλεσσάντρο Ντελ Πιέρο (251)

[Επεξεργασία] Παραπομπές

    1. ↑ Europe's Club of the Century IFFHS
    2. ↑ ^2,0 ^2,1 ^2,2 ^2,3 Οταν γεννήθηκε ο θρύλος… juve.gr
    3. ↑ La Vecchia Signora...In Bianconero". SpazioInWind.it.
    4. ↑ ^4,0 ^4,1 ^4,2 ^4,3 ^4,4 Modena, Panini Edizioni (2005). Almanacco
       Illustrato del Calcio - La Storia 1898-2004.
    5. ↑ From the beginnings to the first Scudetto Επίσημος ιστότοπος
       Γιουβέντους (Ιστορία 1898-1905) (Αγγλικά)
    6. ↑ Juventus VS Torino - Injuries clouding Turin derby fifa.com
    7. ↑ Mitropa Cup 1935 rsssf.com
    8. ↑ "History of Juventus". Bianconeri.
    9. ↑ ^9,0 ^9,1 ^9,2 European Footballer of the Year ("Ballon d'Or"),
       rsssf.com
   10. ↑ Franco Causio Profile. Football Chat
   11. ↑ Χέιζελ: 22 χρόνια μετά..., contra.gr
   12. ↑ Απόσπασμα από την ομιλία του Lars-Christer Olsson , εκτελεστικού
       διευθυντή της UEFA το 2004 uefa.com
   13. ↑ "Juventus Wins European Cup Final on Penalties". Herald Tribune.
   14. ↑ Juventus European Cup History
   15. ↑ "Juventus keep titles from 'dopnig' era" espn.
   16. ↑ ^16,0 ^16,1 ^16,2 Calciopoli: Μειώθηκαν οι ποινές σε Γιουβέντους,
       Λάτσιο, Φιορεντίνα, contra.gr
   17. ↑ Στη φυλακή ο Τζιράουντο και διαιτητές για το Calciopoli, in.gr
   18. ↑ Βιέρι: «Έργο Μοράτι το ‘Calciopoli’ για χάρη της Ίντερ», sport-fm.gr
   19. ↑ Νέα δεδομένα στο «Καλτσιόπολι», sentragoal.gr
   20. ↑ "History of Notts County's kit" HistoricalKits.co.uk
   21. ↑ Juventus Football Club S.p.A. juventus.com
   22. ↑ Tifosi, Juventus la più amata Inter la più antipatica La Repubblica
       (Ιταλικά)
   23. ↑ Napoli: Back where they belong fifa.com
   24. ↑ Οπαδοί ανά περιοχή (Ιταλικά)

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Γιουβέντους

   Επίσημη Ιστοσελίδα Γιουβέντους

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Juventus F.C. της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png History of Juventus F.C. της Αγγλόγλωσσης Βικιπαίδειας,
                      η οποία διανέμεται υπό την GNU FDL και την CC-BY-SA
                      3.0. (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%93%CE%B9%CE%BF%CF%85%CE%B2%CE%AD%CE%BD%CF%84%CE%BF%CF%85%CF%82"
   Κατηγορίες: Ιταλικοί ποδοσφαιρικοί σύλλογοι | Ιδρύσεις αθλητικών συλλόγων
   το 1897

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Acèh
     • Afrikaans
     • العربية
     • Azərbaycanca
     • Беларуская (тарашкевіца)
     • Български
     • বাংলা
     • Bosanski
     • Català
     • Česky
     • Чӑвашла
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Furlan
     • Gaeilge
     • Gàidhlig
     • Galego
     • עברית
     • Hrvatski
     • Magyar
     • Interlingua
     • Bahasa Indonesia
     • Íslenska
     • Italiano
     • 日本語
     • Basa Jawa
     • ქართული
     • 한국어
     • Kurdî
     • Latina
     • Lumbaart
     • Lietuvių
     • Latviešu
     • Македонски
     • मराठी
     • Bahasa Melayu
     • Nnapulitano
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Polski
     • Piemontèis
     • Português
     • Română
     • Русский
     • Sicilianu
     • Simple English
     • Slovenčina
     • Slovenščina
     • Shqip
     • Српски / Srpski
     • Sranantongo
     • Svenska
     • Тоҷикӣ
     • ไทย
     • Türkçe
     • Українська
     • Vèneto
     • Tiếng Việt
     • 中文
     • 粵語

     • Τελευταία τροποποίηση 15:39, 17 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
