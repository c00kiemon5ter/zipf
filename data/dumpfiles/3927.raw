   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Δίκτη

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 35°07′08″N 25°29′51″E﻿ /
   ﻿35.1190, 25.4975

                                   Δίκτη
   20090412 oroseira Dikth apo oropedio Limnakarou.jpg
   Η ψηλότερη κορυφή (Σπαθί) της Δίκτης όπως
   φαίνεται από το οροπέδιο του Λιμνάκαρου.

   Δίκτη (Ελλάδα)
                                   Δίκτη
   Δίκτη
   Ύψος                              2.148 m
   Κορυφή                          Σπαθί
                     Γεωγραφικά στοιχεία
   Γεωγραφικό                  Κρήτη
   Διαμέρισμα
   Νομός                            Ηρακλείου,
                                         Λασιθίου

   Η Δίκτη ή Λασιθιώτικα Όρη είναι οροσειρά
   στην Κρήτη, που εκτείνεται στα ανατολικά
   του νησιού, σχηματίζοντας το Οροπέδιο
   Λασιθίου (μέσο ύψος 866 μ.) που είναι το
   μεγαλύτερο οροπέδιο στο νομό Λασιθίου
   αλλά και σε όλη την Κρήτη.

   Πίνακας περιεχομένων

     * 1 Κορυφές
     * 2 Μορφολογία
     * 3 Οικολογία
     * 4 Το Δίκταιο Άντρο
     * 5 Βιβλιογραφία

[Επεξεργασία] Κορυφές

   Η κορυφή με το μεγαλύτερο ύψος λέγεται
   Σπαθί ή Εντίχτης (2.148 μ.) και βρίσκεται
   νότια του οροπεδίου. Υπάρχουν επίσης
   άλλες ψηλές κορυφές, όπως ο Αφέντης
   Χριστός ή Ψαρή Μαδάρα (2.141 μ.), ο Λάζαρος
   (2.085 μ.), η Μαδάρα (1783), η Κορφή του
   Σκαφιδαρά (1673), η Τσίβη (1664), το Σαρακινό
   (1588), ο Αφέντης (1571), η Σελένα (1559), η Τούμπα
   Μούτσουνας (1538), η Πλατιά Κορυφή (1489), ο
   Μαχαιράς (1487) και το Βιργιωμένο Όρος (1414).
   Εκτός από το οροπέδιο Λασιθίου στη Δίκτη
   υπάρχουν επίσης μερικά μικρότερα
   οροπέδια όπως του Καθαρού (1140), του
   Λιμνάκαρου (1125), της Λαπάθου (1260), του
   Ομαλού της Βιάνου (1325), της Εργάνου (950)
   και της Νισσίμου (930).

[Επεξεργασία] Μορφολογία

   Στα νοτιοανατολικά η κύρια
   κορυφογραμμή, με ύψος 2000 μέτρα έχει
   σχήμα πετάλου γύρω από την δασωμένη
   κοιλάδα του Σελάκανου. Αρκετά φαράγγια
   διασχίζουν τον ορεινό όγκο της Δίκτης.
   Δύο από αυτά έχουν το όνομα Χαυγάς, το
   ένα συνδέει τα οροπέδια Καθαρού και
   Λασιθίου, ενώ το δεύτερο ξεκινάει από
   την κορυφή Αφέντης Χριστός και αποτελεί
   την αρχή του ποταμού Αναποδάρη. Επίσης
   σημαντικά είναι τα φαράγγια της Λαπάθου
   και της Σαρακίνας στα νοτιοανατολικά
   και της Κριτσάς στα ανατολικά. Στη Δίκτη
   βρίσκονται οι πηγές του ποταμού
   Αποσελέμη, ο οποίος αφού διασχίσει τα
   οροπέδια Καθαρού και Λασιθίου, μέσω του
   Χώνου εισέρχεται στην επαρχία Πεδιάδος
   του νομού Ηρακλείου και εκβάλλει στο
   Κρητικό πέλαγος. Οι σημαντικότεροι
   χείμαροι/ποτάμια που πηγάζουν από τη
   Δίκτη είναι ο Αποσελέμης στα βόρεια και
   κεντρικά, ο Αναποδάρης στα νοτιοδυτικά
   και ο Kρυός ή Ψωριάρης στα
   νοτιοανατολικά.

[Επεξεργασία] Οικολογία

   [IMG]
   [IMG]
   Η κύρια κορυφογραμμή της Δίκτης και το
   Σελάκανο.

   Η περιοχή όπου βρίσκεται η Δίκτη
   αποτελεί μια από τις ευφορότερες
   περιοχές της Κρήτης και είναι
   οικολογικής σημασίας, καθώς αποτελεί
   τόπο διαμονής αρπακτικών πτηνών. Στα
   νοτιοανατολικά και κυρίως στη κοιλάδα
   του Σελάκανου υπάρχουν σημαντικά δάση.
   Τα δασικά είδη που κυριαρχούν είναι
   τραχεία πεύκη, πρίνος (πουρνάρι),
   κρητικός σφένδαμος, λιοπρίνι και άγριο
   κυπαρίσσι. Στα βορειοανατολικά της
   Σελένας υπάρχει δάσος από Αριές
   (Αζιλακόδασος). Επίσης οι περιοχές μέσου
   υψομέτρου αποτελούν καταφύγιο του
   ενδημικού και απειλούμενου είδους Zelkova
   Abelicea (Αμπελιτσά). Τα δάση της Δίκτης
   έχουν μειωθεί δραματικά σε σχέση με την
   περίοδο ως την Τουρκοκρατία, οπότε
   υπήρχαν πυκνά δάση με αγριοκάτσικα. Στα
   χρόνια της Κατοχής (1941-44) πολλά δάση
   καταστράφηκαν από τους Γερμανούς,
   επειδή αποτελούσαν προστασία για τους
   αντιστασιακούς αγωνιστές. Οι πλαγιές με
   χαμηλά υψόμετρα είναι κατάφυτες από
   ελιές και χαρουπιές και πεύκα στα
   νοτιοανατολικά. Τα εύφορα οροπέδια και
   οι ορεινές κοιλάδες της Δίκτης παράγουν
   ποικιλία γεωργικών προϊόντων όπως
   πάτάτες, κηπευτικά, αχλάδια, μήλα και
   καρύδια. Επίσης στα ορεινά υπάρχει
   σημαντική παραδοσιακή κτηνοτροφία
   αιγοπροβάτων. Στα βράχια και τους
   γκρεμούς της Δίκτης, ευδοκιμεί το
   κρητικό δίκταμο ή έρωντας το οποίο έχει
   πάρει το όνομά του από τη Δίκτη.

[Επεξεργασία] Το Δίκταιο Άντρο

   Στο οροπέδιο Λασιθίου, κοντά στο χωριό
   Ψυχρό, βρίσκεται το Δικταίο Άντρο, το
   σπήλαιο στο οποίο γενήθηκε ο Δίας,
   σύμφωνα με τη μυθολογία.

[Επεξεργασία] Βιβλιογραφία

     * Εγκυκλοπαίδεια Παιδεία, εκδ.
       Μαλλιάρης - Παιδεία, τ.8, 2007.

   Ανακτήθηκε από
   "http://el.wikipedia.org/wiki/%CE%94%CE%AF%CE%BA%CF%84%CE%B7"
   Κατηγορία: Βουνά της Κρήτης

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Česky
     * Deutsch
     * English
     * Español
     * Français
     * Italiano
     * Nederlands

     * Τελευταία τροποποίηση 20:53, 20 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
