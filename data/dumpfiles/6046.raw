   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Νικόλα Πάσιτς

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Πάσιτς

   Ο Νικόλα Πάσιτς (Σερβικά: Никола Пашић), 1845-1926), ήταν Σέρβος
   πολιτικός, πέντε φορές πρωθυπουργός της Σερβίας και τρεις φορές του
   μετέπειτα Βασιλείου Σέρβων Κροατών και Σλοβένων. Το όνομά του συνδέθηκε με
   τους Βαλκανικούς Πολέμους και τον Α΄ Παγκοσμιο Πόλεμο.

   Ο Νικόλα Πάσιτς γεννήθηκε στη Ζαγιετσάρ της Σερβίας το 1845. Σπούδασε
   αρχικά στο Βελιγράδι μηχανολόγος και στη συνέχεια στο Πολυτεχνείο της
   Ζυρίχης όπου και υποκινούμενος από τον Ρώσο αναρχικό Μιχαήλ Μπακούνιν
   άρχισε να ενδιαφέρεται για τον φιλελευθερισμό της εποχής. Όταν επέστρεψε
   ανέλαβε τη σύνταξη της εφημερίδας "Οσλομποντιένε", όργανο της
   σοσιαλιστικής ομάδας του Σβετοτσάρ Μάρκοβιτς, γενόμενος προπαγανδιστής.
   Θεωρώντας πως ο τότε Βασιλεύς Μίλαν Ομπρένοβιτς της Σερβίας στερούσε τη
   Χώρα από μία εθνική προοπτική ασχολήθηκε ενεργά με την πολιτική. Το 1878
   εκλέχθηκε βουλευτής και αρχηγός της αντιπολίτευσης κατά της απολυταρχίας.
   Όταν εκδηλώθηκε κάποια λαϊκή εξέγερση όπου θεωρήθηκε υποκινούμενη από το
   Ριζοσπαστικό κόμμα, την ίδρυση του οποίου είχε βοηθήσει ο Πάσιτς τον
   ανάγκασε να διαφύγει στη Βουλγαρία. Όταν ο Μίλαν τελικά παραιτήθηκε υπέρ
   του γιου του Αλέξανδρου Ομπρένοβιτς, το 1899, ο Πάσιτς επέστρεψε όπου και
   εκλέχθηκε πρόεδρος του Κοινοβουλίου. Έτσι διετέλεσε για πρώτη φορά
   Πρωθυπουργός στη περίοδο από τον Φεβρουάριο του 1891 μέχρι τον Αύγουστο
   του 1892. Την περίοδο αυτή ως υπουργός Εξωτερικών συνόδεψε τον Βασιλέα
   Αλέξανδρο σε επίσημη επίσκεψη στη Ρωσία δημιουργώντας σταθερούς δεσμούς με
   το τσαρικό καθεστώς.

   Κατά την απόπειρα δολοφονίας του Μίλαν το 1899, του απαγγέλθηκαν ψευδείς
   κατηγορίες περί συμμετοχής του όπου και συλληφθείς καταδικάστηκε σε
   θάνατο. Ο Βασιλεύς όμως Αλέξανδρος τον αμνήστευσε όπου και μετά
   αυτοεξορίστηκε. Μετά όμως από το αιματηρό πραξικόπημα του 1903 όπου η
   δυναστεία των Ομπρένοβιτς ανατράπηκε και στο θρόνο ανήλθε ο Πέτρος Α'
   Καραγιώργεβιτς ο Πάσιτς δικαιωμένος πλέον άρχισε να κυριαρχεί στη πολιτική
   σκηνή. Έτσι από τον Δεκέμβριο του 1904 μέχρι τον Μάιο του 1905 διετέλεσε
   2η φορά Πρωθυπουργός και υπουργός των Εξωτερικών. Τότε κατάφερε και
   αντιμετώπισε με επιτυχία τον δασμολογικό πόλεμο που ασκούσε τότε η
   Αυστροουγγαρία κατά της Σερβίας.
   Τις ίδιες θέσεις ανέλαβε για 3η φορά από τον Μάιο του 1906 μέχρι τον
   Ιούνιο του 1908, και 4η φορά από τον Οκτώβριο του 1909 μέχρι το 1911 όπου
   και αντικαταστάθηκε από τον πολιτικό του αντίπαλο Μιλοβάν Μιλοβάνοβιτς.
   Μετά όμως από τον απροσδόκητο θάνατο του Μιλοβάνοβιτς το 1912 ο Πάσιτς
   ανέλαβε για 5η φορά Πρωθυπουργός και υπουργός Εξωτερικών όπου και υπήρξε η
   μεγάλη πολιτική φυσιογνωμία στους δύο Βαλκανικούς Πολέμους. Στη διάρκεια
   δε του Α' Παγκοσμίου Πολέμου ηγούνταν της εξόριστης κυβέρνησης της
   Σερβίας.

   Mετά τη λήξη του πολέμου, στις 1 Δεκεμβρίου του 1918 δημιουργήθηκε το νέο
   Βασίλειο των Σέρβων Κροατών και Σλοβένων και ο Πάσιτς διορίστηκε
   πρωθυπουργός το 1921 μέχρι που αναγκάσθηκε τελικά σε παραίτηση το 1925
   μετά από τρεις πρωθυπουργίες. Πέθανε το επόμενο έτος, το 1926, στο
   Βελιγράδι.

[Επεξεργασία] Πηγές

     • "Εγκυκλοπαίδεια Πάπυρος Λαρούς Μπριτάννικα" τ.48ος, σ.229-230.

   Ανακτήθηκε από
   "http://el.wikipedia.org/wiki/%CE%9D%CE%B9%CE%BA%CF%8C%CE%BB%CE%B1_%CE%A0%CE%AC%CF%83%CE%B9%CF%84%CF%82"
   Κατηγορίες: Γιουγκοσλάβοι πολιτικοί | Σέρβοι πολιτικοί | Α΄ Βαλκανικός
   Πόλεμος | Β΄ Βαλκανικός Πόλεμος | Α' Παγκόσμιος Πόλεμος | Γεννήσεις το
   1845 | Θάνατοι το 1926

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Česky
     • Dansk
     • Deutsch
     • English
     • Español
     • Français
     • Frysk
     • Hrvatski
     • Italiano
     • Nederlands
     • ‪Norsk (bokmål)‬
     • Polski
     • Русский
     • Srpskohrvatski / Српскохрватски
     • Slovenčina
     • Slovenščina
     • Српски / Srpski
     • Svenska
     • Türkçe

     • Τελευταία τροποποίηση 10:45, 25 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
