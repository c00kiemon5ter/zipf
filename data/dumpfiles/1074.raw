   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Μάλκολμ Γ' της Σκωτίας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Μάλκολμ Γ'
   Μάλκολμ Γ' της Σκωτίας
                     Βασιλιάς της Σκωτίας
   Περίοδος εξουσίας
   1058–1093
            Στέψη           1057;/25 Απριλίου 1058;
                                 Σκόουν, Σκωτία
       Προκάτοχος      Λούλαχ της Σκωτίας
         Διάδοχος        Ντόναλντ Γ' της Σκωτίας
          Σύζυγος         Ίνγκεμποργκ Φίνσντοτιρ,
                                 Μαργαρίτα του Ουέσσεξ
                                 Ντάνκαν Β' της Σκωτίας
                                 Πρίγκιπας Εδουάρδος
                                 Εδμόνδος της Σκωτίας
         Επίγονοι        Έθελρεντ της Σκωτίας
                                 Έντγκαρ της Σκωτίας
                                 Αλέξανδρος Α' της
                                 Σκωτίας
                                 Δαυίδ Α' της Σκωτίας
   Βασιλικός Οίκος Οίκος Ντάνκελντ
          Πατέρας         Ντάνκαν Α' της Σκωτίας
           Μητέρα          Σάθεν
          Γέννηση         Σκωτία
                                 13 Νοεμβρίου 1093
          Θάνατος         Ένικ, Νορθάμπερλαντ,
                                 Αγγλία
   Τοποθεσία Ταφής Τάινμαουθ

   Ο Μάλκολμ Γ’ της Σκωτίας (πέθανε στις 13
   Νοεμβρίου/1093) ήταν βασιλιάς της Σκωτίας
   (1058 – 1093), μεγαλύτερος γιος και διάδοχος
   του βασιλέως Ντάνκαν Α' της Σκωτίας.

   Η βασιλεία του υπήρξε η αρχή της
   Σκωτο–Νορμανδικής εποχής. Τα όρια του
   βασιλείου του Μάλκολμ στην εποχή του δεν
   επεκτείνονταν περισσότερο από αυτά του
   σημερινού βασιλείου της Σκωτίας. Για να
   το πετύχει έκανε μια σειρά από πολέμους
   με την Αγγλία. Εκτός από την κατάκτηση
   του βασιλείου της Νορθούμπρια δεν έκανε
   καμιά σημαντική επέκταση νοτιότερα.

   Αρχικά εθεωρείτο ο γενάρχης της
   Σκωτσέζικης δυναστείας, ενώ αργότερα οι
   θρύλοι προτίμησαν για γενάρχη τον
   νεώτερο γιο του, Δαυίδ. Η δεύτερη σύζυγος
   του ήταν η Μαργαρίτα του Ουέσσεξ, με την
   οποία απέκτησε τα παιδιά του και
   αργότερα αγιοποιήθηκε. Ο πατέρας του
   είχε γίνει βασιλιάς (1034) με τον θάνατο
   του παππού του από τη μητέρα του, Μάλκολμ
   Β', αλλά η βασιλεία του ήταν ανεπιτυχής,
   με αποτέλεσμα την δολοφονία του (1040).

   Ο Ντάνκαν Α’ άφησε δύο ανήλικους γιους:
   τον Μάλκολμ και τον νεώτερο αδελφό του,
   Ντόναλντ. Ο Μάλκολμ στάλθηκε για
   ασφάλεια στην αυλή του βασιλιά της
   Αγγλίας Εδουάρδου του εξομολογητή, όπου
   πέρασε την περίοδο ως την ενηλικίωση
   του. Μετά από μια σειρά σφετεριστών
   βασιλέων που ο Μάλκολμ δολοφόνησε έγινε
   τελικά βασιλιάς στις 25 Απριλίου 1058.

   Πίνακας περιεχομένων

     * 1 Βασιλιάς της Σκωτίας
     * 2 Συμμαχία με τον τελευταίο
       Αγγλοσάξονα εξόριστο βασιλιά
     * 3 Προστριβές με τον βασιλιά της
       Αγγλίας Γουλιέλμο Ρούφο
     * 4 Δολοφονία
     * 5 Κληρονόμοι

[Επεξεργασία] Βασιλιάς της Σκωτίας

   Μία από τις πρώτες πράξεις του σαν
   βασιλιάς (1059) ήταν να επισκεφτεί την
   Αγγλία για να ρυθμίσει τον γάμο του με
   μια Αγγλίδα πριγκίπισσα, την Μαργαρίτα,
   που είχε επιστρέψει μόλις 2 χρόνια πριν
   από την Ουγγαρία. Τελικά ο γάμος δεν
   έγινε: ίσως να οφείλεται σε αυτό η
   επίθεση των Σκωτσέζων στην Νορθούμπρια
   (1061), το πολυσυζητημένο βασίλειο των
   Κουμβρίων. Αναφέρεται ο πρώτος του γάμος
   με την Ίνγκιμποργκ Φίνσντοτιρ, μια από
   τις κόρες του Φιν Άρνεσον, από τον οποίο
   εξασφάλισε την φύλαξη του βόρειου
   τμήματος των συνόρων του από τις
   επιδρομές των Βίκινγκς. Η Ίνγκιμποργκ
   πέθανε πρόωρα, αλλά μαζί της είχε
   αποκτήσει έναν γιο, τον Ντάνκαν Β', που
   θεωρούνταν από κάποιους νόθος, καθώς
   νόμιμα θεωρούνταν τα παιδιά του Μάλκολμ
   με τη Μαργαρίτα.

[Επεξεργασία] Συμμαχία με τον τελευταίο
Αγγλοσάξονα εξόριστο βασιλιά

   Εν τω μεταξύ, η Αγγλία είχε κατακτηθεί
   από τον Νορμανδό δούκα Γουλιέλμο τον
   Κατακτητή (1066) και σε δύο χρόνια ο παλιός
   νόμιμος βασιλιάς Έντγκαρ Έθελινγκ,
   αδελφός της Μαργαρίτας, εξεγέρθηκε
   εναντίον του. Η εξέγερση απέτυχε και ο
   Έντγκαρ με τις αδελφές του κατέφυγαν
   στην Σκωτία στην αυλή του βασιλιά
   Μάλκολμ Γ’. Εκεί ο Μάλκολμ παντρεύτηκε
   σε δεύτερο γάμο του την Μαργαρίτα και
   υποσχέθηκε βοήθεια στον Έντγκαρ να
   ανακτήσει τον θρόνο του. Στην εκστρατεία
   του στην Αγγλία είχε βοήθεια και από τον
   βασιλιά Σβεν Β' της Δανίας, ανιψιό του
   Κανούτου του μεγάλου, έναν άλλον
   διεκδικητή του Αγγλικού θρόνου.

   Οι συνδυασμένες δυνάμεις τους
   επιτέθηκαν στην Αγγλία (1069), κατέλαβαν
   την Υόρκη, αλλά ο Γουλιέλμος βάδισε
   ταχύτατα βόρεια και τους απέκρουσε,
   πλήρωσε τους Δανούς να φύγουν, ενώ ο
   Μάλκολμ με τον Έντγκαρ δραπέτευσαν πίσω
   στην Σκωτία. Αργότερα (1072) ο Μάλκολμ
   έκλεισε ειρήνη με τον Γουλιέλμο με έναν
   από τους όρους την επιστροφή του Έντγκαρ
   στην Αγγλία, όπου έζησε ειρηνικά έως το
   1087, οπότε και πέθανε ο Γουλιέλμος χωρίς
   να κάνει καμιά νέα προσπάθεια ανάκτησης
   του θρόνου.

[Επεξεργασία] Προστριβές με τον βασιλιά της
Αγγλίας Γουλιέλμο Ρούφο

   Όταν έγινε βασιλιάς της Αγγλίας ο
   Γουλιέλμος Ρούφος, ο Μάλκολμ δεν
   ανακατεύτηκε στην διαμάχη με τον
   μεγαλύτερο αδελφό του, Ροβέρτο, αλλά
   όταν ο Ρούφος κατέλαβε τα εδάφη του
   Έντγκαρ (1091) τον ανάγκασε να βρει
   καταφύγιο στην Σκωτία. Ο Μάλκολμ βάδισε
   νότια για να καταλάβει το κάστρο της
   Νιούκαστλ που είχε κτισθεί από τον
   Ροβέρτο Γ' (1080). Ο Γουλιέλμος το θεώρησε
   σαν απειλή και επέστρεψε αμέσως στην
   Αγγλία από την Νορμανδία που βρισκόταν
   σε διαμάχη με τον αδελφό του Ροβέρτο. Ο
   Μάλκολμ οπισθοχώρησε βόρεια και ήταν
   έτοιμος για μάχη με τον βασιλιά της
   Αγγλίας, αλλά ματαιώθηκε λόγω της
   ειρήνης που κλείστηκε με τον Έντγκαρ. Η
   ειρήνη έσπασε (1092) όταν ο Μάλκολμ
   κατάλαβε ότι δεν ελέγχει τα εδάφη της
   Κούμπρια που του είχαν δοθεί σαν δώρο
   (1072) από τον ίδιο τον πατέρα του
   Γουλιέλμου Ρούφου.

   Κάλεσε τον Ρούφο σε συνάντηση να λύσουν
   την διαφορά. Ο βασιλιάς της Αγγλίας
   αρνήθηκε να διαπραγματευθεί απευθείας
   μαζί του, τον παρέπεμψε σε συμβούλιο
   βαρώνων που θα επίλυε την διαφορά. Ο
   Μάλκολμ αρνήθηκε το συμβούλιο και
   εκνευρισμένος επέστρεψε πίσω στην
   Σκωτία.

[Επεξεργασία] Δολοφονία

   Συνάντησε τον μεγαλύτερο γιο του με την
   Μαργαρίτα, αλλά βαδίζοντας βόρεια έπεσε
   στην παγίδα του Ροβέρτου του Μόουμπρι,
   κόμη της Νορθουμπρίας που είχε
   κυριεύσει τα εδάφη του. Στην σύγκρουση
   που είχε μαζί του δολοφονήθηκε με τον
   μεγαλύτερο γιο του από έναν ιπποκόμο
   του. Η σύγκρουση έμεινε γνωστή σαν η μάχη
   του Ένικ (Alnwick Battle).

[Επεξεργασία] Κληρονόμοι

   Με τον γάμο του με την Μαργαρίτα παιδιά
   του ήταν :

     * Εδουάρδος (δολοφονήθηκε το 1093)
     * Εδμόνδος της Σκωτίας
     * Έθελρεντ
     * Έντγκαρ της Σκωτίας
     * Αλέξανδρος Α' της Σκωτίας
     * Δαυίδ Α' της Σκωτίας
     * Έντιθ της Σκωτίας ή Ματθίλδη που
       παντρεύτηκε τον Ερρίκο Α’ της Αγγλίας
     * Μαρία της Σκωτίας που παντρεύτηκε τον
       Ευστάθιο Γ’ της Βουλώνης.

                      Στο άρθρο αυτό έχει
                      ενσωματωθεί κείμενο από το
                      άρθρο Malcolm III of Scotland της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CE%AC%CE%BB%CE%BA%CE%BF%CE%BB%CE%BC_%CE%93%27_%CF%84%CE%B7%CF%82_%CE%A3%CE%BA%CF%89%CF%84%CE%AF%CE%B1%CF%82"
   Κατηγορίες: Βασιλείς της Σκωτίας | Οίκος
   του Ντάνκελντ

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Català
     * Česky
     * Dansk
     * Deutsch
     * English
     * Esperanto
     * Español
     * Suomi
     * Français
     * Gaelg
     * עברית
     * Magyar
     * Italiano
     * 日本語
     * Latina
     * Nederlands
     * ‪Norsk (bokmål)‬
     * Polski
     * Português
     * Русский
     * Simple English
     * Svenska
     * Українська

     * Τελευταία τροποποίηση 14:54, 21 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
