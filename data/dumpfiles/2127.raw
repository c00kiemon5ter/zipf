   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Κόζι Μουροφούσι

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Κόζι Μουροφούσι στο Παγκόσμιο
   Πρωτάθλημα Στίβου της Οζάκα

   O Κόζι Μουροφούσι είναι αθλητής της
   σφυροβολίας και προέρχεται από την
   Ιαπωνία. Γεννήθηκε στις 8 Οκτωβρίου 1974
   στην πόλη Νουμάζου, της επαρχίας
   Σιζουόκα. Προέρχεται από οικογένεια με
   πλούσια παράδοση στο στίβο και
   ιδιαίτερα στις ρίψεις. Ο πατέρας του,
   Σιγκενόμπου Μουροφούσι, ήταν πέντε
   φορές πρωταθλητής Ασίας και δώδεκα
   φορές πρωταθλητής Ιαπωνίας στη
   σφυροβολία. Η μητέρα του, η Ρουμάνα
   Σεραφίνα Μόριτζ, ήταν αθλήτρια του
   ακοντισμού, ενώ η μικρή αδερφή του,
   Γιούκα, είναι κάτοχος του εθνικού ρεκόρ
   στη δισκοβολία και στη σφυροβολία
   γυναικών^[1].

   Άρχισε να ασχολείται με το στίβο σε
   ηλικία 10 ετών. Επέλεξε τη σφυροβολία στο
   Γυμνάσιο, και αργότερα πιο συστηματικά
   στη Γυμναστική Ακαδημία, έχοντας ως
   πρότυπο και πρώτο του δάσκαλο τον πατέρα
   του. Η πρώτη του διάκριση ήρθε το 1994, όταν
   κατέλαβε τη δεύτερη θέση στους
   Πανασιατικούς Αγώνες στη Χιροσίμα. Από
   το 1995 είναι μόνιμος πρωταθλητής στην
   Ιαπωνία έως σήμερα (2007). Τον Απρίλιο του
   1998 πετυχαίνοντας επίδοση 76,65 μέτρων
   κατέρριψε το ρεκόρ Ιαπωνίας που κατείχε
   ο πατέρας του για 14 χρόνια.^[2] Δύο χρόνια
   αργότερα έγινε ο πρώτος σφυροβόλος από
   την Ασία που ξεπέρασε το φράγμα των 80
   μέτρων. Συνολικά έχει βελτιώσει το ρεκόρ
   Ιαπωνίας 18 φορές^[3].

   Η διεθνής αναγνώριση για τον Μουροφούσι
   ήρθε το 2001, όταν κατέκτησε το ασημένιο
   μετάλλιο στο Παγκόσμιο Πρωτάθλημα
   ανοικτού στίβου του στο Έντμοτον του
   Καναδά. Την ίδια θέση κατέλαβε δύο
   χρόνια αργότερα, στο Παγκόσμιο
   Πρωτάθλημα του 2003, στο Παρίσι. Η
   μεγαλύτερη όμως διάκριση στην καριέρα
   του ήρθε όταν αναδείχτηκε χρυσός
   ολυμπιονίκης το 2004 στην Αθήνα, αν και δεν
   πρώτευσε στον αγώνα, μετά την ακύρωση
   του νικητή, Ούγγρου Άντριαν Αννούς, λόγω
   χρήσης απαγορευμένων ουσιών.

   Το ατομικό του ρεκόρ είναι 84,86 μέτρα και
   το πέτυχε στις 29 Ιουνίου 2003 στην Πράγα
   και αποτελεί εκτός από εθνικό και ρεκόρ
   Ασίας. Θεωρείται ένας από τους
   κορυφαίους σύγχρονους σφυροβόλους. Το
   ψηλόλιγνο παρουσιαστικό του δεν
   παραπέμπει σε σφυροβόλο, ωστόσο
   διακρίνεται για την εξαιρετική τεχνική
   του και για τη σταθερότητα του σε βολές
   πάνω από 80 μέτρα.

[Επεξεργασία] Εξωτερικοί σύνδεσμοι

     * Επίσημη ιστοσελίδα του Κόζι
       Μουροφούσι
     * Στατιστικά στοιχεία στο site της IAAF

  [Επεξεργασία] Παραπομπές

    1. ↑ Ρεκόρ γυναικών Ιαπωνική ομοσπονδία
       στίβου
    2. ↑ Hammer throw national record is broken by the son
    3. ↑ Προηγούμενα ρεκόρ που έχει πετύχει
       ο Κόζι Μουροφούσι

   Ανακτήθηκε από
   "http://el.wikipedia.org/wiki/%CE%9A%CF%8C%CE%B6%CE%B9_%CE%9C%CE%BF%CF%85%CF%81%CE%BF%CF%86%CE%BF%CF%8D%CF%83%CE%B9"
   Κατηγορίες: Ιάπωνες αθλητές του στίβου |
   Σφυροβόλοι | Γεννήσεις το 1974

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Česky
     * Dansk
     * Deutsch
     * English
     * Eesti
     * Suomi
     * Français
     * Hrvatski
     * Italiano
     * 日本語
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Slovenčina
     * Svenska
     * 中文

     * Τελευταία τροποποίηση 01:11, 2
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
