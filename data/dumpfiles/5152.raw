   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Μητροπολιτικό προάστιο

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το μητροπολιτικό κέντρο του New Rochelle, στην κομητεία του Westchester
   της Νέας Υόρκης, αναπτύχθηκε ως εύρωστο νοτιοανατολικό προάστιο.

   Μητροπολιτικό προάστιο (αγγλικά: edge city) είναι ένας όρος που
   απευθύνεται στην πρόσφατη συγκέντρωση επιχειρήσεων, εμπορικών κέντρων και
   κέντρων διασκέδασης σε μια περιοχή πέρα από το παραδοσιακό αστικό κέντρο
   και η οποία μέχρι πρότινος κάλυπτε κυρίως οικιστικές ανάγκες ή ήταν
   ημιαγροτική περιοχή. Ο όρος edge city πρωτοχρησιμοποιήθηκε στο μυθιστόρημα
   του Tom Wolfe το 1968 "The Eclectric Kool-Aid Acid Test" και αργότερα στο
   διάσημο βιβλίο του 1991 "Edge City: Life on the New Frontier" από τον Joel
   Garreau, ο οποίος εδραίωσε την παρούσα έννοια ενόσω εργαζόταν ως
   δημοσιογράφοςγια τη Washington Post. Ο Garreau υποστηρίζει ότι το
   μητροπολιτικό προάστιο έχει γίνει η συνήθης μορφή αστικής ανάπτυξης
   παγκοσμίως, αντιπροσωπεύοντας την αστική μορφή ανάπτυξης του 20ου αιώνα,
   σε αντίθεση με εκείνη του αστικού κέντρου του 19ου αιώνα. Άλλοι όροι που
   αναφέρονται σε αυτές τις περιοχές είναι suburban activity megacenters
   (υπερτοπικά κέντρα προαστιακών δραστηριοτήτων) και suburban business
   districts (προάστιες επιχειρηματικές περιοχές).

   Πίνακας περιεχομένων

     • 1 Ορισμός
     • 2 Ιστορικά Στοιχεία
     • 3 Το μέλλον των μητροπολιτικών προαστίων
     • 4 Βιβλιογραφία

[Επεξεργασία] Ορισμός

   [IMG]
   [IMG]
   Canary Wharf, Αγγλία.

   Για τα δεδομένα της Αμερικής, ο Garreau έθεσε τέσσερις κανόνες για το
   χαρακτηρισμό μιας περιοχής ως μητροπολιτικό προάστιο:

     • Πρέπει να έχει έκταση μεγαλύτερη από 465.000 μ^2 που να προορίζεται
       για στέγαση επιχειρηματικών δραστηριοτήτων. Αυτό το μέγεθος μπορεί να
       δεχθεί μεταξύ 20.000 και 50.000 εργαζομένους, όπως και ορισμένα
       παραδοσιακά αστικά κέντρα.
     • Πρέπει να περισσότερα από 56.000 μ^2 γης που να προορίζεται για
       εμπορική χρήση, στο μέγεθος ενός μεσσαίου εμπορικού κέντρου. Αυτό
       εξασφαλίζει ότι η προάστια μητρόπολη αποτελεί και έδρα αναψυχής και
       εμπορίου, πέρα από χώρο εργασίας.
     • Θα πρέπει να χαρακτηρίζεται από περισσότερες δουλειές από
       κρεβατοκάμαρες (βλέπε κοινότητα της κρεβατοκάμαρας και προάστιο).
     • Θα πρέπει να έχει μια ανεπτυγμένη έδρα.
     • Θα πρέπει να μην ήταν εύκολο να αποκαλεσθεί "πόλη" 30 χρόνια
       παλιότερα.

   Τα περισσότερα μητροπολιτικά προάστια αναπτύσσονται δίπλα ή σε κοντινη
   απόσταση από υπάρχοντες ή σχεδιαζόμενους κόμβους αυτοκινητοδρόμων και
   έιναι πολύ πιθανό να αναπτυχθούν κοντά σε μεγάλα αεροδρόμια. Σπάνια
   δέχονται βαρειά βιομηχανία στα όριά τους. Σε ορισμένες περιπτώσεις δεν
   αναγνωρίζονται ως διακριτές διοικητικές οντότητες αλλά διοικούνται ως
   τμήμα μιας ευρύτερης νομαρχίας ή επαρχίας (αυτό το σχήμα συναντάται
   περισσότερο στις ανατολικές επαρχίες απ'ότι στις κεντροδυτικές, τις νότιες
   ή τις δυτικές). Υπάρχουν πολυάριθμα τέτοια κέντρα, σχεδόν 200 στις ΗΠΑ, σε
   σύγκριση με 45 αστικά κέντρα συγκρίσιμου μεγέθους και καταλαμβάνουν μια
   εύλογη έκταση καθώς υπάρχει χρήση του ΙΧ.

   [IMG]
   [IMG]
   Συγκρότημα στην πόλη του Kansas.

   Χωροταξικά, τα προάστια κέντρα συνήθως συνίστανται σε μεσσαίου ύψους
   πύργους (σε ορισμένες περιπτώσεις και ουρανοξύστες), περιβαλλόμενους από
   μεγάλης έκτασης χώρους στάθμευσης και περιποιημένο γρασίδι, σχέδια που
   θυμίζουν τα έργα του Le Corbusier. Αντί για το παραδοσιακό ρυμοτομικό
   πλέγμα, το οδικό τους δίκτυο είναι ιεραρχημένο, αποτελούμενο από
   ελικοειδείς λεωφόρους με λωρίδα πρασίνου (συχνά με έλλειψη πεζοδρομίου),
   καταλήγοντας σε δρόμους ταχείας κυκλοφορίας ή κόμβους αυτοκινητοδρόμων.
   Παρόλ' αυτά, τα μητροπολητικά προάστια παρουσιάζουν παραπλήσια πυκνότητα
   δόμησης με τα μικρά αστικά κέντρα που συναντώνται σε περιοχές όπως το
   Newark και στην Pasadena' όντως, ο Garreau γράφει πως η ανάπτυξη στις edge
   cities αποδεικνύει πως η πυκνή δόμηση επέστρευσε.

[Επεξεργασία] Ιστορικά Στοιχεία

   Το μητροπολιτικό προάστιο, έτσι όπως το περιγράφει ο Garreau, δε νοείται
   χωρίς τη χρήση του ΙΧ. Μέχρι να υιοθετηθεί ευρέως η χρήση των ΙΧ στην
   Αμερική το 1950, μετά από τέσσερις δεκαετίες γρήγορης ή σταθερής
   διείσδυσης, δεν ήταν εφικτό να αναγωνρισθεί αυτή η μορφή αστικού κέντρου.
   Σε αντίθεση με σχεδόν κάθε αμερικανική κεντρική επιχειρηματική ζώνη ή
   μικρότερο αστικό κέντρο όπου οι μετακινήσεις γίνονται κυρίως με τα μέσα
   σταθερής τροχιάς και στο τραμ έχει προβλεφθεί ένα "γραμμωτό" ρυμομικό
   σχέδιο με σχετικά στενές οδούς, στα μητροπολιτικά προάστια υπάρχει μια
   ιεραρχημένη οδική διάταξη γύρω από ένα δίκτυο εχθρικών προς τους πεζούς
   δρόμων ταχείας προσπέλασης.

   [IMG]
   [IMG]
   Το New Center στο Detroit.

   Πιθανώς, το πρώτο μητροπολιτικό προάστιο ήταν το Νέο Κέντρο του Ντιτρόιτ
   που αναπτύχθηκε το 1920. Οικοδομημένο σε απόσταση 5 χιλιομέτρων βόρεια από
   το κέντρο της πόλης (αλλά ακόμη μέσα στα όρια της μητρόπολης όταν
   αναπτύχθηκε), το Νέο Κέντρο αποτέλεσε μια απόπειρα μετακίνησης της έδρας
   του Ντιτρόιτ. Μαζί με το τμήμα Miracle Mile της Wilshire Boulevard στο Λος
   Άντζελες, θεωρούνται από τα πρώτα αστικά κέντρα εντεταμένης χρήσης των ΙΧ,
   αν και οικοδομημένα από τελείως διαφορετική σκοπιά (το Νέο Κέντρο
   προοριζόταν για επιχειρηματικό πάρκο και το Miracle Mile για πάρκο
   λιανικής). To κλασικό παράδειγμα του Garreau για το μητροπολιτικό προάστιο
   είναι ένα κέντρο πληροφοριών και τεχνολογίας, το Tysons Corner στη
   Virginia, δυτικά της Ουάσιγκτον DC. Μετά τη λήξη του 2ου παγκοσμίου
   πολέμου συνίστατο σε γυμνές εκτάσεις σταυροδρομίων, όμως τώρα φιλοξενεί
   περισσότερες επιχειρήσεις και από το κέντρο της Ατλάντα, στην Georgia.

   Τα προσχεδιασμένα μητροπολιτικά κέντρα που αναπτύσσονται γύρω από κόμβους
   αυτοκινητοδρόμων έχουν μια ιστορία σοβαρών κυκλοφοριακών προβλημάτων εάν η
   κατασκευή ενός από τους προγραμματιζόμενους αυτοκινητοδρόμους παγώσει.
   Συγκεκριμένα, στο Century City, μια πρωτοποριακή προάστια πόλη που
   οικοδομήθηκε σε έκταση των παλαιών εγκαταστάσεων της 20th Century Fox στο
   δυτικό Λος Άντζελες, προγραμματιζόταν να κατασκευαστεί με σύνδεση τόσο στο
   μητροπολιτικό σιδηρόδρομο ή σιδηρόδρομο της μιας γραμμής, όσο και στον
   Αυτοκινητόδρομο του Beverly Hills. Καμία από τις δύο συνδέσεις δεν
   επετεύχθη, με αποτέλεσμα να υποφέρει η πόλη από κυκλοφοριακή συμφόρηση
   στους τοπικούς δρόμους που συνέδεαν την περιοχή με τους αυτοκινητοδρόμους
   του San Diego (I-405) και της Santa Monica (I-10), απόστασης έκαστος 3
   χιλιομέτρων. Πρόσφατο κάλεσμα του δημάρχου του Λος Άντζελες Antonio
   Villaraigosa για κατασκευή μιας Wilshire Boulevard και επέκτασης της μωβ
   γραμμής του μετρό οδήγησε πολλούς συγκοινωνιολόγους, κατοίκους και
   γείτονες να πιέσουν για τη νότια διάνοιξη της επέκτασης που θα περνούσε
   από το νότιο άκρο της πόλης.

[Επεξεργασία] Το μέλλον των μητροπολιτικών προαστίων

   Σύμφωνα με εκθέσεις της Fannie Mae και της Lang and Lefurgy (2003), τα
   μητροπολιτικά προάστια τείνουν περισσότερο να μείνουν ως ένα φαινόμενο του
   20ου αιώνα, λόγω των φυσικών τους περιορισμών. Οι κάτοικοι των
   αραιοδομημένων τμημάτων πέριξ του κέντρου τείνουν να αντιτίθενται στις
   περαιτέρω επέκταση (όπως στην περίπτωση του Tyson Corner και της Century
   City), επειδή όμως το εσωτερικό οδικό δίκτυο είναι πλέον περιορισμένο σε
   χωρητικότητα, η αύξηση της πυκνότητας είναι πολύ πιο δύσκολη απ' ότι στο
   ρυμοτομικό σχέδιο του πλέγματος που χαρακτηρίζει τα παραδοσιακά
   επιχειρηματικά κέντρα και τα μικρότερα αστικά κέντρα. Ως αποτέλεσμα, η
   κατασκευή μεσσαίας και μεγάλης πυκνότητας οικοδομών στα μητροπολιτικά
   προάστια μπορεί να χαρακτηρισθεί από δύσκολη έως αδύνατη. Λόγω του
   γεγονότος ότι τα περισσότερα έχουν στηριχθεί στη χρήση των ΙΧ, η μαζική
   συγκοινωνία συχνά δεν μπορεί να τα εξυπηρετήσει και τόσο αποτελεσματικά. Η
   πρόσβαση των πεζών προς και μέσα στην πόλη είναι δύσκολη ή και ανέφικτη,
   ακόμα και αν οι κατοικίες βρίσκονται σε κοντινή απόσταση. Οι συγγραφείς
   καταλήγουν στο ότι η αναγέννηση των μητροπολιτικών κέντρων μπορεί να είναι
   το "μεγάλο σχέδιο αστικής ανανέωσης του 21ου αιώνα". Ένα παράδειγμα αυτού
   φαίνεται στη Γαλλία, όπου, σε αντίθεση με την κατάσταση που επικρατεί στις
   πόλεις των ΗΠΑ, το κέντρο είναι πολύ πιο εύρωστο και πολλά προάστια
   απαρτίζονται από φτωχογειτονιές.

   [IMG]
   [IMG]
   Το Μαρούσι έχει εξελιχθεί σε μητροπολιτική έδρα του βορειοανατολικού
   λεκανοπεδίου της Αττικής, στεγάζοντας αμέτρητες επιχειρήσεις.

   Παρά την εμπειρία από την αμερικανική πρακτική, σε αναπτυσσόμενες πόλεις
   όπως η Κίνα, η Ινδία και τα Αραβικά Εμιράτα, το μητροπολιτικό προάστιο
   ανέρχεται ταχέως ως μια νέα ανακάλυψη, καθώς εκτοξεύεται η υιοθέτηση των
   ΙΧ και τα περίχωρα των πόλεων κατεδαφίζονται προς δόμηση. Τα περίχωρα της
   Bangalore, για παράδειγμα, είναι υπερχειλισμένα πό μεσσαίου ύψους
   γυάλινους επιχειρηματικούς πύργους, τοποθετημένους ανάμεσα σε άφθονους
   κήπους και εκτεταμένα parking όπου πολλές διεθνείς επιχειρήσεις έχουν
   ανοίξει καταστήματα. Το Dubai επίσης αποτελεί ένα τέτοιο χαρακτηριστικό
   παράδειγμα. Ορισμένα εδραιωμένα ή αναπτυσσόμενα μητροπολιτικά προάστια
   στην Ελλάδα αποτελούν το Μαρούσι, η Γλυφάδα και η Παλλήνη στην Αττική και
   η Καλαμαριά στη Θεσσαλονίκη, ενώ το Περιστέρι αποκαλείται "πρωτεύουσα
   εντός της πρωτευούσης", εξυπηρετώντας τις υπερτοπικές ανάγκες της δυτικής
   Αθήνας.

[Επεξεργασία] Βιβλιογραφία

     • Dunphy, Robert T., "Activity Centers" in Transportation Planning
       Handbook, John D. Edwards, editor, Institution of Transportation
       Engineers, 1999, p. 573.

     • Lang, Robert and LeFurgy, Jennifer (2003). "Edgeless Cities: Examining
       the Noncentered Metropolis." Housing Policy Debate 14:3, pp 427-460.

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png edge city της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CE%B7%CF%84%CF%81%CE%BF%CF%80%CE%BF%CE%BB%CE%B9%CF%84%CE%B9%CE%BA%CF%8C_%CF%80%CF%81%CE%BF%CE%AC%CF%83%CF%84%CE%B9%CE%BF"
   Κατηγορία: Πολεοδομία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Français
     • Português

     • Τελευταία τροποποίηση 19:27, 13 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
