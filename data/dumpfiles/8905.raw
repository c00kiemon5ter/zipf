   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Λούντβιχ βαν Μπετόβεν

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Μπετόβεν σε πίνακα του Joseph Karl Stieler (1820).

   Ο Λούντβιχ βαν Μπετόβεν (Ludwig van Beethoven, προφορά στα γερμανικά:
   Λούντβιχ φαν Μπεητχόφεν, Βόννη, 17 Δεκεμβρίου 1770 — Βιέννη, 26 Μαρτίου
   1827) ήταν Γερμανός μουσικός συνθέτης.

   Αποτέλεσε μία από τις κεντρικότερες μορφές της κλασικής μουσικής και
   συγκαταλέγεται σήμερα ανάμεσα στους ευρύτερα αποδεκτούς συνθέτες όλων των
   μουσικών περιόδων και τους πλέον γνωστούς όλων των εποχών. Ο Μπετόβεν αν
   και ανήκει περισσότερο στην κλασική περίοδο, συνδέθηκε με το κίνημα του
   ρομαντισμού που ακολούθησε και τα τελευταία του έργα διακρίνονται από
   έντονα ρομαντικά στοιχεία. Οι συμφωνίες και τα κοντσέρτα για πιάνο που
   συνέθεσε αποτελούν τα πιο δημοφιλή έργα του. Από πολλούς αναγνωρίζεται ως
   μια από τις μουσικές ιδιοφυίες, παράδειγμα και μέτρο σύγκρισης για όλους
   τους μεταγενέστερους συνθέτες.

   Πίνακας περιεχομένων

     • 1 Η ζωή του
     • 2 Μουσικό έργο

          • 2.1 Πρώτη περίοδος
          • 2.2 Δεύτερη περίοδος
          • 2.3 Τρίτη περίοδος

     • 3 Μουσικά κομμάτια
     • 4 Δείτε επίσης
     • 5 Εξωτερικοί σύνδεσμοι

[Επεξεργασία] Η ζωή του

   [IMG]
   [IMG]
   Πορτραίτο του Μπετόβεν σε πίνακα του Waldmüller (1804).

   Ο Μπετόβεν γεννήθηκε στη Βόννη το 1770. Η ακριβής ημερομηνία γέννησης του
   δεν είναι γνωστή, βαφτίστηκε όμως στις 17 Δεκεμβρίου. Καταγόταν από
   μουσική οικογένεια, αν και κανένας από τους προγόνους του δεν διακρίθηκε
   στη σύνθεση. Ο παππούς του ήταν φλαμανδικής καταγωγής και διευθυντής
   χορωδίας στην Αυλή του Πρίγκηπα Εκλέκτορα της Κολωνίας στη Βόννη. Ο
   πατέρας του, Johann van Beethoven, εργάστηκε ως επαγγελματίας τενόρος στην
   ίδια χορωδία ενώ παρέδιδε και μαθήματα πιάνου και τραγουδιού. Παράλληλα
   αποτέλεσε τον πρώτο δάσκαλο μουσικής του Λούντβιχ, ωστόσο η σχέση τους
   ήταν μάλλον κακή, καθώς ο πατέρας του τον καταπίεζε διαρκώς και
   προσπαθούσε να τον εκμεταλλευτεί παρουσιάζοντας τον ως παιδί θαύμα, όπως
   ήταν ο Μότσαρτ. Αργότερα, ο Κρίστιαν Νέεφε (Christian Neefe) ανέλαβε το
   έργο της μουσικής του εκπαίδευσης.

   Σε ηλικία 12 ετών δημοσιεύτηκε η πρώτη του σύνθεση και ο Νέεφε δήλωσε πως
   επρόκειτο για το νέο Μότσαρτ. Ο Μπετόβεν συνέχισε να συνθέτει έργα ενώ
   συγχρόνως άρχισε να εργάζεται ως οργανίστας στην Αυλή. Το 1787 μια ξαφνική
   αρρώστια της μητέρας του, στερεί τη δυνατότητα από τον νεαρό Μπετόβεν να
   μεταβεί στη Βιέννη προκειμένου να κάνει μαθήματα με τον Μότσαρτ. Λίγο
   αργότερα όμως, το 1792, ο Γιόζεφ Χάυντν, κανόνισε να πάει τελικά στη
   Βιέννη για να σπουδάσει μαζί του. Η εκπαίδευση του στο πλευρό του Χάυδν
   διήρκησε συνολικά δύο χρόνια. Επιπλέον σπούδασε αντίστιξη για ένα χρόνο με
   τον Γιόχαν Γκέοργκ Αλμπρεχτσμπέργκερ (Johann Georg Allbrehtsberger) και
   φωνητική σύνθεση με τον Αντόνιο Σαλιέρι (Antonio Salieri). Σταδιακά,
   άρχισε να αναγνωρίζεται η αξία του, αρχικά ως πιανίστα αλλά αργότερα και
   ως συνθέτη. Σε αντίθεση με την πλειοψηφία των συνθετών της εποχής, ο
   Μπετόβεν δεν ανήκε στην Αυλή ούτε εργάστηκε για την εκκλησία, αλλά
   διατήρησε την ανεξαρτησία του ως συνθέτης. Κατόρθωνε να συντηρείται είτε
   με έσοδα από τις δημόσιες συναυλίες του είτε παράγοντας και έργα κατά
   παραγγελία. Την πρώτη δημιουργική του περίοδο κατάφερε να καθιερωθεί στη
   Βιέννη χάρη στην σημαντική υποστήριξη του αριστοκρατικού κύκλου της
   Αυστρίας, της Βοημίας και της Ουγγαρίας.

   Ένα από τα σημαντικότερα και το πιο τραγικό γεγονός της ζωής του Μπετόβεν
   αποτέλεσε η κώφωση του. Άρχισε να χάνει την ακοή του σταδιακά από την
   ηλικία των 26 ετών, το 1796 (κατά άλλους αρχίζει λίγα χρόνια αργότερα)
   και, περίπου το 1820, θεωρείται πως ήταν ολοκληρωτικά κωφός. Το γεγονός
   αυτό προκαλούσε μεγάλη θλίψη στον Μπετόβεν, η οποία αποτυπώνεται και σε
   γράμμα του προς τους αδελφούς του, το 1802, με την παράκληση να διαβαστεί
   μετά το θάνατό του, γνωστό και ως Διαθήκη του Heiligenstadt. Παρά την
   απώλεια της ακοής του, έγραψε μουσική μέχρι το τέλος της ζωής του. Η υγεία
   του Μπετόβεν ήταν γενικά κακή και το 1826 επιδεινώθηκε δραστικά, γεγονός
   που οδήγησε και στο θάνατο του τον επόμενο χρόνο.

   Στην κηδεία του Μπετόβεν που έγινε στις 29 Μαρτίου ο Φραντς Σούμπερτ ήταν
   ένας από τους 36 λαμπαδηφόρους.

[Επεξεργασία] Μουσικό έργο

   [IMG]
   [IMG]
   Η πρώτη σελίδα της Διαθήκης Heiligenstadt του Μπετόβεν.

   Το έργο του Μπετόβεν διακρίνεται κυρίως σε τρεις χρονικές περιόδους. Η
   πρώτη αρχίζει από τις πρώτες δημιουργίες του μέχρι το 1802 που δημιουργεί
   τελικά ένα προσωπικό ύφος. Η δεύτερη περίοδος διαρκεί περίπου μέχρι το
   1816 και ο Μπετόβεν είναι ήδη ένας αναγνωρισμένος συνθέτης. Η τελευταία
   περίοδος διακρίνεται από την παρουσία του ρομαντικού στοιχείου στις
   συνθέσεις του.

  [Επεξεργασία] Πρώτη περίοδος

   Τις πρώτες σονάτες που συνέθεσε, ο Μπετόβεν τις αφιέρωσε στον Χάυντν, που
   αποτέλεσε και τον σημαντικότερο δάσκαλό του. Οι σονάτες αυτές
   χαρακτηρίζονται και από μεγάλες ομοιότητες με αντίστοιχες συνθέσεις του
   Χάυντν. Η σημαντικότερη ίσως από αυτές είναι η "Παθητική" (op. 13). Άλλες
   εμφανείς επιδράσεις είναι ο Μότσαρτ, ο Κλεμέντι (Muzio Clementi) και ο
   Γιαν Ντούσεκ (Jan Dussek). Τον Απρίλιο του 1800 ο Μπετόβεν παρουσίασε την
   1η Συμφωνία και δύο χρόνια αργότερα την 2η Συμφωνία. Η πρώτη ακολουθεί
   περισσότερο τα κλασικά πρότυπα, ενώ η δεύτερη χαρακτηρίζεται από
   περισσότερες καινοτομίες, κυρίως ως προς τη δομή της. Τα πρώτα έργα του
   Μπετόβεν διακρίνονται γενικά από συχνές εναλλαγές στη δυναμική και έντονες
   αντιθέσεις ή εξάρσεις. Στην πρώτη περίοδο ανήκουν επιπλέον τα έξι πρώτα
   κουαρτέτα εγχόρδων (op. 18) και τα δύο πρώτα κοντσέρτα για πιάνο.

  [Επεξεργασία] Δεύτερη περίοδος

   [IMG]
   [IMG]
   Χειρόγραφη παρτιτούρα του Μπετόβεν (Σονάτα op. 109)

   Κατά τη διάρκεια της δεύτερης δημιουργικής περιόδου του, ο Μπετόβεν έχει
   αναγνωριστεί σχεδόν σε ολόκληρη την Ευρώπη ως συνθέτης και πιανίστας.
   Παράλληλα αναπτύσσει ένα περισσότερο προσωπικό ύφος το οποίο
   χαρακτηρίζεται συχνά ως "ηρωικό". Η περίοδος αυτή ξεκινά με την 3η
   Συμφωνία (ή Ηρωική Συμφωνία), η οποία είναι πολύ μεγάλη σε διαστάσεις για
   τα πρότυπα της εποχής και χαρακτηρίζεται από αρκετές παρεκτροπές από την
   κλασική δομή των συμφωνιών. Το δεύτερο μέρος (Πένθιμο Εμβατήριο) έχει
   εμβατηριακό χαρακτήρα και θεωρείται αναφορά στην Γαλλική Επανάσταση.
   Αφιερώθηκε αρχικά στον Ναπολέοντα Βοναπάρτη.

   Την ίδια περίοδο ο Μπετόβεν συνθέτει και την μοναδική του όπερα Fidelio.
   Κεντρικός χαρακτήρας της είναι η Λεονόρα, η οποία μεταμφιεσμένη σε άνδρα
   σώζει τον σύζυγο της από τη φυλακή. Η όπερα παραπέμπει επίσης στην Γαλλική
   Επανάσταση, με την Λεονόρα να ενσαρκώνει τα ιδανικά της. Η πρώτη παράσταση
   της όπερας δόθηκε το 1805 αλλά ακολούθησαν άλλες δύο εκδοχές της, το 1806
   και το 1814.

   Την περίοδο 1806 - 1808, ο Μπετόβεν ολοκλήρωσε την 4η, την 5η και την 6η
   Συμφωνία (ή Ποιμενική), ενώ το 1812 γράφτηκε η 7η και η 8η Συμφωνία. Στην
   δεύτερη περίοδο του Μπετόβεν ανήκουν ακόμα τα τρία τελευταία κοντσέρτα για
   πιάνο, το μοναδικό κοντσέρτο για βιολί, πέντε κουαρτέτα εγχόρδων (7-11)
   και έξι επιπλέον σονάτες για πιάνο στις οποίες περιλαμβάνεται η σονάτα
   Waldstein και η Appasionata.

  [Επεξεργασία] Τρίτη περίοδος

   Το 1816, το προχωρημένο στάδιο απώλειας ακοής του Μπετόβεν, αναγκάζει τον
   συνθέτη να αποσυρθεί σε μεγάλο βαθμό από πολλές κοινωνικές εκδηλώσεις. Οι
   συνθέσεις αυτής της περιόδου είναι μεγαλοπρεπείς, με μεγαλύτερο πνευματικό
   βάθος, ενώ η δομή τους θεωρείται γενικά πιο αφηρημένη και ασαφής. Στα
   τελευταία έργα του, ο Μπετόβεν χρησιμοποίησε επίσης πολύ συχνά το στοιχείο
   των παραλλαγών. Οι παραλλαγές Diabelli θεωρούνται από τα σημαντικότερα
   έργα αυτού του είδους και αποτέλεσαν σημείο αναφοράς για αρκετά έργα της
   ρομαντικής περιόδου. Η τρίτη δημιουργική περίοδος χαρακτηρίζεται από την
   ολοκλήρωση της 9ης Συμφωνίας, η οποία παρουσιάστηκε δημόσια τον Μάιο του
   1824. Αναφέρεται πως ο Μπετόβεν, που φαινομενικά διηύθυνε το έργο, δεν
   ήταν σε θέση να ακούσει τα χειροκροτήματα του πλήθους και χρειάστηκε να
   τον στρέψει προς το κοινό για υπόκλιση μία από τις σολίστ. Στην ένατη
   συμφωνία υπάρχει ένα στοιχείο καινοτομίας που είναι η χρήση χορωδίας και
   τεσσάρων μονωδών στην μελοποίηση του ποιήματος Ωδή στη Χαρά του Σίλερ
   (Shiller). Θεωρείται ως σήμερα ένα από τα αριστουργήματα στην ιστορία της
   μουσικής αν και, σε ορισμένα σημεία, ο συνθέτης έχει (πιθανόν λόγω της
   κώφωσής του) γράψει για ορισμένα όργανα (όπως το κόρνο) νότες που δεν τις
   διαθέτουν. Άλλα έργα που ανήκουν στην τελευταία περίοδο δημιουργίας του
   Μπετόβεν είναι τα τελευταία έξι κουαρτέτα εγχόρδων, οι τελευταίες έξι
   σονάτες για πιάνο καθώς και η Missa Solemnis (Επίσημη Λειτουργία), έργο
   θρησκευτικής αντιστικτικής μουσικής.

[Επεξεργασία] Μουσικά κομμάτια

             • Ωδή στη Χαρά
               Αναπαραγωγή ήχου
               (πληροφορίες)
             • 5η Συμφωνία - Μέρος 1ο: Allegro con brio
               Αναπαραγωγή ήχου
               (πληροφορίες)
             • 5η Συμφωνία Μέρος 2ο: Andante con motto
               Αναπαραγωγή ήχου
               (πληροφορίες)
   (audio)   • 5η Συμφωνία Μέρος 3ο: Allegro
               Αναπαραγωγή ήχου
               (πληροφορίες)
             • 5η Συμφωνία Μέρος 4ο: Allegro
               Αναπαραγωγή ήχου
               (πληροφορίες)

           (Πιθανόν να χρειαστείτε ειδικό λογισμικό για να ακούσετε τα
           παραπάνω μουσικά αρχεία)


[Επεξεργασία] Δείτε επίσης

     • Κατάλογος των συνθετών κλασσικής μουσικής

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Λούντβιχ βαν Μπετόβεν
   Wikiquote logo
   Στα Βικιφθέγματα υπάρχει υλικό σχετικό με το άρθρο:
   Λούντβιχ βαν Μπετόβεν
   Wikisource logo
   Στη Βικιθήκη υπάρχει υλικό που έχει σχέση με το θέμα:
   Ludwig van Beethoven

     • All About Beethoven
     • Ludwig van Beethoven: A Musical Titan, άρθρο (αγγλικά)
     • Οι Σονάτες για Πιάνο (midi)
     • Διαθήκη Heiligenstadt (αγγλικά)
     • Piano Society.com - Beethoven, σύντομη βιογραφία και ηχογραφήσεις
     • Beethoven Website, περιέχει τη βιογραφία, το έργο, χρονολογίο και
       φωτογραφίες του Μπετόβεν.
     • CBC News:, πρόσφατη ανάλυση για τον προσδιορισμό των αιτίων θανάτου
       του Μπετόβεν]
     • Piano Sonatas n. 22, 27 MP3 Creative Commons Recording

   π • σ • ε
                                  Ρομαντισμός
   18ος αιώνας - 19ος αιώνας
                         Μπετόβεν  · Παγκανίνι  · Σούμπερτ  · Μπερλιόζ  ·
   Ρομαντική μουσική     Μέντελσον  · Σοπέν  · Σούμαν  · Λιστ  · Βάγκνερ  ·
                         Βέρντι  · Μπραμς  · Τσαϊκόφσκι  · Η Ομάδα των Πέντε
                          · Ντβόρζακ  · Γκριγκ
                         Μπλέηκ  · Μπερνς  · Μπάυρον  · Κόλριτζ  · Γκαίτε  ·
   Ρομαντική λογοτεχνία  Ουγκώ  · Κητς  · Λαμαρτίνος  · Λεοπάρντι  ·
                         Λέρμοντοφ  · Μιτσκίεβιτς  · Νερβάλ  · Νοβάλις  ·
                         Πούσκιν  · Σέλλεϋ  · Σλοβάτσκι  · Γουόρντσγουορθ
                         Μπρούλοφ  · Κόνσταμπλ  · Κορό  · Ντελακρουά  ·
   Εικαστικές τέχνες και Φρίντριχ  · Ζερικώ  · Νεογοτθική Αρχιτεκτονική  ·
   αρχιτεκτονική         Γκόγια  · Σχολή του Hudson River  · Λετζ  · Κίνηση
                         των Ναζαρηνών  · Πάλμερ  · Τέρνερ
   Ρομαντική διανόηση    Βοημιανισμός  · Ρομαντικός εθνικισμός
   << Διαφωτισμός
                                                          Βικτωριανή τέχνη >>

               Στοιχεία προσώπου
   ΟΝΟΜΑ               Μπετόβεν Λούντβιχ βαν
   ΑΛΛΑ ΟΝΟΜΑΤΑ        Ludwig van Beethoven
   ΜΙΚΡΗ ΠΕΡΙΓΡΑΦΗ     Γερμανός συνθέτης
   ΗΜΕΡΟΜΗΝΙΑ ΓΕΝΝΗΣΗΣ 17 Δεκεμβρίου
   ΕΤΟΣ ΓΕΝΝΗΣΗΣ       1770
   ΤΟΠΟΣ ΓΕΝΝΗΣΗΣ      Βόννη, Γερμανία
   ΗΜΕΡΟΜΗΝΙΑ ΘΑΝΑΤΟΥ  26 Μαρτίου
   ΕΤΟΣ ΘΑΝΑΤΟΥ        1827
   ΤΟΠΟΣ ΘΑΝΑΤΟΥ       Βιέννη, Αυστρία

   Ανακτήθηκε από
   "http://el.wikipedia.org/wiki/%CE%9B%CE%BF%CF%8D%CE%BD%CF%84%CE%B2%CE%B9%CF%87_%CE%B2%CE%B1%CE%BD_%CE%9C%CF%80%CE%B5%CF%84%CF%8C%CE%B2%CE%B5%CE%BD"
   Κατηγορίες: Θάνατοι το 1827 | Συνθέτες κλασικής μουσικής | Γερμανοί
   συνθέτες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Аҧсуа
     • Afrikaans
     • Alemannisch
     • Aragonés
     • Ænglisc
     • العربية
     • مصرى
     • Asturianu
     • Aymar aru
     • Azərbaycanca
     • Башҡорт
     • Boarisch
     • Žemaitėška
     • Bikol Central
     • Беларуская
     • Беларуская (тарашкевіца)
     • Български
     • বাংলা
     • Brezhoneg
     • Bosanski
     • Català
     • Cebuano
     • Chamoru
     • Soranî / کوردی
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • Estremeñu
     • فارسی
     • Suomi
     • Võro
     • Français
     • Furlan
     • Frysk
     • Gaeilge
     • 贛語
     • Gàidhlig
     • Galego
     • Gaelg
     • Hak-kâ-fa
     • Hawai`i
     • עברית
     • Fiji Hindi
     • Hrvatski
     • Magyar
     • Հայերեն
     • Interlingua
     • Bahasa Indonesia
     • Interlingue
     • Ilokano
     • Ido
     • Íslenska
     • Italiano
     • 日本語
     • Lojban
     • Basa Jawa
     • ქართული
     • Қазақша
     • ಕನ್ನಡ
     • 한국어
     • Къарачай-Малкъар
     • Kurdî
     • Latina
     • Lëtzebuergesch
     • Limburgs
     • Líguru
     • Lietuvių
     • Latviešu
     • Македонски
     • മലയാളം
     • Монгол
     • मराठी
     • Bahasa Melayu
     • Malti
     • Mirandés
     • မြန်မာဘာသာ
     • Nāhuatl
     • Plattdüütsch
     • Nedersaksisch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Pangasinan
     • Kapampangan
     • Polski
     • Piemontèis
     • پنجابی
     • Português
     • Runa Simi
     • Română
     • Русский
     • Sardu
     • Sicilianu
     • Scots
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Basa Sunda
     • Svenska
     • Kiswahili
     • தமிழ்
     • ไทย
     • Tagalog
     • Türkçe
     • Татарча/Tatarça
     • ئۇيغۇرچە / Uyghurche‎
     • Українська
     • اردو
     • O'zbek
     • Tiếng Việt
     • Volapük
     • Winaray
     • Хальмг
     • ייִדיש
     • Yorùbá
     • Vahcuengh
     • 中文
     • 文言
     • Bân-lâm-gú
     • 粵語

     • Τελευταία τροποποίηση 13:00, 10 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
