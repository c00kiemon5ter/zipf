   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Νίκος Αναστασιάδης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       07/09/2010.

   Ο Νίκος Αναστασιάδης γεννήθηκε στο Πέρα
   Πεδί της επαρχίας Λεμεσού στις 27
   Σεπτεμβρίου 1946. Είναι έγγαμος με την
   Άντρη Μουστακούδη και έχει δύο κόρες.
   Είναι πρόεδρος του Δημοκρατικού
   Συναγερμού (ΔΗ.ΣΥ.), του κόμματος της
   αξιωματικής αντιπολίτευσης στην Κύπρο.

   Πίνακας περιεχομένων

     * 1 Κοινοβουλευτικές δραστηριότητες
     * 2 Πολιτικές και κοινωνικές
       δραστηριότητες
     * 3 Σπουδές, διακρίσεις και συγγραφικό
       έργο
     * 4 Πηγές

[Επεξεργασία] Κοινοβουλευτικές
δραστηριότητες

   Εξελέγη βουλευτής Λεμεσού με το ΔΗ.ΣΥ.
   στις εκλογές της 24ης Μαΐου 1981 και
   επανεξελέγη στις εκλογές της 8ης
   Δεκεμβρίου 1985, της 19ης Μαΐου 1991, της 26ης
   Μαΐου 1996, της 27ης Μαΐου 2001 και της 21ης
   Μαΐου 2006. Υπήρξε αναπληρωτής
   κοινοβουλευτικός εκπρόσωπος του ΔΗ.ΣΥ.
   από το 1991 έως το 1993 και κοινοβουλευτικός
   εκπρόσωπος του κόμματος από το 1993 έως το
   1997.

   Διετέλεσε Αναπληρωτής Πρόεδρος της
   Βουλής από το 1996 έως το 2001. Υπήρξε μέλος
   της Επιτροπής Επιλογής και πρόεδρος της
   Κοινοβουλευτικής Επιτροπής Εξωτερικών.
   Διετέλεσε επίσης αρχηγός της
   αντιπροσωπίας της Βουλής στη
   Διακοινοβουλευτική Ένωση από το 1991 έως
   το 2006 και αντιπρόεδρος της Εκτελεστικής
   Επιτροπής της Κυπριακής Ομάδας στον
   ίδιο οργανισμό, καθώς και μέλος και
   πρόεδρος της Επιτροπής της
   Διακοινοβουλευτικής Ένωσης για τα
   Ανθρώπινα Δικαιώματα των Βουλευτών από
   τον Οκτώβριο του 1990 έως το Σεπτέμβριο
   του1996. Διετέλεσε επίσης πρώτος
   αντιπρόεδρος της αντιπροσωπίας της
   Βουλής στη Μικτή Κοινοβουλευτική
   Επιτροπή Ευρωπαϊκής Ένωσης-Κύπρου.

   Σήμερα είναι μέλος της Επιτροπής
   Επιλογής. Είναι επίσης αρχηγός της
   αντιπροσωπίας της Βουλής στη
   Διακοινοβουλευτική Ένωση, της
   αντιπροσωπίας της Βουλής στην Ασιατική
   Κοινοβουλευτική Συνέλευση (μετονομασία
   του Συνδέσμου Ασιατικών Κοινοβουλίων
   για την Ειρήνη) της αντιπροσωπίας της
   Βουλής στην Κοινοβουλευτική Συνέλευση
   της Μεσογείου και της αντιπροσωπίας της
   Βουλής στην Ευρωμεσογειακή
   Κοινοβουλευτική Συνέλευση.

[Επεξεργασία] Πολιτικές και κοινωνικές
δραστηριότητες

   Ως φοιτητής στην Ελλάδα αναμίχθηκε
   ενεργά στο συνδικαλιστικό κίνημα και
   υπήρξε ιδρυτικό μέλος της Νεολαίας της
   Ένωσης Κέντρου επί προεδρίας Γεωργίου
   Παπανδρέου. Υπήρξε επίσης μέλος του
   διοικητικού συμβουλίου του φοιτητικού
   συλλόγου “Θέμις” της Νομικής Σχολής
   Αθηνών.

   Διετέλεσε πρόεδρος της Λέσχης Λάιονς
   Λεμεσού (1980-1981), μέλος της δικαστικής
   επιτροπής της Ποδοσφαιρικής Αθλητικής
   Αγροτικής Ομοσπονδίας Κύπρου (Π.Α.Α.Ο.Κ.),
   καθώς και γενικός γραμματέας της
   ομοσπονδίας. Υπήρξε ιδρυτικό μέλος του
   ΔΗ.ΣΥ. και της Νεολαίας του ΔH.ΣY.
   (ΝΕ.ΔΗ.ΣΥ.). Από το 1976 έως το 1985 διετέλεσε
   επαρχιακός γραμματέας της ΝΕ.ΔΗ.ΣΥ.
   Λεμεσού, το 1985 εξελέγη αντιπρόεδρος και
   το 1987 πρόεδρος της ΝΕ.ΔΗ.ΣΥ. Το 1990 εξελέγη
   πρώτος αντιπρόεδρος του ΔΗ.ΣΥ., το 1995
   αναπληρωτής πρόεδρος και στις 8 Ιουνίου
   1997 πρόεδρος του κόμματος. Επανεξελέγη
   στις 20 Ιουνίου 1999 , στις 25 Μαΐου 2003 και
   στις 17 Μαρτίου 2007.

   Συμμετέχει στα ανώτατα συλλογικά όργανα
   του Ευρωπαϊκού Λαϊκού Κόμματος, της
   Ευρωπαϊκής Δημοκρατικής Ένωσης και της
   Διεθνούς Δημοκρατικής Ένωσης. Είναι
   μέλος του Εθνικού Συμβουλίου από το 1995.

[Επεξεργασία] Σπουδές, διακρίσεις και
συγγραφικό έργο

   Σπούδασε Νομικά στο Εθνικό και
   Καποδιστριακό Πανεπιστήμιο Αθηνών και
   μεταπτυχιακές σπουδές στο ναυτικό
   δίκαιο στο University College του Πανεπιστημίου
   του Λονδίνου.

   Έχει δημοσιεύσει άρθρα κοινωνικού και
   πολιτικού περιεχομένου στον ημερήσιο
   τύπο.

   Έχει τιμηθεί με μετάλλια από τις
   κυβερνήσεις της Λαϊκής Δημοκρατίας της
   Κίνας, της Ομοσπονδιακής Δημοκρατίας
   της Γιουγκοσλαβίας, της Σλοβενίας, από
   το Γαλλικό Κοινοβούλιο, καθώς και από
   δήμους, πανεπιστήμια και οργανώσεις
   στην Κύπρο και στο εξωτερικό.

[Επεξεργασία] Πηγές

     * http://www.parliament.cy/parliamentgr/003_02_biography/anastasiadis.htm

                       Στοιχεία προσώπου
   ΟΝΟΜΑ                    Αναστασιάδης Νίκος
   ΑΛΛΑ ΟΝΟΜΑΤΑ
                                 Κύπριος πολιτικός,
   ΜΙΚΡΗ ΠΕΡΙΓΡΑΦΗ πρόεδρος του κόμματος
                                 Δημοκρατικός
                                 Συναγερμός
   ΗΜΕΡΟΜΗΝΙΑ          27 Σεπτεμβρίου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1946
   ΤΟΠΟΣ ΓΕΝΝΗΣΗΣ   Πέρα Πεδί, Λεμεσός
   ΗΜΕΡΟΜΗΝΙΑ
   ΘΑΝΑΤΟΥ
   ΕΤΟΣ ΘΑΝΑΤΟΥ
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%9D%CE%AF%CE%BA%CE%BF%CF%82_%CE%91%CE%BD%CE%B1%CF%83%CF%84%CE%B1%CF%83%CE%B9%CE%AC%CE%B4%CE%B7%CF%82"
   Κατηγορία: Γεννήσεις το 1946
   Κρυμμένες κατηγορίες: Άρθρα που
   χρειάζονται παραπομπές από 09/2010 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Polski

     * Τελευταία τροποποίηση 19:10, 24 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
