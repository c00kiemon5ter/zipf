   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Μιχαήλ Σούτσος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Μιχαήλ Σούτσος, πίνακας του Λουί Ντυπρέ

   Ο Μιχαήλ Σούτσος ή Βόδας (1784-1864) ήταν μέγας διερμηνέας της Υψηλής
   Πύλης & ηγεμόνας της Μολδαβίας.

[Επεξεργασία] Βιογραφία

   Γεννήθηκε στο Βουκουρέστι (κατά άλλους στην Κωνσταντινούπολη) το 1784 (ή
   1778). Γονείς του ήταν ο Γρηγόριος Σούτσος και η Σεβαστή, της γνωστής
   οικογένειας των Τεδέσκων. Μεγάλωσε στην αυλή του παππού του Μιχαήλ
   Σούτσου, ηγεμόνα της Βλαχίας και γόνου αρχοντικής Φαναριώτικης
   οικογένειας, της οποίας πολλά μέλη διακρίθηκαν στην Οθωμανική
   Αυτοκρατορία.

   Αρχικά διετέλεσε γραμματέας του ηγεμόνα της Μολδαβίας Αλέξανδρου Σούτσου
   και στη συνέχεια διορίστηκε μέγας διερμηνέας της Υψηλής Πύλης. Το 1819
   τοποθετήθηκε απο τον Σουλτάνο ηγεμόνας της Μολδαβίας, θέση στην οποία
   παρέμεινε μέχρι το 1821. Με την εισβολή του Αλέξανδρου Υψηλάντη στη
   Μολδαβία, ο Μιχαήλ Σούτσος-Βόδας, ο οποίος είχε μυηθεί από το 1820 στη
   Φιλική Εταιρεία, έθεσε τη φρουρά στις διαταγές του Υψηλάντη, αφού πρώτα
   έκαψε τα ηγεμονικά σύμβολα. Μετά την αποτυχία του κινήματος αναγκάστηκε να
   καταφύγει στη Ρωσία και στη συνέχεια προσπάθησε να διαφύγει στην Ελβετία
   μέσω της Αυστρίας, όπου όμως συνελήφθη και φυλακίστηκε για 3 χρόνια.

   Μετά την αποφυλάκιση του εγκαταστάθηκε στην Ελβετία, όπου γνωρίστηκε με
   τον Ελβετό Φιλέλληνα Εϋνάρδο με τον οποίο συνεργάστηκε για την συγκέντρωση
   και διάθεση χρημάτων υπέρ του αγώνα της ανεξαρτησίας. Επί Καποδίστρια
   διορίστηκε αντιπρόσωπος της Ελλάδας στη Γαλλία και στη συνέχεια πρεσβευτής
   της Ελλάδας στο Παρίσι, στην Πετρούπολη και στο Λονδίνο. Το 1839 χρημάτισε
   μέλος του συμβουλίου της Επικρατείας ενώ έλαβε μέρος και στην επανάσταση
   της 3ης Σεπτεμβρίου, οπότε και αποσύρθηκε από την ενεργό πολιτική δράση.

   Ο Μιχαήλ Σούτσος-Βόδας βοήθησε σημαντικά τον υπόδουλο ελληνισμό. Αρχικά ως
   μέγας διερμηνέας της Υψηλής Πύλης όπου κατάφερε να εξασφαλίσει τα
   δικαιώματα του Ορθόδοξου Πατριαρχείου στους Αγίους Τόπους και έπειτα ως
   μέλος της Φιλικής Εταιρείας, στην οποία διέθεσε τεράστια χρηματικά ποσά.
   Επί ηγεμονίας του αναβαθμίστηκε το εκπαιδευτικό σύστημα της Μολδαβίας ενώ
   με δικές του προσπάθειες, όταν ήταν αντιπρόσωπος της Ελλάδας στη Γαλλία,
   κατάφερε να πείσει την γαλλική κυβέρνηση να στείλει στρατεύματα υπέρ της
   Ελλάδας.

   Απεβίωσε στις 12 Ιουνίου του 1864 στην Αθήνα και ήταν παντρεμένος με την
   Λωξάνδρα Καρατζά, κόρη του ηγεμόνα της Βλαχίας, Ιωάννη Καρατζά. Γιος τους
   ήταν ο Γρηγόριος Σούτσος, διάσημος ζωγράφος της εποχής και ο Ιωάννης Μ.
   Σούτσος.

[Επεξεργασία] Βιβλιογραφία

   Commons logo
   Τα Κοινά έχουν πολυμέσα σχετικά με το θέμα
   Μιχαήλ Σούτσος

     • Αγαπητός Σ. Αγαπητός (1877). Οι Ένδοξοι Έλληνες του 1821, ή Οι
       Πρωταγωνισταί της Ελλάδος σελ. 150-156. Τυπογραφείον Α. Σ. Αγαπητού,
       Εν Πάτραις (ανακτήθηκε 13 Αυγούστου 2009 )

           Στοιχεία προσώπου
   ΟΝΟΜΑ               Μιχαήλ Σούτσος
   ΑΛΛΑ ΟΝΟΜΑΤΑ        Βόδας
   ΜΙΚΡΗ ΠΕΡΙΓΡΑΦΗ
   ΗΜΕΡΟΜΗΝΙΑ ΓΕΝΝΗΣΗΣ
   ΕΤΟΣ ΓΕΝΝΗΣΗΣ       1784
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ ΘΑΝΑΤΟΥ
   ΕΤΟΣ ΘΑΝΑΤΟΥ        1864
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%9C%CE%B9%CF%87%CE%B1%CE%AE%CE%BB_%CE%A3%CE%BF%CF%8D%CF%84%CF%83%CE%BF%CF%82"
   Κατηγορίες: Θάνατοι το 1864 | Φαναριώτες | Διερμηνείς της Υψηλής Πύλης |
   Ηγεμόνες της Μολδαβίας | Γεννήσεις το 1784 | Οικογένεια Σούτσου | Έλληνες
   υπουργοί Δικαιοσύνης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Suomi
     • Français
     • Polski
     • Română

     • Τελευταία τροποποίηση 21:38, 29 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
