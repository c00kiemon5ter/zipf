   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Τρίκαστρο Πρέβεζας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 39°16′59″N 20°40′5″E﻿ /
   ﻿39.28306, 20.66806

                 Τρίκαστρο
   Νομός                    Πρέβεζας
   Δήμος                    Λούρου
   Πληθυσμός            22 (2001)
   Υψόμετρο              480 m
   Παλαιά ονομασία (Α)γόρανα

   Το χωριό Τρίκαστρο βρίσκεται στο νομό
   Πρέβεζας και η παλιά ονομασία του είναι
   Αγόρανα ή Γόρανα. Αποτελεί ομώνυμο
   Δημοτικό διαμέρισμα του Δήμου Λούρου,
   βορειοδυτικά της Βρυσούλας και είναι
   σχεδόν ακατοίκητο. Σύμφωνα με την
   απογραφή πληθυσμού του 2001 αριθμούσε
   τότε μόλις 22 κατοίκους. Η ονομασία
   «Γόρανα» κατά την προφορική παράδοση
   αποδίδεται στo γεγονός ότι κατά τους 2-3
   προηγηθέντες αιώνες, το χωριό αυτό
   αποτελούσε την Αγορά για τα υπόλοιπα
   διπλανά χωριά (ζώα, κτηνοτροφικά
   προϊόντα, κλπ). Η κοινότητα αυτή μαζί με
   άλλες δύο (Παλαιορόφορο και Πολύβρυσο)
   συνενώθηκαν το έτος 1970 και μεταφέρθηκαν
   σε νέα έδρα που ονομάσθηκε Ωρωπός. Δεν
   πρέπει να γίνεται σύγχυση μεταξύ του
   Τρίκαστρου του Δήμου Λούρου (Αρχαία
   Ακρόπολη Τρίκαστρο), με το Καστρί του
   Δήμου Φαναρίου (Αρχαία Ακρόπολη
   Πανδοσία), ούτε με το Καστρί Δήμου
   Ανωγείου (Αρχαία Ακρόπολη Όρραον) αλλά
   ούτε και με το Τρίκορφο Αγιάς Πάργας
   (κάστρο Αλή Πασά). Ο Νομός Πρέβεζας
   διαθέτει οκτώ (8) αρχαίες πόλεις εκ των
   οποίων οι επτά (7) είναι ακροπόλεις (Citadels),
   δηλαδή πόλεις οχυρωμένες με πολυγωνικά
   τείχη σε ύψωμα και μόνο η Νικόπολη είναι
   πεδινή, αλλά και επίσης οχυρωμένη.

[Επεξεργασία] Ακρόπολη

   Στο ύψωμα του χωριού Τρίκαστρο Δήμου
   Λούρου (ύψος 700m) βρίσκεται μια
   εντυπωσιακή αρχαία ακρόπολη, η Ακρόπολη
   Τρίκαστρο, με πολυγωνικά κυκλώπεια
   τείχη, άγνωστης χρονολογίας ίδρυσης,
   αλλά πιθανότατα της Ελληνιστικής ή
   προγενέστερης περιόδου. Ακριβώς στην
   κορυφή του υψώματος είναι χτισμένος ο
   Ναός του Προφήτη Ηλία εποχής κτίσης 1813.
   Νότια του Τρίκαστρου απλώνονται οι
   λόφοι και η πεδιάδα της Βρυσούλας και
   της Κάτω Σκαφιδωτής, ενώ βόρεια και
   βορειοδυτικά του υψώματος Τρίκαστρου
   βρίσκεται η απότομη Χαράδρα του
   Αχέροντα, η διασημότερη πιθανώς μετά το
   Φαράγγι της Σαμαριάς στην Κρήτη. Τα
   μέχρι σήμερα δεδομένα συνηγορούν υπέρ
   της άποψης ότι η Ακρόπολη Τρίκαστρο
   αποτελεί την ορεινή έδρα του βασιλέα των
   Μολοσσών Πύρρου (312 - 272 π.Χ.), ενώ η
   διοικητική έδρα ήταν αρχικά η Πασσαρών
   Ιωαννίνων, και μετέπειτα η Αμβρακία
   (Άρτα). Η πόλη Βερενίκη (λόφοι
   Μιχαλιτσίου), χτισμένη από τον Πύρρο
   προς τιμήν της πεθεράς του Βερενίκης
   συζύγου του Πτολεμαίου βασιλέως της
   Αιγύπτου, ήταν το επίνειο, η πόλη πλησίον
   των λιμένων των θαλάσσιων
   δραστηριοτήτων του βασιλείου (Πρέβεζα).

[Επεξεργασία] Επίσκεψη

   Στo χωριό Τρίκαστρο μπορεί να φτάσει
   κανείς οδικώς με τους εξής τρόπους. Από
   τα Ιωάννινα, νότια, ακολουθώντας το
   δρόμο που περνά από τα χωριά Δερβίζιανα
   και Σεριζιανά (ή Σερζιανά). Από την
   Πρέβεζα, με βορειοανατολική κατεύθυνση,
   περνώντας από το Δήμο Λούρου, και μετά
   δυτικά προς το χωριό Βρυσούλα. Από την
   Άρτα στη γέφυρα Καλογήρου, στο Λούρο και
   από εκεί Βρυσούλα και Τρίκαστρο.

[Επεξεργασία] Δικτυακοί τόποι

     * Σειρά φωτογραφιών του Χαράλαμπου
       Γκούβα, από την Αρχαία Ακρόπολη
       Τρίκαστρο στο Μουσείο Τεχνών
       Επιστημών Πρέβεζας, Χαράλαμπος
       Γκούβας.

   Ανακτήθηκε από
   "http://el.wikipedia.org/wiki/%CE%A4%CF%81%CE%AF%CE%BA%CE%B1%CF%83%CF%84%CF%81%CE%BF_%CE%A0%CF%81%CE%AD%CE%B2%CE%B5%CE%B6%CE%B1%CF%82"
   Κατηγορίες: Χωριά του νομού Πρέβεζας |
   Αρχαιολογικοί τόποι στην Ελλάδα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 18:53, 26
       Σεπτεμβρίου 2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
