   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Εθνικότητα πλοίου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Κάθε πλοίο υποχρεούται να έχει ορισμένη
   εθνικότητα (nationality). Το εξωτερικό
   γνώρισμα της εθνικότητας κάθε πλοίου
   είναι η σημαία του κράτους την οποία και
   φέρει και που ανήκει ο λιμένας
   νηολόγησης αυτού. Η νομοθεσία του κάθε
   κράτους καθορίζει τις προϋποθέσεις
   εκείνες με τις οποίες μπορεί ένα πλοίο
   να φέρει την σημαία του.

   Η εθνικότητα πλοίου ενέχει μεγάλη
   σπουδαιότητα, λόγω των συνεπειών τις
   οποίες συνεπάγει αυτή τόσο κατά το
   Διεθνές Δίκαιο όσο και κατά το εσωτερικό
   δίκαιο κάθε Χώρας. Έτσι από την
   εθνικότητα του πλοίου θα καθορισθεί
   ποίο δίκαιο θα εφαρμοσθεί επ΄ αυτού
   δεδομένου ότι το πλοίο αποτελεί πλωτό
   τμήμα του εδάφους του κράτους, του
   οποίου και φέρει την σημαία, καθώς
   επίσης ποιά θα είναι η συμπεριφορά των
   ξένων Χωρών απέναντί του και ποιά θα
   είναι η τύχη του σε περίπτωση πολέμου.
   Σημειώνεται επίσης πως κάθε Χώρα
   παρέχει την προστασία της καθώς και
   διάφορα προνόμια στα υπό την σημαία της
   πλοία, όπως π.χ. το αποκλειστικό δικαίωμα
   της αλιείας, της εμπορικής ακτοπλοΐας,
   της ρυμούλκησης ή η καταβολή μειωμένων
   τελών κ.ά.

   Όταν γίνεται λόγος για «εθνικά πλοία»
   ενός κράτους νοείται το σύνολο των
   πλοίων που φέρουν την εθνική σημαία και
   συγκροτούν τον εμπορικό στόλο αυτού του
   κράτους.

[Επεξεργασία] Ελληνική εθνικότητα πλοίου

   Η αναγνώριση πλοίου ως ελληνικού
   σύμφωνα με το Διάταγμα «Περί Εμπορικής
   Ναυτιλίας» του 1836 ως «ελληνικά πλοία»
   αναγνωρίζονται τα πλοία εκείνα που
   υπάγονται σε μία από τις παρακάτω
   κατηγορίες.

    1. Τα ναυπηγούμενα στην Ελλάδα.
    2. Τα κυριευόμενα από Έλληνες ναυτικούς
       σε αγώνες υπέρ πατρίδος ή κατά
       πειρατών σε συμπλοκές και
       αναγνωριζόμενα ως «καλή λεία».
    3. Τα δημευόμενα για παράβαση Νόμου του
       Βασιλείου.
    4. Τα ναυαγούντα στα ελληνικά παράλια
       και ως ανίκανα για περαιτέρω πλού,
       πωλούμενα και επισκευαζόμενα εντός
       του Βασιλείου.
    5. Τα ανήκοντα σε Έλληνα μετανάστη που
       παλιννοστεί στην Ελλάδα και
       συμπεριλαμβάνει αυτά στον νέο τόπο
       μόνιμης κατοικίας.
    6. Τα αγοραζόμενα εντός ή εκτός της
       Ελλάδος πλοία από Έλληνες,
       παρακινούμενοι στην αγορά αυτή από
       λόγους ουσιώδους συμφέροντος.

   Από τις παραπάνω, περιπτώσεις η
   τελευταία είναι και η συνηθέστερη.

   Σήμερα ο Κ.Δ.Ν.Δ. στα άρθρα 5 - 20 ρυθμίζει
   τα της εθνικότητας των ελληνικών πλοίων.

   Έτσι πρόσθετα των παραπάνω
   αναγνωρίζονται πλοία ως ελληνικά όταν
   ανήκουν αυτά κατά ποσοστό πάνω από το 50%
   σε Έλληνες υπηκόους ή ελληνικά Νομικά
   Πρόσωπα (εταιρείες των οποίων τα
   κεφάλαια ανήκουν άνω του 50% σε Έλληνες
   υπηκόους).

   Η αναγνώριση δε αυτή συντελείται με την
   εγγραφή του πλοίου σε νηολόγιο που
   τηρείται από την Λιμενική Αρχή της
   ημεδαπής ή αλλοδαπής (Προξενικό
   Λιμεναρχείο) η οποία και χωρηγεί το
   έγγραφο εθνικότητας που τηρείται
   υποχρεωτικά στο πλοίο. Επίσης το πλοίο
   υποχρεούται αμέσως να φέρει στις
   παρειές του, το όνομα με το οποίο
   νηολογήθηκε καθώς και στη πρύμνη το
   όνομα και τον λιμένα νηολόγησης. Άν η
   πρύμνη είναι κάθετη (τύπου οχηματαγωγού)
   τότε το όνομα και ο λιμένας φέρονται ανά
   πλευρά ισχύου. Τέλος, η αναγνώριση
   ολοκληρώνεται με την ύψωση της
   ελληνικής σημαίας η οποία και
   καθίσταται ως σημαία πλοίου, που
   σημειωτέον ότι αυτή μπορούν να φέρουν
   μόνο τα νηολογημένα σε ελληνικό
   νηολόγιο πλοία ή εκείνα που έχουν
   εφοδιασθεί με προσωρινό έγγραφο
   εθνικότητας.

     * Τα αυτά ισχύουν και για τα πλοιάρια, τα
       πλωτά ναυπηγήματα και τα βοηθητικά
       πλοία.

[Επεξεργασία] Δείτε επίσης

     * Νηολόγηση
     * Νηολόγιο
     * Έγγραφο εθνικότητας

   Ανακτήθηκε από
   "http://el.wikipedia.org/wiki/%CE%95%CE%B8%CE%BD%CE%B9%CE%BA%CF%8C%CF%84%CE%B7%CF%84%CE%B1_%CF%80%CE%BB%CE%BF%CE%AF%CE%BF%CF%85"
   Κατηγορία: Ναυτιλία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 17:18, 25 Μαΐου 2007.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
