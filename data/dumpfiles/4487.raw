   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Σάββας Αγουρίδης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Σάββας Αγουρίδης του Χρήστου (Αθήνα, 29
   Νοεμβρίου 1921 - 15 Φεβρουαρίου 2009) υπήρξε
   ομότιμος καθηγητής Θεολογικής Σχολής
   Πανεπιστημίου Αθηνών και δίδαξε
   Ερμηνευτική και Ερμηνεία της Καινής
   Διαθήκης από το 1968 ως το 1985.^[1]

   Πίνακας περιεχομένων

     * 1 Βιογραφία
     * 2 Εργογραφία
     * 3 Υποσημειώσεις
     * 4 Πηγές

          * 4.1 Κείμενα

[Επεξεργασία] Βιογραφία

   Ο Αγουρίδης αποφοίτησε ως αριστούχος
   από τη Θεολογική Σχολή Αθηνών το 1943.
   Μετεκπαιδεύτηκε με υποτροφία του
   Παγκοσμίου Συμβουλίου των Εκκλησιών στο
   Πανεπιστήμιο Ντιούκ (University of Duke) της
   Βόρειας Καρολίνας των Η.Π.Α., όπου και
   πήρε το διδακτορικό του (Ph.D). Όταν
   επέστρεψε στην Ελλάδα, εργάσθηκε ως
   καθηγητής στη μέση εκπαίδευση, στη Χ.Α.Ν.
   Αθηνών και στη Διεθνή Κοινωνική
   Υπηρεσία για την αποκατάσταση
   Προσφύγων. Ταυτόχρονα, αναγορεύθηκε
   Διδάκτωρ της Ορθόδοξης θεολογίας με τη
   μελέτη «Το πρόβλημα των Προσθηκών της
   Σλαβονικής Μεταφράσεως του Ιουδαϊκού
   Πολέμου και της Μαρτυρίας των περί του
   Βαπτιστού και του Ιησού» (Αθήνα, 1954), και
   το 1956 εξελέγη υφηγητής στην έδρα της
   Καινής Διαθήκης με τη μελέτη «Ο χαρακτήρ
   της Εσχατολογίας εις το Α' Βιβλίον του
   Ενώχ». Εκείνο το έτος εξελέγη έκτακτος,
   και τρία χρόνια αργότερα τακτικός,
   καθηγητής στη Θεολογική Σχολή του
   Πανεπιστημίου Θεσσαλονίκης (1956-1968), ενώ
   στην ενδιάμεση περίοδο 1962-1963 δίδαξε με
   αποστολή στην Ελληνική Θεολογική Σχολή
   της Βοστώνης. Από το 1969 ως το 1985
   υπηρέτησε ως καθηγητής στη Θεολογική
   Σχολή του Πανεπιστημίου Αθηνών. Μετά από
   αυτή την πολύχρονη πανεπιστημιακή
   θητεία παραιτήθηκε από τη θέση του το 1985.

   Υπήρξε ένα από τα παλαιότερα μέλη της
   Studiorum Societas Novi Testamenti (Εταιρία Μελετών της
   Καινής Διαθήκης)^[2], μιας διεθνούς
   εταιρίας μελετητών της Καινής Διαθήκης,
   στην οποία συμμετέχει κάθε χρόνο.
   Διετέλεσε αντιπρόεδρος των Ενωμένων
   Βιβλικών Εταιριών στην Ευρώπη επί δύο
   επταετίες, καθώς επίσης ήταν από τα
   ιδρυτικά μέλη της Ελληνικής Εταιρίας
   Βιβλικών Σπουδών. Αποτελεί εσαεί μέλος
   της Βιβλικής Εταιρίας των Η.Π.Α.
   Διετέλεσε, επίσης, αντιπρόεδρος της Academie
   Internationale des Sciences Religieuses (Διεθνής Ακαδημία
   Θρησκευτικών Επιστημών) στις Βρυξέλλες.
   Επίσης, υπήρξε επί χρόνια πρόεδρος του
   Εκπαιδευτικού και Φιλανθρωπικού
   Ιδρύματος «Άρτος Ζωής» του
   Λυμπεροπούλειου Ιδρύματος, της Κίνησης
   Πολιτών κατά του Ρατσισμού και της
   Εθνικής Επιτροπής Βιοηθικής.^[3] Το 1996
   εξελέγη επίτιμος Διδάκτωρ στο
   Πανεπιστήμιο της Κραϊόβα στη Ρουμανία.
   Διετέλεσε αντιπρόεδρος της Ελληνικής
   Ορθόδοξης αντιπροσωπείας στην Κεντρική
   Επιτροπή του Παγκοσμίου Συμβουλίου των
   Εκκλησιών (1968-1974). Εξέδιδε από τη
   δεκαετία του 1970 το εξαμηνιαίο Δελτίο
   Βιβλικών Μελετών, ενώ εξέδωσε πολλά
   βιβλία και έκανε την επιμέλεια και τη
   μετάφραση στα ελληνικά πολλών αξιόλογων
   καινοδιαθηκικών και θεολογικών
   γενικότερα έργων. Συμμετείχε ως μέλος
   της Διεθνούς Συμβουλευτικής Επιτροπής
   της Ελληνικής Ομάδας για τα Δικαιώματα
   των Μειονοτήτων (ΕΟΔΜ), του ελληνικού
   τμήματος της Διεθνούς Ομάδας για τα
   Δικαιώματα των Μειονοτήτων (Minority Rights Group
   International),^[4] και εξέδωσε εκθέσεις σχετικά
   με θρησκευτικές κοινότητες στην
   Ελλάδα^[5] για το Ελληνικό Παρατηρητήριο
   των Συμφωνιών του Ελσίνκι.^[6] Χρημάτισε
   πρόεδρος της διοργανωτικής επιτροπής
   του 2ου Συνεδρίου Ορθόδοξης Θεολογίας
   που έλαβε χώρα στην Αθήνα το 1976.^[7]

   Ασχολήθηκε σε βάθος με την αποκαλυπτική
   και απόκρυφη παλαιοδιαθηκική
   γραμματεία και έχει διακριθεί στον
   τομέα της ιστορικής εξέλιξης της
   χριστιανικής πίστης. Η συμβολή του στην
   ανάπτυξη των βιβλικών σπουδών στην
   ελληνική ακαδημαϊκή θεολογία υπήρξε
   καθοριστική, εστιάζοντας ιδιαίτερα το
   ερευνητικό του ενδιαφέρον στον
   εσχατολογικό χαρακτήρα της
   χριστιανικής πίστης και εκκλησίας. Με
   την εργογραφία του έχει καλύψει ένα ευρύ
   φάσμα Βιβλικής θεολογίας, αφενός
   ξεπερνώντας προηγούμενες συντηρητικές
   θεωρήσεις και αφετέρου εντός των
   πλαισίων της Ορθόδοξης παράδοσης. Παρά
   τις αντιδράσεις, η ανανεωτική
   ερμηνευτική γραμμή του διάνοιξε το χώρο
   της Θεολογίας προς τα σύγχρονα
   φιλοσοφικά και κοινωνικά ρεύματα. Δεν
   παραθεώρησε την πατερική σκέψη, αλλά
   επικεντρώθηκε στη δυναμική της
   ερμηνευτικής των εκκλησιαστικών
   πατέρων. Έδωσε έμφαση στον κοινωνικό
   χαρακτήρα του ευαγγελικού μηνύματος,
   στο ιουδαϊκό υπόβαθρο των συγγραμμάτων
   της Καινής Διαθήκης και στην επίδραση
   του γνωστικισμού.

[Επεξεργασία] Εργογραφία

     * Τα χειρόγραφα της Νεκράς Θαλάσσης και
       η Καινή Διαθήκη, 1959
     * Ο άνθρωπος κατά τον άγιον Ειρηναίον εν
       αντιθέσει προς την περί ανθρώπου
       εικόνα των Γνωστικών, 1970
     * Εισαγωγή εις την Καινή Διαθήκη, 1971
     * Τα Απόκρυφα και Ψευδεπίγραφα της
       Παλαιάς Διαθήκης, Α' τόμος 1974 και Β'
       τόμος 1985
     * Ο Ευαγγελιστής Ιωάννης, 1975, 1984
     * Ιστορία των Χρόνων της Καινής
       Διαθήκης, 1980, 1985
     * Άρα γε γινώσκεις α αναγινώσκεις;
       Ερμηνευτικές και ιστορικές μελέτες σε
       ζητήματα των αρχών του Χριστιανισμού,
       1989
     * Υπομνήματα:

              * στην Επί του Όρους Ομιλία, 1980
              * στην Πρώτη προς Κορινθίους
                Επιστολή, 1982, 1985
              * στις Α', Β', και Γ' Επιστολές του
                Ιωάννου, 1973, 1985,
              * εις την Επιστολήν του αγίου
                Ιακώβου, 1956
              * στην Αποκάλυψη του Ιωάννη, 1997,
              * στο κατά Ματθαίον Ευαγγέλιο, 1991,
                2000

     * Η Αποκάλυψη του Ιωάννη, ιστορική και
       συγχρονιστική προσπάθεια, 1978, 1990, 1994
     * Γιατί σταυρώθηκε ο Χριστός; Ερμηνείες
       περί του θανάτου του Χριστού από τους
       συγγραφείς της Καινής Διαθήκης, 1990
     * Πύρινος χείμαρρος,
       προφητεία-έκστασηπγλωσσολαλιά, 1992
     * Ιστορία της θρησκείας του Ισραήλ, 1995
     * Θεολογία και Επικαιρότητα (μελέτες
       και άρθρα), 1996
     * Μοναχισμός, 1997
     * Ο Χριστιανισμός έναντι του Ιουδαϊσμού
       και του Ελληνισμού κατά το Β΄ αι. μ.Χ.,
       1997
     * Θεολογία και κοινωνία σε διάλογο, 1999
     * Ερμηνευτική των ιερών κειμένων, 1979, 2000,
       2002
     * Απ' τη φάτνη ως το μνημείο το κενό,
       Εκλαϊκευμένη θεολογία: Βιβλίο δεύτερο
     * Λεξικό Βιβλικής Θεολογίας (συμμετοχή
       στην εποπτεία της ελληνικής
       μετάφρασης-έκδοσης, επιμέλεια
       γαλλικού πρωτοτύπου Xavier Léon-Dufour)

[Επεξεργασία] Υποσημειώσεις

    1. ↑ Επίσημος ιστότοπος της Θεολογικής
       Σχολής του Πανεπιστημίου Αθηνών.
    2. ↑ Επίσημος ιστότοπος της Studiorum Societas Novi
       Testamenti.
    3. ↑ Από το 2000 είναι τακτικό μέλος της
       Εθνικής Επιτροπής Βιοηθικής. Επίσημος
       ιστότοπος της Εθνικής Επιτροπής
       Βιοηθικής.
    4. ↑ Ελληνική Ομάδα για τα Δικαιώματα
       των Μειονοτήτων (doc).
    5. ↑ "Έχει γράψει... πολλές εκθέσεις για
       την Kαθολική Κοινότητα, την Κοινότητα
       Χριστιανών Μαρτύρων του Ιεχωβά, την
       Ελληνική Ευαγγελική Εκκλησία, τα Νέα
       Θρησκευτικά Κινήματα, τη
       Θρησκευτικότητα των Ελλήνων κ.λπ."
       Εφημερίδα Καθημερινή, 18 Φεβρουαρίου
       2009
    6. ↑ Ελληνικό Παρατηρητήριο των
       Συμφωνιών του Ελσίνκι, Θρησκευτικές
       κοινότητες στην Ελλάδα.
    7. ↑ Πρακτικά του Δεύτερου Συνεδρίου
       Ορθοδόξου Θεολογίας (Αθήνα, 19-29
       Αυγούστου 1976), εκδ. 1980.

[Επεξεργασία] Πηγές

     * Ακαδημία Θεολογικών Σπουδών, Σάββας
       Αγουρίδης.
     * Εθνική Επιτροπή Βιοηθικής, Σάββας
       Αγουρίδης.
     * Κυριακούλα Παπαδημητρίου, Οι
       καινοδιαθηκικές σπουδές στην Ελλάδα
       από την Απελευθέρωση έως σήμερα.
     * Επίτομο Βιογραφικό Λεξικό Who's Who 2004,
       εκδόσεις Μέτρον.
     * H Καθημερινή, Έφυγε ένας υποστηρικτής
       των μειονοτήτων, 18 Φεβρουαρίου 2009.</ref>

  [Επεξεργασία] Κείμενα

     * Πολίτης της Θράκης, 4ης Απριλίου 2007, «Η
       προδοσία του Ιούδα».
     * Ακαδημία Θεολογικών Σπουδών, 2005, «Ο
       Λαός του Θεού στη Βιβλική Παράδοση».
     * Το Βήμα, 15ης Ιουλίου 2001, «Εκκλησία και
       Πατριαρχείο: Η ιστορική διάσταση του
       Filioque».
     * Ελευθεροτυπία, 31ης Μαΐου 2000, «Σχέσεις
       Πολιτείας-Εκκλησίας, ταυτότητες».
     * Κέντρο Δικανικών Μελετών, «Πως έγινε
       στην Ελλάδα η Καλούμενη "Αναγέννηση
       του Μοναχικού Βίου"».
     * Ελληνικό Παρατηρητήριο των Συμφωνιών
       του Ελσίνκι, 1998, «Ανοχή και
       Ανεξιθρησκεία στο Δυτικό Κόσμο».

                       Στοιχεία προσώπου
   ΟΝΟΜΑ                    Αγουριδης Σαββας
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ ομότιμος καθηγητής
                                 θεολογίας
   ΗΜΕΡΟΜΗΝΙΑ          29 Νοεμβρίου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1921
   ΤΟΠΟΣ ΓΕΝΝΗΣΗΣ   Αθήνα
   ΗΜΕΡΟΜΗΝΙΑ          15 Φεβρουαρίου
   ΘΑΝΑΤΟΥ
   ΕΤΟΣ ΘΑΝΑΤΟΥ       2009
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%A3%CE%AC%CE%B2%CE%B2%CE%B1%CF%82_%CE%91%CE%B3%CE%BF%CF%85%CF%81%CE%AF%CE%B4%CE%B7%CF%82"
   Κατηγορίες: Γεννήσεις το 1921 | Θάνατοι το
   2009 | Έλληνες θεολόγοι | Έλληνες
   πανεπιστημιακοί

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 17:59, 1 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
