   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Ερμής (πλανήτης)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                                   Ερμής
   [IMG]
   [IMG]
   Ερμής
                Χαρακτηριστικά τροχιάς ^[1]
   Μεγάλος ημιάξονας (μέση   57.909.176 km
   απόσταση από τον `Ηλιο)     0,3870989 AU
   Εκκεντρότητα                      0,2056307
   Περιήλιο                              46.001.272 km
                                                 0,3074995 AU
   Αφήλιο                                  69.817.079 km
                                                 0,4666984 AU
   Αστρονομική τροχιακή       87,96934 ημέρες
   περίοδος
   Συνοδική περίοδος             115,8776 ημέρες
   Μέση ταχύτητα τροχιάς      47,36 km/s
   Μέγιστη ταχύτητα               58,98 km/s
   τροχιάς
   Ελάχιστη ταχύτητα             38,86 km/s
   τροχιάς
                                                 7,00487 °
   Κλίση (ως προς την              (3,38° ως προς τον
   εκλειπτική)                         ισημερινό του
                                                 Hλίου)
   Αριθμός δορυφόρων             0
                   Φυσικά χαρακτηριστικά
   Ισημερινή διάμετρος         4.879,4 km
                                                 (38,3% της γήινης)
   ^[2]
   Επιφανειακή έκταση ^[3]      7,5x10^7 km^2
                                                 (0,147 της γήινης)
   Όγκος ^[3]                               6,083x10^10 km³
                                                 (0,056 του γήινου)
   Μάζα ^[3]                                 3,302x10^23 kg
                                                 (0,055 της γήινης)
   Μέση πυκνότητα ^[3]              5,427 g/cm^3
   Επιτάχυνση της                   3,701 m/s^2
   βαρύτητας (στον                  (0,377 της γήινης)
   Ισημερινό) ^[3]
   Ταχύτητα διαφυγής ^[3]        4,435 km/s
   Περίοδος περιστροφής ^[3]  58,6462 ημέρες
                                                 10,892 km/h
   Ταχύτητα περιστροφής       (στον
                                                 ισημερινό)
   Κλίση του άξονα                  περίπου 0,01°
   Ορθή αναφορά                       281,01°
   του βόρειου πόλου              (18 h 44 m 2 s)
   Απόκλιση                              61,45°
   του βόρειου πόλου
   Λευκαύγεια                          0,10 ως 0,12
   Επιφανειακή θερμοκρασία -183 °C
   - ελάχιστη                            167 °C
   - μέση                                    427 °C
   - μέγιστη
             Ατμοσφαιρικά χαρακτηριστικά
   ΔΕΝ ΕΧΕΙ ΑΤΜΟΣΦΑΙΡΑ,
   παρά μόνο μεμονωμένα
   άτομα και μόρια (από τα
   οποία 31,7% καλίου, 24,9%
   νατρίου, 9,5% ατομικού
   οξυγόνου, 7% αργού)


   Ο Ερμής είναι ο πλησιέστερος στον Ήλιο
   πλανήτης, και ο μικρότερος στο Ηλιακό
   Σύστημα.

   Πίνακας περιεχομένων

     * 1 Ετυμολογία
     * 2 Βασικά στοιχεία
     * 3 Ατμόσφαιρα
     * 4 Θερμοκρασία
     * 5 Χαρακτηριστικά
     * 6 Ο θάνατος του Ερμή
     * 7 Εξερεύνηση
     * 8 Παραπομπές
     * 9 Πηγές
     * 10 Εξωτερικοί σύνδεσμοι

[Επεξεργασία] Ετυμολογία

   Ονομάστηκε με το όνομα του ελληνικού
   θεού Ερμή, ενώ οι Ρωμαίοι τον βάφτισαν με
   το όνομα του αντίστοιχου θεού τους Mercurius.
   Το αστρονομικό σύμβολό του είναι ένας
   κύκλος με ένα σταυρό από κάτω και ένα
   ημικύκλιο από επάνω (Unicode: ☿). Συμβολίζει
   το κεφάλι του Θεού με το κερατοειδές
   κράνος του. Πριν από τον 5ο αιώνα π.Χ. ο
   πλανήτης είχε δύο ονόματα καθώς
   εμφανίζεται εναλλάξ και στις δύο
   πλευρές του Ήλιου. Το βράδυ ήταν ο Ερμής
   και το πρωί ο Απόλλων (θεός του ήλιου).
   Θεωρείται ότι πρώτος ο Πυθαγόρας
   διατύπωσε την άποψη ότι πρόκειται για
   τον ίδιο πλανήτη. Σύμφωνα με την
   ελληνική μυθολογία ο Ερμής ήταν γιος του
   Δία και μιας από τις κόρες του Άτλαντα
   (την νύμφη Μαία). Είναι από τους
   παλαιότερους θεούς του αέρα και η
   λατρεία του διαπιστώνεται από την
   μαρτυρία του ονόματός του σε μυκηναϊκές
   επιγραφές. Ήταν επίσης γνωστός και με τα
   ονόματα Αργειφόντης (από τον άνεμο
   Αργείτη), και Διάκτορας (από τον άνεμο
   αγωγιάτη). Στους ώμους του φορούσε φτερά
   και είχε φτερωτά πέδιλα και καπέλο. Ήταν
   γρήγορος, ορμητικός και δεν άφηνε τα
   ίχνη του πουθενά. Αντιληπτός γινόταν
   μόνο από τις πράξεις του. Μεταξύ των
   χαρακτηριστικών του περιλαμβάνεται η
   κλεψιά και η αρπαγή. Συνοπτικά δηλαδή οι
   αρχαίοι τον φαντάζονταν σαν ένα μεγάλο
   απατεώνα. Ήταν όμως και λόγιος καθώς και
   δεινός ρήτορας, γι’ αυτό και εκτελούσε
   χρέη αγγελιαφόρου των άλλων θεών.
   Θεωρείτο μάλιστα και ως ο εφευρέτης και
   κατασκευαστής του αυλού, της σύριγγας
   και της λύρας, και ήταν ο πρώτος δάσκαλος
   των μουσικών αυτών οργάνων. Αυτός ήταν
   που συνόδευε τους νεκρούς στον Άδη και
   συμπαραστέκονταν στους οδοιπόρους και
   τους ταξιδιώτες. Γι’ αυτό και οι αρχαίοι
   τον τιμούσαν με ένα πλήθος πρόσκαιρων
   μνημείων όπως ήσαν οι Ερμαίοι λόφοι
   (σωροί λίθων στη μέση των οποίων
   στήνονταν μια επιμήκης πέτρα ή στήλη που
   συμβόλιζε τον θεό).

[Επεξεργασία] Βασικά στοιχεία

   Ο Ερμής βρίσκεται τόσο κοντά στον Ήλιο
   ώστε είναι πολύ δύσκολο να τον
   διακρίνουμε καθαρά από τη Γη. Επί πλέον
   είναι και μικρός, ελάχιστα μόνο πιο
   μεγάλος από της Σελήνη. Η ηλιακή του
   ημέρα (από ανατολή σε ανατολή) διαρκεί
   διπλάσιο χρόνο (176 γήινες ημέρες) απ’ ότι
   το έτος του αν και μια πλήρης περιστροφή
   γύρω από τον άξονά του διαρκεί 59 γήινες
   ημέρες ενώ μια πλήρης περιφορά του γύρω
   από τον Ήλιο (με μέση ταχύτητα 48
   χιλιομέτρων το δευτερόλεπτο) διαρκεί 88
   μόνο γήινες ημέρες. Σε απόσταση
   μικρότερη των 70 εκατομμυρίων
   χιλιομέτρων ο πλησιέστερος αυτός
   πλανήτης στον Ήλιο καψαλίζεται συνεχώς
   από τις ακτίνες του. Είναι ένας
   χτυπημένος κατ’ επανάληψη μικρός
   κόσμος του οποίου οι κρατήρες
   οφείλονται κυρίως στη γειτνίασή του με
   τον Ήλιο, η τεράστια βαρύτητα του οποίου
   προσελκύει μικρούς και μεγάλους
   διαστημικούς βράχους με αποτέλεσμα ο
   Ερμής να βρίσκεται συνεχώς στο
   στόχαστρο των επερχόμενων εισβολέων. Η
   επιφάνειά του καλύπτεται από κρατήρες
   ανοιγμένους από μετεωρίτες που έπεσαν
   πάνω του πριν από αμνημόνευτους χρόνους.

[Επεξεργασία] Ατμόσφαιρα

   Ο Ερμής περιβάλλεται από ένα λεπτό
   στρώμα ηλίου, οξυγόνου και υδρογόνου,
   ενώ οποιοδήποτε άλλο είδος ατμόσφαιρας
   κι αν είχε χάθηκε πριν από
   δισεκατομμύρια χρόνια αφού η βαρύτητά
   του, η οποία δεν υπερβαίνει το 1/3 της
   γήινης, δεν κατόρθωσε να την
   συγκρατήσει. Το ήλιο προέρχεται από τον
   ηλιακό άνεμο και φυλακίζεται από το
   μαγνητικό του πεδίο, ενώ η ποσότητα που
   υπάρχει είναι τόσο μικρή ώστε για να
   γεμίσουμε ένα απλό παιδικό μπαλόνι θα
   έπρεπε να συγκεντρώναμε όλο το αέριο που
   περιλαμβάνεται σε μια σφαίρα με
   διάμετρο 6,5 χιλιομέτρων. Σε σύγκριση η
   ατμόσφαιρα της Γης είναι ένα
   τρισεκατομμύριο φορές πιο πυκνή από
   αυτήν του Ερμή.

[Επεξεργασία] Θερμοκρασία

   Χωρίς ατμόσφαιρα γύρω από τον Ερμή δεν
   υπάρχουν ούτε άνεμοι ούτε βροχές, δεν
   υπάρχει όμως ούτε προστασία από τη ζέστη
   ή από το κρύο. Στο αφήλιο του οι
   μεσημεριανές θερμοκρασίες στην
   επιφάνεια φτάνουν τους 285 βαθμούς
   Κελσίου, ενώ στο περιήλιο η θερμοκρασία
   ξεπερνάει τους 430 βαθμούς Κελσίου, 7,5
   δηλαδή φορές την μέγιστη θερμοκρασία
   που έχει καταγραφεί ποτέ στην επιφάνεια
   της Γης (57,7 βαθμοί Κελσίου στη Λιβύη τον
   Σεπτέμβριο του 1922). Στη θερμοκρασία αυτή
   το ατσάλι χρειάζεται μερικά μόνο λεπτά
   για να κοκκινίσει ή να λιώσει ένα
   κομμάτι μολύβδου. Αντίθετα οι νύχτες του
   Ερμή είναι ιδιαίτερα παγερές και
   φτάνουν τους 180 βαθμούς Κελσίου κάτω από
   το μηδέν, 7 δηλαδή φορές πιο κρύες από την
   κανονική θερμοκρασία που επικρατεί στην
   κατάψυξη ενός οικιακού ψυγείου. Θα
   αρκούσαν δηλαδή μερικά μόνο λεπτά στην
   επιφάνεια του Ερμή για να μετατραπεί
   κάποιος σε παγοκολόνα. Αυτή η διαφορά
   θερμοκρασίας που επικρατεί στον Ερμή (610
   βαθμοί Κελσίου) είναι η μεγαλύτερη απ’
   ότι σε όλους τους άλλους πλανήτες.

[Επεξεργασία] Χαρακτηριστικά

   Η επιφάνεια του Ερμή μοιάζει πάρα πολύ
   με την επιφάνεια της Σελήνης ενώ
   αντίθετα το εσωτερικό του μοιάζει
   περισσότερο μ’ αυτό της Γης παρ’ όλο
   που ο πυρήνας του, που αποτελείται
   κυρίως από σίδηρο και νικέλιο, είναι
   αναλογικά μεγαλύτερος απ’ αυτόν της
   Γης. Ο πυρήνας αυτός αποτελεί το 80% της
   μάζας του Ερμή και έχει διάμετρο 3.600
   χιλιομέτρων. Ο πυρήνας δηλαδή του Ερμή
   είναι μεγαλύτερος από ολόκληρη τη
   Σελήνη, ενώ πάνω απ’ αυτόν βρίσκεται ο
   μανδύας του που έχει πάχος 600
   χιλιομέτρων.

   Ανάμεσα στα διάφορα χαρακτηριστικά της
   επιφάνειας που εντόπισε η διαστημική
   συσκευή Μάρινερ 10 ήταν και ένα τεράστιο
   λεκανοπέδιο που ονομάστηκε Λεκανοπέδιο
   των Θερμίδων (Caloris). To λεκανοπέδιο αυτό
   έχει διάμετρο 1.400 χιλιομέτρων
   αποτέλεσμα μιας τεράστιας σύγκρουσης
   του Ερμή με έναν αστεροειδή που πρέπει
   να είχε διάμετρο 100 χιλιομέτρων. Ο
   αστεροειδής αυτός έπεσε στην επιφάνεια
   με ταχύτητα 500.000 χιλιομέτρων την ώρα
   αφού δεν υπήρχε κανένα είδος
   ατμόσφαιρας για να ελαττώσει την
   ταχύτητά του η οποία οφείλονταν, κατά
   ένα μεγάλο μέρος, στην μεγάλη βαρυτική
   δύναμη που εξασκούσε πάνω στον
   επερχόμενο αστεροειδή ο Ήλιος. Ολόκληρη
   η επιφάνεια του Ερμή συγκλονίστηκε τότε
   από την σύγκρουση αυτή, ενώ τεράστιες
   ποσότητες λάβας διασκορπίστηκαν στην
   επιφάνεια. Εκτός όμως από το λεκανοπέδιο
   των Θερμίδων, η ένταση της σύγκρουσης
   σχημάτισε και μια λοφώδη περιοχή στην εκ
   διαμέτρου αντίθετη επιφάνεια. Η
   τεράστια ενέργεια που απελευθερώθηκε
   κατά την σύγκρουση υπολογίζεται ότι
   πρέπει να έφτασε τα 1,2 τρισεκατομμύρια
   τρισεκατομμυρίων θερμίδες, που σημαίνει
   ότι μ’ αυτή την ποσότητα θερμίδων (σε
   τρόφιμα φυσικά) ολόκληρος ο πληθυσμός
   της Γης μας θα μπορούσε να επιζήσει επί
   350 εκατομμύρια χρόνια. Ενώ αν οι θερμίδες
   αυτές περιλαμβάνονταν σε μια μόνο
   τούρτα τότε το ύψος της θα ξεπερνούσε τα
   1.400 χιλιόμετρα και το κερασάκι στην
   κορυφή της θα είχε διάμετρο 120
   χιλιομέτρων!

   Η επιφάνεια του Ερμή καλύπτεται επίσης
   και από τεράστιες χαράδρες με μήκη που
   ξεπερνούν τα 500 χιλιόμετρα και ύψη που
   ξεπερνούν τα 3.000 μέτρα. Οι ειδικοί
   επιστήμονες υπολογίζουν ότι οι χαράδρες
   αυτές είναι ρήγματα που δημιουργήθηκαν
   καθώς ο τεράστιος σιδερένιος πυρήνας
   του Ερμή συρρικνώνονταν. Η συρρίκνωση
   αυτή επήλθε με την αργή στερεοποίησή
   του, που σημαίνει ότι ο Ερμής είναι
   σήμερα μικρότερος απ’ ότι ήταν πριν από
   μερικά δισεκατομμύρια χρόνια. Ένα
   τέτοιο ρήγμα ονομάζεται Santa Maria Rupes με
   βάθος 3.200 μέτρων. Αν ρίχνατε μια πέτρα
   από την κορυφή του ρήγματος αυτού θα
   χρειαζόταν 130 περίπου δευτερόλεπτα για
   να φτάσει στη βάση του αφού η βαρύτητα
   του Ερμή είναι τρεις φορές μικρότερη από
   την βαρύτητα στη Γη. Ένας άνθρωπος
   δηλαδή που στη Γη έχει βάρος 75 κιλών στον
   Ερμή θα είχε βάρος 25 μόνο κιλών.

[Επεξεργασία] Ο θάνατος του Ερμή

   Το πεπρωμένο του Ερμή είναι
   διαγεγραμμένο από τώρα. Αφού αυτός είναι
   ο πλησιέστερος πλανήτης στον Ήλιο, θα
   είναι επίσης και ο πρώτος πλανήτης που
   θα καταστραφεί όταν ο Ήλιος μας φτάσει
   στο στάδιο της μετατροπής του σε κόκκινο
   γίγαντα. Σε πέντε περίπου
   δισεκατομμύρια χρόνια από σήμερα ο
   Ήλιος θα αρχίσει να διογκώνεται και η
   επιφάνειά του θα φτάσει τον Ερμή και θα
   τον εξαερώσει. Η ίδια άλλωστε μοίρα
   επιφυλάσσεται και για όλους τους άλλους
   εσωτερικούς πλανήτες του Ήλιου μας ο
   οποίος θα μετατραπεί τότε σ’ έναν
   πατέρα ο οποίος, σαν τον αρχαίο θεό
   Κρόνο, θα καταπιεί τα ίδια του τα παιδιά.

[Επεξεργασία] Εξερεύνηση

   Η πρώτη διαστημική συσκευή που πέρασε
   από τον Ερμή ήταν ο Μάρινερ 10 ο οποίος
   τον επισκέφτηκε τρεις φορές σε περίοδο
   ενός έτους, από τον Μάρτιο του 1974 έως τον
   Μάρτιο του 1975. Ο Μάρινερ 10, φωτογράφησε
   την μισή περίπου επιφάνεια του Ερμή
   στέλνοντάς μας 10.000 φωτογραφίες που μας
   αποκάλυψαν μια επιφάνεια βλογιοκομμένη
   πραγματικά από μετεωριτικούς κρατήρες.
   Μια επιφάνεια όπου την ημέρα
   τσουρουφλίζεται κυριολεκτικά από ένα
   τεράστιο Ήλιο και σε θερμοκρασίες που
   λιώνουν ακόμη και μέταλλα, ενώ την νύχτα
   παγώνει από το κρύο λόγω της έλλειψης
   οποιασδήποτε ατμόσφαιρας. Παρ’ όλα αυτά
   υπάρχουν ορισμένα σημεία στις πολικές
   περιοχές του Ερμή που θα μπορούσαν να
   είναι τα κύρια σημεία προσεδάφισης
   μελλοντικών διαστημικών αποστολών. Στα
   σημεία αυτά, που είναι προστατευμένα από
   τις καυτερές ακτίνες του Ήλιου, πρέπει
   να υπάρχει ακόμη και σήμερα πάγος και
   παγωμένο διοξείδιο του άνθρακα,
   υπολείμματα της αρχέγονης εποχής πριν
   από 4,5 δισεκατομμύρια χρόνια όταν
   πάγωσαν για πρώτη φορά τα υλικά αυτά
   μετά την γέννηση του πλανήτη. Η ανάλυση
   παρόμοιων υλικών από κάποιο μελλοντικό
   διαστημόπλοιο θα μας έδινε σίγουρα
   πολλές πληροφορίες για την κατάσταση
   που επικρατούσε τότε. Το δεύτερο
   διαστημόπλοιο που τον επισκέπτεται
   είναι το MESSENGER, το οποίο έχει
   πραγματοποιήσει τρεις διελεύσεις
   χαρτογραφώντας το 98% της επιφάνειας του
   πλανήτη. Η χαρτογράφηση θα ολοκληρωθεί
   το 2011, οπότε και αναμένεται να μπει σε
   τροχιά γύρω από τον πλανήτη.^[4]

[Επεξεργασία] Παραπομπές

    1. ↑ Yeomans, Donald K. (April 7, 2008). HORIZONS System. NASA JPL
       (ανακτήθηκε 2008-04-07 )
    2. ↑ Seidelmann, P. Kenneth (2007). "Report of the IAU/IAGWorking Group
       on cartographic coordinates and rotational elements: 2006". Celestial
       Mechanics and Dynamical Astronomy 90: 155–180.
       doi:10.1007/s10569-007-9072-y.
       http://adsabs.harvard.edu/doi/10.1007/s10569-007-9072-y.
       Ανακτήθηκε την 2007-08-28.
    3. ↑ ^3,0 ^3,1 ^3,2 ^3,3 ^3,4 ^3,5 ^3,6 Munsell, Kirk; Smith, Harman;
       Harvey, Samantha (May 28, 2009). Mercury: Facts & Figures. Solar
       System Exploration. NASA (ανακτήθηκε 2008-04-07 )
    4. ↑ Ερμής, ένας πραγματικά σιδερένιος
       πλανήτης. in.gr (2009-11-04) (ανακτήθηκε 2009-11-04
       )

[Επεξεργασία] Πηγές

     * Σιμόπουλος, Διονύσης Π. Πλανήτες και
       Δορυφόροι, Εκδόσεις Ερευνητές, 1999, ISBN
       960-368-154-7

[Επεξεργασία] Εξωτερικοί σύνδεσμοι

   P space.png Πύλη: Αστρονομία

   P satellite dish.svg Πύλη: Διάστημα

   Commons logo
   Τα Κοινά έχουν πολυμέσα σχετικά με το
   θέμα
   Ερμής (πλανήτης)

     * Πλανήτης Ερμής, από την ιστοσελίδα της
       ΝASA (αγγλικά)
     * Ο Πλανήτης Ερμής, βασικές πληροφορίες
       και εικόνες (αγγλικά)
     * Η διαστημική αποστολή MESSENGER στον Ερμή
       (αγγλικά)

   π • σ • ε
                        Το Ηλιακό Σύστημα
   Solar System XXVII.png
   Ήλιος · Ερμής · Αφροδίτη · Γη · Άρης ·
   Δήμητρα · Δίας · Κρόνος · Ουρανός ·
   Ποσειδώνας · Πλούτωνας · Χαουμέια ·
   Μακεμάκε · Έρις
   Πλανήτες · Πλανήτες νάνοι · Δορυφόροι:
   Γήινος · Αρειανοί · Δίιοι · Κρόνιοι ·
   Ουράνιοι · Ποσειδώνιοι · Πλουτώνιοι ·
   Χαουμεϊανοί · Εριδιανός
   Μετεωρίτες · Αστεροειδείς · Ζώνη του
   Κάιπερ · Κομήτες (Νέφος του Oort)
   Δείτε επίσης Αστρονομία, Αστρονομικά
   Αντικείμενα και τα αντικείμενα του
   Ηλιακού συστήματος σε λίστα,
   ταξινομημένα κατά ακτίνα, μάζα ή
   ημερομηνία ανακάλυψης

   Ανακτήθηκε από
   "http://el.wikipedia.org/wiki/%CE%95%CF%81%CE%BC%CE%AE%CF%82_(%CF%80%CE%BB%CE%B1%CE%BD%CE%AE%CF%84%CE%B7%CF%82)"
   Κατηγορία: Πλανήτες του Ηλιακού
   Συστήματος

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Alemannisch
     * አማርኛ
     * Aragonés
     * Ænglisc
     * العربية
     * مصرى
     * Asturianu
     * Azərbaycanca
     * Башҡорт
     * Boarisch
     * Žemaitėška
     * Bikol Central
     * Беларуская
     * Беларуская (тарашкевіца)
     * Български
     * বাংলা
     * བོད་ཡིག
     * Brezhoneg
     * Bosanski
     * Català
     * Cebuano
     * Qırımtatarca
     * Česky
     * Kaszëbsczi
     * Cymraeg
     * Dansk
     * Deutsch
     * Emiliàn e rumagnòl
     * English
     * Esperanto
     * Español
     * Eesti
     * Euskara
     * فارسی
     * Suomi
     * Võro
     * Føroyskt
     * Français
     * Arpetan
     * Nordfriisk
     * Frysk
     * Gaeilge
     * 贛語
     * Gàidhlig
     * Galego
     * ગુજરાતી
     * Gaelg
     * Hawai`i
     * עברית
     * हिन्दी
     * Hrvatski
     * Hornjoserbsce
     * Kreyòl ayisyen
     * Magyar
     * Հայերեն
     * Interlingua
     * Bahasa Indonesia
     * Ilokano
     * Ido
     * Íslenska
     * Italiano
     * 日本語
     * Lojban
     * Basa Jawa
     * ქართული
     * Қазақша
     * ಕನ್ನಡ
     * 한국어
     * Ripoarisch
     * Kurdî
     * Kernewek
     * Latina
     * Lëtzebuergesch
     * Limburgs
     * Líguru
     * Lietuvių
     * Latviešu
     * Basa Banyumasan
     * Мокшень
     * Македонски
     * മലയാളം
     * Монгол
     * मराठी
     * Bahasa Melayu
     * Malti
     * Mirandés
     * မြန်မာဘာသာ
     * مازِرونی
     * Nāhuatl
     * Plattdüütsch
     * Nedersaksisch
     * नेपाली
     * Nederlands
     * ‪Norsk (nynorsk)‬
     * ‪Norsk (bokmål)‬
     * Novial
     * Nouormand
     * Diné bizaad
     * Occitan
     * Иронау
     * ਪੰਜਾਬੀ
     * Kapampangan
     * Polski
     * Piemontèis
     * پنجابی
     * Português
     * Runa Simi
     * Rumantsch
     * Română
     * Русский
     * Саха тыла
     * Sicilianu
     * Sámegiella
     * Srpskohrvatski / Српскохрватски
     * සිංහල
     * Simple English
     * Slovenčina
     * Slovenščina
     * Shqip
     * Српски / Srpski
     * Seeltersk
     * Basa Sunda
     * Svenska
     * Kiswahili
     * Ślůnski
     * தமிழ்
     * తెలుగు
     * Тоҷикӣ
     * ไทย
     * Tagalog
     * Türkçe
     * Татарча/Tatarça
     * ئۇيغۇرچە / Uyghurche‎
     * Українська
     * اردو
     * O'zbek
     * Vèneto
     * Tiếng Việt
     * Winaray
     * Хальмг
     * ייִדיש
     * Yorùbá
     * 中文
     * 文言
     * Bân-lâm-gú
     * 粵語

     * Τελευταία τροποποίηση 22:23, 14 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
