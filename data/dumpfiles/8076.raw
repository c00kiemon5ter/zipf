   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Γεώργιος Θεοτόκης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Γεώργιος Θεοτόκης

   Ο Γεώργιος Ν. Α. Θεοτόκης (Κέρκυρα, 1844 – Αθήνα(;), 1916) ήταν Έλληνας
   πολιτικός, ο οποίος διετέλεσε τέσσερις φορές πρωθυπουργός της χώρας στα
   τέλη του 19ου και στις αρχές του 20ού αιώνα.

[Επεξεργασία] Βιογραφία

   Ο Γεώργιος Θεοτόκης ήταν τριτότοκος γιος του Νικολάου-Ανδρέα Θεοτόκη από
   την Κέρκυρα. Μετά τις εγκύκλιες σπουδές του στο Ιόνιο Γυμνάσιο, γράφτηκε
   στην Νομική Σχολή του Ιονίου Πανεπιστημίου. Το 1861 έλαβε το πτυχίο του
   από το Ιόνιο Πανεπιστήμιο και με υποτροφία συνέχισε τις σπουδές του στη
   Νομική Σχολή της Σορβόνης.

   Με την επάνοδό του στην Κέρκυρα, ο Γ. Θεοτόκης άρχισε να εργάζεται ως
   δικηγόρος. Το 1879 έλαβε μέρος στις δημοτικές εκλογές και εκλέχθηκε
   θριαμβευτικά δήμαρχος Κερκυραίων με ποσοστό 65%. Το 1883 επανεκλέχθηκε
   δήμαρχος, αλλά το 1885 εγκατέλειψε τη θέση του για να εκλεγεί βουλευτής
   του Τρικουπικού Κόμματος, μετά από πρόσκληση του ίδιου του Τρικούπη.

   Τον Μάιο του 1886 ο Τρικούπης του ανέθεσε το Υπουργείο Ναυτικών στην
   κυβέρνησή Χαρίλαου Τρικούπη 1886.

   Επί υπουργίας Θεοτόκη παραγγέλθησαν τα θωρηκτά «Σπέτσαι», «Ύδρα» και
   «Ψαρά» και βελτιώθηκε σημαντικά η κατάσταση στο Ναυτικό με την καλύτερη
   εκπαίδευση των πληρωμάτων με την δημιουργία πολλών ναυτικών σχολών.
   Αργότερα, ο Τρικούπης ανέθεσε στον Γ. Θεοτόκη το Υπουργείο Εκκλησιαστικών
   και Δημοσίας Εκπαιδεύσεως. Με την βοήθεια του εκπαιδευτικού-καθηγητή
   Παπαμάρκου, ο Γ. Θεοτόκης ετοίμασε και κατέθεσε στην Βουλή άρτια,
   ολοκληρωμένα και προοδευτικά για την εποχή νομοσχέδια για την αναβάθμιση
   της Παιδείας, τα οποία όμως εμπόδισε να ψηφισθούν η αντιπολίτευση
   Δηλιγιάννη. Το 1887 πήρε τη θέση του Υπουργού Ναυτικών Το 1892 έγινε
   υπουργός επί των Εσωτερικών στη Κυβέρνηση Χαρίλαου Τρικούπη 1892.

   Από το 1899 έως τα μέσα του 1909, ο Γ. Θεοτόκης διετέλεσε τέσσερις φορές
   πρωθυπουργός της Ελλάδας, με μακροβιότερη την τελευταία θητεία του. Στα
   επιτεύγματα της πρωθυπουργίας του περιλαμβάνονται η οργάνωση και ο
   εξοπλισμός του στρατού (αυτός καθιέρωσε το 1908 και τις πρώτες
   φαιοπράσινες/χακί στολές) και του Ναυτικού, η ενίσχυση του Μακεδονικού
   Αγώνα, καθώς και η ψύχραιμη εξωτερική πολιτική που εφάρμοσε λίγο πριν από
   τους Βαλκανικούς Πολέμους.

   Ο εγγονός του, Γεώργιος Ράλλης του καταλογίζει δύο σημαντικά πολιτικά
   σφάλματα: Το πρώτο σφάλμα ότι, κατά τις παραμονές του πολέμου του 1897
   παρασύρθηκε και αυτός από το φιλοπόλεμο ρεύμα που επικρατούσε και δεν
   εναντιώθηκε στην αποστολή ελληνικού στρατού στην Κρήτη, με αποτέλεσμα η
   Ελλάδα να οδηγηθεί στον πόλεμο και την ήττα. Το δεύτερο σφάλμα, κατά τον
   Γεώργιο Ράλλη, ανάγεται στη διαφωνία του πρίγκιπα Γεωργίου με τον
   Ελευθέριο Βενιζέλο, στην οποία ο Γ. Θεοτόκης δεν παρενέβη, με αποτέλεσμα
   να προκύψει ο μετέπειτα εθνικός διχασμός.

   Ο Θεοτόκης υπήρξε ένας ιδιαιτέρως σημαντικός πολιτικός, η προσφορά του
   οποίου υποτιμήθηκε στην ελληνική ιστοριογραφία. Μετά την ήττα του 1897 και
   την επιβολή του Διεθνούς Οικονομικού Ελέγχου στην Ελλάδα, οι πρωτοβουλίες
   που μπορούσε, οιαδήποτε κυβέρνηση να αναλάβει, ήταν περιορισμένες. Ο
   Θεοτόκης, με μεγάλη προσπάθεια, καθώς είχε επί μεγάλο διάστημα να
   αντιμετωπίσει στην αντιπολίτευση τους συνεχώς φωνασκούντες Δηλιγιάννη και
   Ράλλη κατάφερε πολλά και σημαντικά. Οι μεγάλες παραγγελίες στρατιωτικού
   υλικού, η αναδιοργάνωση στρατού και χωροφυλακής, όπως και η πλούσια
   χρηματοδότησή τους, αποτελούν επίτευγμα αποκλειστικό της κυβέρνησής του.

   Μετά τους βαλκανικούς πολέμους, οι Φιλελεύθεροι προσπάθησαν να
   παρουσιάσουν τη νίκη ως νίκη του Βενιζέλου και του κόμματός τους. Η
   αλήθεια είναι ότι τη βάση της προπαρασκευής και οργάνωσης του στρατού την
   είχε θέσει ο Θεοτόκης και είναι μικρόψυχο να του το αρνηθούμε. Χωρίς αυτή
   την προσπάθεια, ο Βενιζέλος δεν θα μπορούσε να είχε ετοιμάσει εντός μόλις
   δύο ετών το στράτευμα. Εν τούτοις, η εξωτερική πολιτική του Βενιζέλου, που
   επεδίωκε τη συνεννόηση με τη Βουλγαρία (η οποία τελικώς οδήγησε στη νίκη),
   ήταν εντελώς αντίθετη αυτής του Θεοτόκη, ο οποίος δεν συζητούσε καθόλου με
   τους Βούλγαρους (γενικότερα, όλοι όσοι συμμετείχαν στον Μακεδονικό Αγώνα,
   όπως π.χ. ο Ίων Δραγούμης, δε συνομιλούσαν με τους Βούλγαρους).

   Τα επιτεύγματα των κυβερνήσεών του ήταν πολλά και σημαντικά. Πλην της
   αναδιοργάνωσης του στρατού και του Μακεδονικού Αγώνα, ο οποίος ξεκίνησε
   και ολοκληρώθηκε επί κυβερνήσεων Θεοτόκη, ιδιαιτέρως σημαντική ήταν και η
   συμπλήρωση της αρχής της δεδηλωμένης. Όταν ο βασιλιάς Γεώργιος Α΄ απεδέχθη
   την παραίτηση του Δ. Ράλλη, διέρρευσε ότι ο βασιλιάς επιδοκίμαζε τις
   πράξεις του Δ. Ράλλη. Ο Θεοτόκης αρνήθηκε να αναλάβει την πρωθυπουργία αν
   δεν διαψευσθεί η είδηση, η οποία πράγματι διαψεύσθηκε.

[Επεξεργασία] Ενδεικτική βιβλιογραφία

    1. Γ. Ράλλης, Γεώργιος Θεοτόκης: ο πολιτικός του μέτρου, Ελληνική
       Ευρωεκδοτική, Αθήνα 1986, 355 σελ. ISBN 960-241-017-5.

[Επεξεργασία] Εξωτερικές συνδέσεις

     • «Γεώργιος Θεοτόκης: Πολιτικός του μέτρου και των ηπίων τόνων» — Άρθρο
       του Γεωργίου Ράλλη στην εφημ. Τα Νέα, 18 Οκτωβρίου 1999.

      Προηγούμενος:         Πρωθυπουργός της Ελλάδας          Επόμενος:
    Αλέξανδρος Ζαΐμης   14 Απριλίου 1899 – 25 Νοεμβρίου  Θεόδωρος Δηλιγιάννης
                                      1901
      Προηγούμενος:         Πρωθυπουργός της Ελλάδας          Επόμενος:
   Θεόδωρος Δηλιγιάννης   27 Ιουνίου 1903 – 11 Ιουλίου     Δημήτριος Ράλλης
                                      1903
      Προηγούμενος:         Πρωθυπουργός της Ελλάδας          Επόμενος:
     Δημήτριος Ράλλης       11 Δεκεμβρίου 1903 – 29      Θεόδωρος Δηλιγιάννης
                                Δεκεμβρίου 1904
      Προηγούμενος:         Πρωθυπουργός της Ελλάδας          Επόμενος:
     Δημήτριος Ράλλης   21 Δεκεμβρίου 1905 – 29 Ιουλίου    Δημήτριος Ράλλης
                                      1909

   π • σ • ε
                            Πρωθυπουργοί της Ελλάδας
   Πρώτη Ελληνική         Αλ. Μαυροκορδάτος^3 · Αθ. Κανακάρης^3 · Π.
   Δημοκρατία             Μαυρομιχάλης^3 · Γ. Κουντουριώτης^3 · Ανδρ.
   (1822 - 1832)          Ζαΐμης^3 · Ι. Καποδίστριας^3 · Α. Καποδίστριας^3
                          Θ. Κολοκοτρώνης^3 · Ι. Κωλέττης^3 · Σπ.
                          Τρικούπης^3 · Κόμης Ι. Λ. Άρμανσμπεργκ^3 · Ι. φον
                          Ρούντχαρτ^3 · Βασιλεύς Όθων^3 · Α. Π. Μεταξάς · Κ.
                          Κανάρης · Κ. Τζαβέλας · Αντ. Κριεζής · Δ.
                          Βούλγαρης · Αθ. Μιαούλης · Ι. Κολοκοτρώνης · Αρ.
                          Μοραϊτίνης · Ζ. Βάλβης · Δ. Κυριάκος · Μπ. Ρούφος ·
                          Αλ. Κουμουνδούρος · Επ. Δεληγιώργης · Θρ. Ζαΐμης ·
   Βασίλειον της Ελλάδος  Χ. Τρικούπης · Θ. Δηλιγιάννης · Δ. Βάλβης · Κ.
   (1832 - 1924)          Κωνσταντόπουλος · Σ. Σωτηρόπουλος · Ν.
                          Δηλιγιάννης · Δ. Ράλλης · Αλ. Ζαΐμης · Γ.
                          Θεοτόκης · Κ. Π. Μαυρομιχάλης · Σ. Δραγούμης · Ελ.
                          Βενιζέλος · Δ. Γούναρης · Στ. Σκουλούδης · Ν.
                          Καλογερόπουλος · Σπ. Λάμπρος · Ν. Στράτος · Π.
                          Πρωτοπαπαδάκης · Ν. Τριανταφυλλάκος · Αν.
                          Χαραλάμπης · Σ. Κροκιδάς · Στ. Γονατάς · Γ.
                          Καφαντάρης
                          Αλ. Παπαναστασίου · Θ. Σοφούλης · Ανδρ.
   Δεύτερη Ελληνική       Μιχαλακόπουλος · Στρατηγός Θ. Πάγκαλος^1 · Αθ.
   Δημοκρατία             Ευταξίας^1 · Γ. Κονδύλης · Αλ. Ζαΐμης · Ελ.
   (1924 - 1935)          Βενιζέλος · Αλ. Παπαναστασίου · Ελ. Βενιζέλος · Π.
                          Τσαλδάρης · Ελ. Βενιζέλος · Αλ. Οθωναίος · Π.
                          Τσαλδάρης · Γ. Κονδύλης
                          Κ. Δεμερτζής · Ι. Μεταξάς^1 · Αλ. Κορυζής^1 · Εμ.
                          Τσουδερός^2 · Γ. Τσολάκογλου^4 · Κ.
                          Λογοθετόπουλος^4 · Ι. Ράλλης^4 · Ευρ.
                          Μπακιρτζής^2 · Σ. Βενιζέλος^2 · Αλ. Σβώλος^2 · Γ.
                          Παπανδρέου^2 · Ν. Πλαστήρας · Π. Βούλγαρης ·
   Βασίλειον της Ελλάδος  Αρχιεπίσκοπος Δαμασκηνός · Π. Κανελλόπουλος · Π.
   (1935 - 1967/74)       Πουλίτσας · Κ. Τσαλδάρης · Δ. Μάξιμος · Αλ.
                          Διομήδης · Ι. Θεοτόκης · Δ. Κιουσόπουλος · Αλ.
                          Παπάγος · Κ. Γ. Καραμανλής · Κ. Γεωργακόπουλος · Κ.
                          Δόβας · Π. Πιπινέλης · Σ. Μαυρομιχάλης · Ι.
                          Παρασκευόπουλος · Γ. Αθανασιάδης-Νόβας · Ηλ.
                          Τσιριμώκος · Στ. Στεφανόπουλος
   Στρατιωτική Χούντα     Κ. Κόλλιας^1 · Γ. Παπαδόπουλος^1 · Σπ. Μαρκεζίνης ·
   (1967 - 1974)          Αδ. Ανδρουτσόπουλος^1
   Τρίτη Ελληνική         Κ. Γ. Καραμανλής · Γ. Ράλλης · Ανδρ. Παπανδρέου ·
   Δημοκρατία             Τζ. Τζαννετάκης · Ι. Γρίβας · Ξ. Ζολώτας · Κ.
   (από το 1974)          Μητσοτάκης · Κ. Σημίτης · Κ. Α. Καραμανλής · Γ. Α.
                          Παπανδρέου
   ^1Πρωθυπουργός πραξικοπηματικής κυβέρνησης. ^2Πρωθυπουργός κυβέρνησης που
   δεν ελέγχει την Αθήνα.
   ^3Υπό διαφορετικό τίτλο. ^4Πρωθυπουργός κατά τη διάρκεια της γερμανικής
   κατοχής.

   Ανακτήθηκε από
   "http://el.wikipedia.org/wiki/%CE%93%CE%B5%CF%8E%CF%81%CE%B3%CE%B9%CE%BF%CF%82_%CE%98%CE%B5%CE%BF%CF%84%CF%8C%CE%BA%CE%B7%CF%82"
   Κατηγορίες: Βουλευτές Κέρκυρας | Πρωθυπουργοί της Ελλάδας | Έλληνες
   υπουργοί Ναυτικών | Έλληνες υπουργοί Εκκλησιαστικών και Δημοσίας
   Εκπαιδεύσεως | Α΄ Βαλκανικός Πόλεμος | Δήμαρχοι Κέρκυρας | Κερκυραίοι |
   Οικογένεια Θεοτόκη | Γεννήσεις το 1844 | Θάνατοι το 1916

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Deutsch
     • English
     • Español
     • Français
     • Italiano
     • Latina
     • Português
     • Русский
     • Yorùbá

     • Τελευταία τροποποίηση 21:17, 11 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
