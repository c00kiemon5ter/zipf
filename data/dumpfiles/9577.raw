   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Matthiola incana

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                               Matthiola incana
                   Matthiola incana
                               Matthiola incana
                            Συστηματική ταξινόμηση
                   Βασίλειο:    Φυτά (Plantae)
                   Συνομοταξία: Αγγειόσπερμα (Magnoliophyta)
                   Οικογένεια:  Σταυρανθή (Cruciferae)
                   Γένος:       Matthiola

   Matthiola incana ονομάζεται πολυετές φυτό με καταγωγή από τις μεσογειακές
   ευρωπαϊκές χώρες. Εξαιτίας των όμορφων λουλουδιών του απαντάται πολύ συχνά
   σε κήπους και ανθώνες. Η καλλωπιστική του αξία οφείλεται στην πλούσια
   ανθοφορία, την ποικιλοχρωμία και το άρωμα των ανθέων.

   Πίνακας περιεχομένων

     • 1 Χαρακτηριστικά γνωρίσματα
     • 2 Πολλαπλασιασμός
     • 3 Εχθροί και ασθένειες
     • 4 Χρήσεις
     • 5 Πηγές

[Επεξεργασία] Χαρακτηριστικά γνωρίσματα

   Καλλιεργείται ως ετήσιο φυτό (διετές). Έχει θαμνοειδή μορφή με βλαστούς
   όρθιους, διακλαδιζόμενους, ύψους 25-70 εκατοστών, ελαφρά ξυλοποιημένους
   στη βάση. Τα φύλλα του είναι επιμήκη, λογχοειδή, κατ' εναλλαγή,
   σταχτοπράσινα καλυμμένα με χνούδι, όπως και οι βλαστοί.

   Τα άνθη είναι μονά ή διπλά, σε επάκριες ταξιανθίες - «στάχεις» και χρώματα
   απαλά (κόκκινο, ρόδινο, ιώδες, λευκό κ.ά.) μάλλον παρά λαμπερά, με έντονο
   άρωμα. Ανθίζει κατά τον Απρίλιο - Μάιο, ίσως και Ιούνιο. Τα διπλά άνθη,
   που έχουν και εμπορική αξία, οφείλονται στη μεταλλαγή εξαιτίας της οποίας
   τα αναπαραγωγικά όργανα έχουν μετατραπεί σε πέταλα και για το λόγο αυτό
   είναι άγονα.

   Υπάρχουν ποικιλίες νάνες, ύψους 25 - 30 εκατοστών, μέτριες 30 - 50
   εκατοστών και ψηλές 50 - 70 εκατοστών, διαφόρων χρωμάτων.

[Επεξεργασία] Πολλαπλασιασμός

   Γίνεται με σπόρο που λαμβάνεται από φυτά με «μονά» άνθη και σπέρνεται τέλη
   Αυγούστου - αρχές Σεπτεμβρίου. Τα σπορόφυτα που πρόκειται να δώσουν
   «διπλά» άνθη ξεχωρίζουν είτε από το σπορείο, είτε κατά τη μεταφύτευση
   γιατί:

     • Μόλις φυτρώσουν έχουν κοτυληδόνες ανοικτού πράσινου χρωματισμού, ενώ
       εκείνα για μονά άνθη έχουν κοτυληδόνες σκουροπράσινες.
     • Τα νεαρά φυτά έχουν ανοιχτοπράσινο χρώμα και φύλλα επιμήκη, χνουδωτά,
       κυματοειδή στην κορυφή, ενώ εκείνα της καρδιάς είναι κατσαρά. Αντίθετα
       τα φυτά για «μονά» άνθη έχουν σκουροπράσινο χρώμα, πιο συμμαζεμένη
       ανάπτυξη και φύλλα κοντόχοντρα, στρογγυλεμένα και εκείνα της καρδιάς
       διατεταγμένα σε κύκλο.

   Το φυτό αναπτύσσεται σε όλα σχεδόν τα εδάφη που έχουν καλή αποστράγγιση,
   προτιμά όμως τα λίγο βαριά και πλούσια. Ευδοκιμεί καλά και στα
   αργιλλοασβεστοειδή εδάφη και αντέχει στις παραθαλάσσιες περιοχές. Θέλει
   ηλιαζόμενες θέσεις, μπορεί να αναπτυχθεί όμως και στην ημισκιά. Ένα
   κρυολόγημα στα νεαρά φυτά προκαλεί τη δημιουργία περισσότερων στελεχών και
   ανθέων. Εάν τα φυτά κλαδευτούν μετά την άνθηση μπορούν να διατηρηθούν και
   για δεύτερο χρόνο.

[Επεξεργασία] Εχθροί και ασθένειες

   Τα φυτά προσβάλλονται πολλές φορές στο σπορείο από σηψιρριζίες λόγω
   υπερβολικής υγρασίας. Άλλοι μύκητες που προσβάλλουν τα φυτά είναι η
   σκωρίαση, ο περονόσπορος και το ωίδιο. Από τα έντομα προβλήματα
   δημιουργούν οι κάμπιες (πιερίδα), που κατρώγουν τα φύλλα, οι αφίδες και οι
   θρίπες.

[Επεξεργασία] Χρήσεις

   Οι νάνες και οι μέτριες ποικιλίες φυτεύονται ομαδικά σε χλοοτάπητες ή σε
   ανθώνες, αλλά και σε φυτοδοχεία. Γενικά είναι κατάλληλες και για άνθη που
   προορίζονται για ανθοδοχεία.

[Επεξεργασία] Πηγές

   Commons logo
   Τα Κοινά έχουν πολυμέσα σχετικά με το θέμα
   Matthiola incana

     • «8η Ανθοκομική Έκθεση Δήμου Αιγάλεω», Ενημερωτικό Φυλλάδιο (2010)

   Ανακτήθηκε από "http://el.wikipedia.org/wiki/Matthiola_incana"
   Κατηγορίες: Σταυρανθή | Αρωματικά φυτά | Καλλωπιστικά φυτά

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Deutsch
     • English
     • Español
     • Italiano
     • 한국어

     • Τελευταία τροποποίηση 12:54, 24 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
