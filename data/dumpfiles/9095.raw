   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Καλλιθέα Βοιωτίας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 38°18′31″N 23°26′36″E﻿ / ﻿38.30861, 23.44333

   [IMG]
   [IMG]
   Ο Άγιος Γεώργιος στην Καλλιθέα‎

   Η Καλλιθέα είναι χωριό του νομού Βοιωτίας. Αποτελεί ένα από τα τέσσερα
   δημοτικά διαμερίσματα του Δήμου Τανάγρας, όπως δημιουργήθηκε σύμφωνα με το
   Νόμο 2539/1997 ή αλλιώς Νόμο Καποδίστρια. Ο πληθυσμός του χωριού ανέρχεται
   σε 695 κατοίκους, σύμφωνα με την απογραφή του 2001.

   Στην αρχαιότητα ονομαζόταν Σίδες, ενώ επί Τουρκοκρατίας λεγόταν
   Μουσταφάδες, πιθανότατα από το όνομα κάποιου Τούρκου άρχοντα της περιοχής.

[Επεξεργασία] Οικονομία

   Η οικονομία του χωριού, όπως και των υπολοίπων χωριών του δήμου,
   στηρίζεται κυρίως στη γεωργία, τη μεταποίηση και το εμπόριο αγροτικών
   προϊόντων.

   Η παλαιότερη ονομασία του χωριού ήταν Μουσταφάδες. Η μετονομασία του σε
   Καλλιθέα έγινε το έτος 1953. Δεν υπάρχει σαφές αποδεικτικό στοιχείο γιατί
   αυτό το χωριό διατηρούσε μέχρι το 1953 το όνομα Μουσταφάδες. Στην
   προφορική παράδοση κυκλοφορεί ότι στην περιοχή του χωριού Πύργος ήταν
   εγκατεστημένος Τούρκος αξιωματούχος ή μεγιστάνας της περιοχής ονόματι
   Μουσταφάς, αλλά ακόμη κι αυτό είναι αμφισβητήσιμο. Μουσταφάς στην αραβική
   γλώσσα σημαίνει αυτός που ξεχωρίζει, ο διαπρεπής.

   Το χωριό είναι χτισμένο στις παρυφές του βουνού Πυργάρι και βρίσκεται
   ανάμεσα στα χωριά Νεοχωράκι και Ασωπία. Σύμφωνα με την απογραφή του 2001,
   ο πληθυσμός του ανέρχεται στους 695 κατοίκους, χωρίς να έχει συμπεριληφθεί
   ο μεγάλος αριθμός των οικονομικών μεταναστών που φιλοξενούνται στο χωριό.

   Οι κάτοικοί του είναι στη πλειονότητά τους αγρότες. Η κοντινή απόσταση από
   την Αθήνα αφενός, μόλις 70 χιλιόμετρα, κι αφετέρου η εύφορη και αποδοτική
   πεδιάδα δίπλα στον Ασωπό που εκτείνεται εμπρός του, εξειδίκευσαν το χωριό
   σε έναν από τους μεγαλύτερους τροφοδότες αγροτικών προϊόντων της Κεντρικής
   Λαχαναγοράς Αθηνών. Οι καλλιέργειες μετά το 1960, περίπου, είναι εντατικές
   τόσο σε δημητριακά (σκληρό σιτάρι, κριθάρι, βρώμη κτλ.) όσο και σε
   ζαρζαβατικά (ντομάτες, μπάμιες, φασόλια, πιπεριές). Καλλιεργούνται επίσης
   πατάτες και κρεμμύδια, όσο και βιομηχανική ντομάτα.

   Το πότισμα αρχικά γινόταν από ανάβαθα πηγάδια. Μετά το 1960, άρχισαν να
   δημιουργούνται γεωτρήσεις 60-70 μέτρων, που με τα χρόνια γίνονταν όλο και
   βαθύτερες προς εύρεση νερού: σήμερα οι γεωτρήσεις έχουν βάθος γύρω στα 370
   μέτρα, με αποτέλεσμα το νερό να έχει πολλά άλατα.

   Όλη αυτή η εντατικοποίηση έχει φέρει στο χωριό κύμα οικονομικών μεταναστών
   διαφόρων εθνικοτήτων. Στο χωριό φιλοξενούνται ως οικονομικοί μετανάστες
   από το 1980 και μετά Ινδοί, Πακιστανοί, Αφγανοί, οικονομικοί μετανάστες
   από το Μπαγκλαντές, Αλβανοί, Ρουμάνοι κ.ά., γεγονός που έχει δώσει μια
   πολυεθνικότητα στο συγκεκριμένο χωριό. Κατά τους χειμερινούς μήνες, οι
   μόνιμοι οικονομικοί μετανάστες είναι γύρω στους 500, την δε θερινή περίοδο
   υπερβαίνουν τους 1500. Αυτή η πολυεθνικότητα έχει βέβαια πλεονεκτήματα,
   αλλά και σοβαρά μειονεκτήματα, με το σημαντικότερο την στέγαση των
   οικονομικών μεταναστών.

   Η μητρόπολη και ο πολιούχος του χωριού είναι ο Άγιος Γεώργιος, που
   εορτάζει στις 23 Απριλίου. Ο ναός του Αγίου Γεωργίου άρχισε να χτίζεται το
   1923 με ιδία εργασία από τους κατοίκους, με κύβους ντόπιας κίτρινης
   πέτρας, και αγιογραφήθηκε γύρω στο 1970. Ξωκλήσια του χωριού είναι η Αγία
   Μαρίνα, η Αγία Τριάδα, η Αγία Παρασκευή (νεκροταφείο), ο Άγιος Ταξιάρχης,
   η Παναγία η Μεσοσπορίτισσα, η Αγία Άννα, ο Άγιος Ιωάννης ο Καλοκτένης.

   Το χωριό ανήκει σύμφωνα με τον Καποδιστριακό νόμο του 1997 στο Δήμο
   Τανάγρας μαζί με τα χωριά Άρμα, Ασωπία, Τανάγρα.

   Σημάδια από αρχαιολογικές έρευνες πιστοποιούν ότι η περιοχή κατοικείται
   από αρχαιοτάτων χρόνων, χωρίς αυτό να σημαίνει ακριβώς στο ίδιο σημείο. Σε
   ακτίνα δύο χιλιομέτρων γύρω από το σημερινό χωριό υπάρχουν δείγματα
   οικισμών, όπως στην περιοχή Λυκούρσι (νοτιοδυτικά), στην περιοχή Κούρτανι
   νότια και στην περιοχή Μετόχι (δυτικά). Στην κορυφή επίσης του βουνού
   Σωρός δυτικά του σημερινού χωριού, υπάρχουν δείγματα Κυκλώπειων τειχών
   Μυκηναϊκής περιόδου. Ολλανδή αρχαιολόγος, που έκανε πρόσφατα έρευνες στην
   περιοχή της Αγίας Τριάδας, είπε ότι ο σημερινός ναός είναι χτισμένος πάνω
   σε αρχαίο και σπάνιο ναό της θεάς Ήρας. Λέγεται ότι η αρχαία ονομασία του
   χωριού είναι Σίδες, που σημαίνει Ροδιές. Πράγματι στη περιοχή ευδοκιμούν
   πολύ οι ροδιές, αν και σήμερα χρησιμοποιούνται μόνο για οικιακή
   κατανάλωση.

[Επεξεργασία] Πηγές

     • Τσεβά Γ, Η ιστορία της Θήβας και της Βοιωτίας, Θήβα 2006, Πνευματικό
       Κέντρο Δήμου Θηβαίων

   Prosepektasi1.svg Αυτό το άρθρο για ένα χωριό της Ελλάδας χρειάζεται
   επέκταση. Βοηθήστε τη Βικιπαίδεια επεκτείνοντάς το!
   Ανακτήθηκε από
   "http://el.wikipedia.org/wiki/%CE%9A%CE%B1%CE%BB%CE%BB%CE%B9%CE%B8%CE%AD%CE%B1_%CE%92%CE%BF%CE%B9%CF%89%CF%84%CE%AF%CE%B1%CF%82"
   Κατηγορίες: Δήμος Τανάγρας | Χωριά του νομού Βοιωτίας
   Κρυμμένη κατηγορία: Γεωγραφία της Ελλάδας-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 11:04, 22 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
