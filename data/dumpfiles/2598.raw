   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Όττο Στρούβε

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Όττο Στρούβε στην αγκαλιά του πατέρα
   του

   Ο Όττο Στρούβε (Otto Struve, Χάρκοβο 12
   Αυγούστου 1897 – Μπέρκλεϊ 6 Απριλίου 1963^[1])
   ήταν Ρωσοαμερικανός αστρονόμος,
   δισέγγονος του Φρίντριχ Γκέοργκ Βίλχελμ
   φον Στρούβε και εγγονός του Όττο Βίλχελμ
   φον Στρούβε (1819-1905), με τον οποίο δεν
   πρέπει να συγχέεται. Στη ρωσική το όνομά
   του δίνεται συχνά ως Όττο
   Λιουντβίγκοβιτς Στρουβέ (Отто
   Людвигович Струве). Το μεγαλύτερο μέρος
   της ζωής του το πέρασε στις ΗΠΑ, όπου και
   σταδιοδρόμησε επιστημονικά.

   Διέκοψε τις σπουδές του στο
   Πανεπιστήμιο του Χάρκοβο για να
   πολεμήσει στον Α΄ Παγκόσμιο Πόλεμο και
   στον εμφύλιο που ακολούθησε την
   Οκτωβριανή Επανάσταση πολέμησε στο
   πλευρό των «Λευκών» και τραυματίσθηκε.
   Στη συνέχεια, όταν διαφάνηκε ότι οι
   Λευκοί θα έχαναν τον πόλεμο,
   οπισθοχώρησε μαζί τους και
   αυτοεξορίσθηκε, με τον πατέρα του
   Λούντβιχ να τον συνοδεύει μέχρι τη
   Σεβαστοπόλ όπου και απεβίωσε τον
   Νοέμβριο 1920. Στον ενάμιση χρόνο που ο
   Όττο πέρασε ως φτωχός πρόσφυγας στην
   Τουρκία (Καλλίπολη και
   Κωνσταντινούπολη), βρήκε δουλειά ως
   πριονιστής και έμαθε ότι ο αδελφός του
   Βέρνερ, επίσης αξιωματικός των Λευκών,
   είχε πεθάνει από φυματίωση και μία
   νεότερη αδελφή τους είχε πνιγεί. Για
   βοήθεια έγραψε στον θείο του αστρονόμο
   Χέρμαν Στρούβε στο Βερολίνο, αλλά κατά
   σύμπτωση και εκείνος είχε πεθάνει
   λίγους μήνες νωρίτερα. Ωστόσο η σύζυγος
   τού Χέρμαν ζήτησε από τον διάδοχο του
   άντρα της στο Αστεροσκοπείο του
   Βερολίνου να γράψει στον διευθυντή του
   Αστεροσκοπείου Γιερκς στο Σικάγο, τον
   Έντγουιν Φροστ, οπότε προσφέρθηκε στον
   Όττο μια θέση εκεί.

   Ο Όττο Στρούβε μετανάστευσε τότε στις
   ΗΠΑ και άρχισε αμέσως μια εξέχουσα
   σταδιοδρομία στην Αστρονομία, αφού ήδη
   στα τέλη του 1922 ανεκάλυψε δύο
   αστεροειδείς. Ολοκλήρωσε τη διδακτορική
   διατριβή του το 1923, έτος που ήρθε να
   μείνει κοντά του και η μητέρα του
   Ελισαβέτα. Πήρε την αμερικανική
   υπηκοότητα το 1927 και διαδέχθηκε τον
   Φροστ στη θέση του διευθυντή του
   Αστεροσκοπείου Γιερκς. Τελικώς μάλιστα
   διετέλεσε διευθυντής τεσσάρων
   διαφορετικών αστεροσκοπείων. Χρημάτισε
   συντάκτης του Astrophysical Journal και συνέγραψε
   πολυάριθμα βιβλία, ενώ διετέλεσε και
   πρόεδρος της Διεθνούς Αστρονομικής
   Ενώσεως (IAU). Ο Όττο Στρούβε υπήρξε ένας
   από τους λίγους επιφανείς αστρονόμους
   πριν τη διαστημική εποχή που εξέφρασαν
   δημόσια την πίστη τους ότι εξωγήινη
   ευφυής ζωή υπάρχει σε πολλά μέρη του
   Σύμπαντος.

   Το 1925 νυμφεύθηκε την τραγουδίστρια Mary
   Martha Lanning, αλλά δεν απέκτησαν παιδιά,
   οπότε η μεγάλη αστρονομική δυναστεία
   των Στρούβε έφθασε στο τέλος της.

  [Επεξεργασία] Τιμητικές διακρίσεις

   Βραβεία

     * Χρυσό μετάλλιο της Βασιλικής
       Αστρονομικής Εταιρείας (1944)
     * Μετάλλιο Bruce (1948)
     * Μετάλλιο Henry Draper (1949)

   Ονομάσθηκαν προς τιμή του

     * Ο αστεροειδής 2227 Όττο Στρούβε (2227 Otto
       Struve).
     * Το «Τηλεσκόπιο Otto Struve» του
       Αστεροσκοπείου Μακντόναλντ.

     * Αντιθέτως, ο κρατήρας Στρούβε στη
       Σελήνη ονομάσθηκε έτσι προς τιμή
       τριών μελών της οκογένειας Στρούβε.

[Επεξεργασία] Παραπομπές

    1. ↑ Obituary Notes of Astronomers

                       Στοιχεία προσώπου
   ΟΝΟΜΑ                    Στρούβε Όττο
   ΑΛΛΑ ΟΝΟΜΑΤΑ       Otto Struve, Отто Людвигович
                                 Струве
   ΜΙΚΡΗ ΠΕΡΙΓΡΑΦΗ Ρωσοαμερικανός
                                 αστρονόμος
   ΗΜΕΡΟΜΗΝΙΑ          12 Αυγούστου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1897
   ΤΟΠΟΣ ΓΕΝΝΗΣΗΣ   Χάρκοβο, Ρωσική
                                 Αυτοκρατορία
   ΗΜΕΡΟΜΗΝΙΑ          6 Απριλίου
   ΘΑΝΑΤΟΥ
   ΕΤΟΣ ΘΑΝΑΤΟΥ       1963
   ΤΟΠΟΣ ΘΑΝΑΤΟΥ     Μπέρκλεϊ, ΗΠΑ

                      Στο άρθρο αυτό έχει
                      ενσωματωθεί κείμενο από το
                      άρθρο Otto Struve της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%8C%CF%84%CF%84%CE%BF_%CE%A3%CF%84%CF%81%CE%BF%CF%8D%CE%B2%CE%B5"
   Κατηγορίες: Γεννήσεις το 1897 | Θάνατοι το
   1963 | Ρώσοι αστρονόμοι | Αμερικανοί
   αστρονόμοι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Esperanto
     * Español
     * Suomi
     * Français
     * Bahasa Indonesia
     * Italiano
     * 日本語
     * Polski
     * Português
     * Русский
     * Simple English
     * Slovenščina
     * Українська

     * Τελευταία τροποποίηση 17:06, 3 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
