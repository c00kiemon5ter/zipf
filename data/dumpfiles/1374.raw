   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Βασίλειος Καισαρείας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Για την μυθική μορφή που ονομάζεται
           Άγιος Βασίλης, δείτε: Άγιος Βασίλης.

   Χριστιανισμός
   σειρά άρθρων
   Χριστιανισμός
                              Θεμελιώδη
        Ιησούς Χριστός
        Αγία Τριάδα · Θεοτόκος
        Ευαγγελισμός της Θεοτόκου
        Αγία Γραφή · Χριστιανική θεολογία
        Απόστολοι · Εκκλησία
        Βασιλεία του Θεού · Ευαγγέλιο
        Ιστορία του Χριστιανισμού
                             Αγία Γραφή
     Παλαιά Διαθήκη · Καινή Διαθήκη
     Δέκα εντολές · Επί του όρους ομιλία
     Γέννηση του Χριστού · Άγια Πάθη
     Ο Σταυρός του Ιησού Χριστού
     Σταύρωση και Ανάσταση
     Βιβλία της Αγίας Γραφής
     Βιβλικός κανόνας
     Απόκρυφα· Ψευδεπίγραφα· Θεοπνευστία
     Μετάφραση των Εβδομήκοντα
     Μεταφράσεις της Αγίας Γραφής
                    Χριστιανική θεολογία
         Ιστορία · Απολογητές
         Δημιουργία · Η πτώση του ανθρώπου
         Νόμος της Παλαιάς Διαθήκης
         Θεία Χάρη · Ενσάρκωση · Πίστη
         Δικαίωση · Σωτηρία
         Καθαγιασμός · Θέωση · Λατρεία
         Εκκλησιολογία · Μυστήρια
         Χριστιανική εσχατολογία
                  Ιστορία και παραδόσεις
   Πρωτοχριστιανισμός
   Οικουμενικές Σύνοδοι · Πιστεύω
   Ιεραποστολή · Σχίσμα του 1054
   Σταυροφορίες · Μεταρρύθμιση
   Ανατολικός Χριστιανισμός
   Ορθόδοξες Εκκλησίες
   Συριακή · Ασσυριακή
   Αρχαίες Ανατολικές Εκκλησίες
   Ανατολικός Καθολικισμός
   Δυτικός Χριστιανισμός
   Καθολική Εκκλησία
   Ουνία · Παλαιοκαθολικοί
   Προτεσταντισμός/Διαμαρτύρηση
   Εκκλησία Αντβεντιστών της Εβδόμης
   Ημέρας Αντιτριαδικοί ·
   Λουθηρανισμός · Αγγλικανισμός
   Καλβινισμός · Αρμινιανισμός
   Βαπτιστές · Μεθοδισμός
   Ευαγγελικοί
   Φιλελεύθερος Χριστιανισμός
   Συντηρητικός Χριστιανισμός
   Ριζοσπαστική Μεταρρύθμιση
   Φονταμενταλιστικός Χριστιανισμός
   Πεντηκοστιανισμός
   Ομολογίες · Κινήσεις
   Οικουμενισμός · Κήρυγμα
   Προσευχή · Μουσική
   Λειτουργία · Ημερολόγιο
   Σύμβολα · Τέχνη
                      Σημαντικές μορφές
        Απόστολος Παύλος · Πατέρες
        Χριστιανοί άγιοι
        Μέγας Κωνσταντίνος
        Αθανάσιος Αλεξανδρείας
        Κλήμης · Αυγουστίνος
        Ιωάννης ο Χρυσόστομος
        Βασίλειος Καισαρείας
        Μάξιμος ο Ομολογητής
        Άνσελμος · Ακινάτης
        Γρηγόριος Παλαμάς · Τζων Γουίκλιφ
        Μαρτίνος Λούθηρος
        Ιωάννης Καλβίνος · Τζον Γουέσλεϋ
        Πάπας Ιωάννης Παύλος Β΄
        Πατριάρχης Βαρθολομαίος

   Πλαίσιο: π • σ • ε

   Ο Βασίλειος Καισαρείας, γνωστότερος ως
   Μέγας Βασίλειος (μεταξύ 329 και 333 - 379),
   υπήρξε Πατέρας της Εκκλησίας,
   Αρχιεπίσκοπος Καισαρείας, κορυφαίος
   θεολόγος του 4ου αιώνα και ένας από τους
   Τρεις Ιεράρχες, που θεωρούνται
   προστάτες της παιδείας.

   [IMG]
   [IMG]
   Ο Μέγας Βασίλειος σε μικρογραφία του 15ου
   αιώνα(Μονή Διονυσίου, Άγιο Όρος)

   Πίνακας περιεχομένων

     * 1 Η ζωή του
     * 2 To Έργο του Μεγάλου Βασιλείου
     * 3 Συγγραφικό έργο
     * 4 Πηγές
     * 5 Εξωτερικοί σύνδεσμοι

[Επεξεργασία] Η ζωή του

   Γεννήθηκε στα 330 στη Νεοκαισάρεια του
   Πόντου. Ο πατέρας του Βασίλειος ασκούσε
   το επάγγελμα του καθηγητή ρητορικής στη
   Νεοκαισάρεια και η μητέρα του Εμμέλεια
   ήταν απόγονος οικογένειας Ρωμαίων
   αξιωματούχων (ο πατέρας της είχε πεθάνει
   ως Χριστιανός μάρτυρας). Στην οικογένεια
   εκτός από το Βασίλειο υπήρχαν άλλα οκτώ
   ή εννέα παιδιά. Μεταξύ αυτών, ο Άγιος
   Γρηγόριος Νύσσης, ο Ναυκράτιος που έγινε
   ασκητής και θαυματουργός Άγιος, η
   Μακρίνα (Οσία Μακρίνα) και ο Πέτρος,
   Επίσκοπος Σεβαστείας, ενώ κάποιο
   φαίνεται να πέθανε σε βρεφική ηλικία.

   Όντας φιλάσθενος από μικρός, ο Βασίλειος
   μεταφέρθηκε από τη γιαγιά του Μακρίνα
   στο κτήμα των Αννήσων κοντά στον ποταμό
   Ίρι, όπου ανατράφηκε από αυτήν μέχρι το
   θάνατό της και μετέπειτα από την
   πρωτότοκη αδερφή του Μακρίνα η οποία
   επηρέασε καθοριστικά τον μικρό Βασίλειο
   να στραφεί στην Χριστιανική πίστη. Την
   εγκύκλια παιδεία έλαβε από τον πατέρα
   του ενώ μετά την εκδημία του (γύρω στα 345)
   μετέβη στην Καισάρεια. Κατόπιν η ανάγκη
   του για περαιτέρω μόρφωση τον έφερε στην
   Κωνσταντινούπολη, όπου φοίτησε κοντά
   στο γνωστό δάσκαλο της εποχής Λιβάνιο
   και επακόλουθα στην Αθήνα (352).

   Στην Αθήνα γνωρίστηκε με το Γρηγόριο από
   την Καππαδοκία (τον μετέπειτα Γρηγόριο
   το Θεολόγο) αναπτύσσοντας μία μεγάλη
   φιλία, εγγράφηκε στη σχολή του
   Χριστιανού φιλοσόφου Προαιρεσίου και
   παρακολούθησε τη διδασκαλία του καθώς
   και τη διδασκαλία άλλων φιλοσόφων όπως ο
   Ιμέριος.

   [IMG]
   [IMG]
   Η Λειτουργία του Αγίου Βασιλείου (Subleyras
   Pierre, 1743, Μουσείο Ερμιτάζ, Αγία
   Πετρούπολη)

   Επέστρεψε στην πατρίδα του το καλοκαίρι
   του 356, εγκαταστάθηκε στην Καισάρεια και,
   συνεχίζοντας την παράδοση του πατέρα
   του, έγινε καθηγητής της ρητορικής. Το 358,
   επηρεασμένος από το θάνατο του αδερφού
   του μοναχού Ναυκρατίου, βαπτίζεται
   Χριστιανός, πιθανόν από τον επίσκοπο
   Διάνιο, και αποφασίζει να αφιερώσει τον
   εαυτό του στην ασκητική πολιτεία. Το
   φθινόπωρο του ίδιου έτους ξεκινά ένα
   οδοιπορικό σε γνωστά κέντρα ασκητισμού
   της Ανατολής, επιθυμώντας την ανεύρεση
   κατάλληλου τόπου διαμονής. Επέστρεψε το
   359 στον Πόντο και για μικρό χρονικό
   διάστημα διέμεινε στην Αριανζό, κοντά
   στο φίλο του Γρηγόριο.

   Τον Ιανουάριο του 360 φαίνεται να
   συμμετείχε, ως παρατηρητής εντεταλμένος
   από τον επίσκοπο Διάνιο, στην αρειανική
   Σύνοδο, που συνήλθε στην
   Κωνσταντινούπολη, για την έριδα μεταξύ
   Ομοουσιανών και Ομοιανών. Μετά την
   υπογραφή, από μέρους του Διανίου, του
   συμβόλου των Ομοιανών, ο Βασίλειος
   απογοητευμένος αποσύρθηκε στο
   ησυχαστήριο της αδερφής του
   εγκαινιάζοντας τη μνημειώδη
   αλληλογραφία του με το Γρηγόριο.

   Το καλοκαίρι του 364 ο Ευσέβιος
   Καισαρείας τον χειροτόνησε πρεσβύτερο.
   Η μεγάλη δραστηριότητα και η μόρφωση του
   Βασιλείου προκάλεσαν τα ζηλόφθονα
   αισθήματα του Ευσεβίου γεγονός που
   οδήγησε τον πρώτο, για ακόμα μία φορά, να
   επιστρέψει στην πατρίδα του. Η
   μεσολάβηση, όμως, του Γρηγορίου επιφέρει
   εξομάλυνση των σχέσεων και την
   επιστροφή του Βασιλείου στην Καισάρεια.
   Μετά το θάνατο του Ευσεβίου, με τη
   συνδρομή του Ευσεβίου επισκόπου
   Σαμοσάτων και του Γρηγορίου επισκόπου
   Ναζιανζού, εκλέγεται διάδοχός του στην
   επισκοπική έδρα της Καισάρειας και
   αναλαμβάνει συν τω χρόνω, λόγω του
   κύρους της προσωπικότητάς του, την
   εξαρχία της Αρχιεπισκοπής του Πόντου.

   Στον εκκλησιαστικό τομέα, ως επίσκοπος
   πλέον, ο Βασίλειος αντιμετώπισε την
   προσπάθεια του Αυτοκράτορα Ουάλη να
   επιβάλει τον Ομοιανισμό (ρεύμα του
   Αρειανισμού), όντας σε επιστολική
   επικοινωνία με το Μέγα Αθανάσιο,
   Πατριάρχη Αλεξανδρείας και τον Πάπα
   Ρώμης Δάμασο. Στην περιφέρεια της
   ποιμαντικής του ευθύνης είχε να
   αντιμετωπίσει την έντονη παρουσία του
   αρειανικού στοιχείου και άλλων
   χριστιανικών, μη ορθόδοξων, ομολογιών.
   Σε αυτό τον τομέα έδρασε και ως
   επίσκοπος, δηλαδή οργανωτικά, αλλά και
   με την αντιρρητική του γραμματεία. Μέσα
   από τις επιστολές του φαίνονται οι
   προσπάθειες που κατέβαλε για την
   ανάδειξη άξιων κληρικών στο ιερατείο,
   την καταπολέμηση της σιμωνίας των
   επισκόπων, την πιστή εφαρμογή των ιερών
   κανόνων από τους πιστούς καθώς και η
   ποιμαντική μέριμνα, που επέδειξε έναντι
   των αποκομμένων και περιθωριοποιημένων
   μελών της Εκκλησίας. Η όλη του
   δραστηριότητα επιφέρει τη βαθμιαία
   αναγνώρισή του ως κοινού έξαρχου
   ολόκληρου του ασιατικού θέματος της
   Αυτοκρατορίας.

   Στην οικουμενική Εκκλησία ο Βασίλειος
   αναλαμβάνει τα πνευματικά ηνία από το
   Μέγα Αθανάσιο, ο οποίος βαθμιαία
   αποσύρεται από την ενεργό δράση λόγω
   γήρατος. Εργάζεται για την επικράτηση
   των ορθόδοξων χριστιανικών αρχών και
   υπερασπίζεται το δογματικό
   προσανατολισμό της Οικουμενικής
   Συνόδου της Νίκαιας. Προσπαθεί να
   βρίσκεται σε αλληλενέργεια με τα
   ορθόδοξα πατριαρχεία και ουσιαστικά
   υποκαθιστά και αντικαθιστά την
   αρειανίζουσα ιεραρχία του πολιτικού
   κέντρου της Αυτοκρατορίας. Σε αυτή την
   προσπάθεια συναντά την αδιάφορη ή
   προκατειλημμένη στάση των άλλων
   πατριαρχείων, γεγονός, που παρά την
   απογοήτευση που του επιφέρει δεν τον
   καταβάλει στη συνέχιση του αγώνα του.

   Έργο ζωής και σημαντικό σταθμό στην
   πορεία του, αποτελεί η ίδρυση και
   λειτουργία ενός κοινωνικού
   φιλανθρωπικού συστήματος, του
   Πτωχοκομείου ή Βασιλειάδας. Εκεί
   διοχετεύει όλη την ποιμαντική του
   ευαισθησία, καθιστώντας την πρότυπο
   κέντρου περίθαλψης και φροντίδας των
   ασθενέστερων κοινωνικά ατόμων.
   Ουσιαστικά η Βασιλειάδα υπήρξε ένας
   πρότυπος οίκος για τη φροντίδα των
   ξένων, την ιατρική περίθαλψη των φτωχών
   άρρωστων και την επαγγελματική
   κατάρτιση των ανειδίκευτων. Καθίσταται
   η μήτρα ομοειδών οργανισμών που
   δημιουργήθηκαν σε άλλες επισκοπές και
   στάθηκε η σταθερή υπενθύμιση στους
   πλουσίους του προνομίου τους να
   διαθέτουν τον πλούτο τους με έναν
   αληθινά χριστιανικό τρόπο.

   Καταπονημένος από την ευρεία δράση που
   ανέπτυξε σε πολλούς τομείς της
   χριστιανικής μαρτυρίας καθώς και την
   ασκητική ζωή, την οποία ακολουθούσε, ο
   Βασίλειος πεθαίνει την 1 Ιανουαρίου του
   379 σε ηλικία 50 ετών. Ο θάνατός του βυθίζει
   στο πένθος όχι μόνο το ποίμνιό του αλλά
   και όλο το χριστιανικό κόσμο της
   Ανατολής. Στην κηδεία του συμμετέχουν
   Ιουδαίοι, πιστοί της εθνικής θρησκείας
   και ένα πλήθος ανομοιογενούς
   θρησκευτικής και εθνικής απόχρωσης. Η
   παρακαταθήκη του υπήρξε το τεράστιο σε
   μέγεθος και σημασία θεολογικό –
   δογματικό του έργο μαζί με τη συμβολή
   του στη λειτουργική και την πρωτότυπη
   ανθρωπιστική του δράση.

   Η μνήμη του τιμάται από την Ορθόδοξη
   Εκκλησία την 1η Ιανουαρίου ενώ από το 1081
   ο Πατριάρχης Κωνσταντινουπόλεως – Νέας
   Ρώμης Ιωάννης Μαυρόπους (ο από Ευχαΐτων)
   θέσπισε έναν κοινό εορτασμό των Τριών
   Ιεραρχών, Βασιλείου του Μεγάλου, Ιωάννη
   Χρυσοστόμου και Γρηγορίου του Θεολόγου,
   στις 30 Ιανουαρίου ως προστατών των
   γραμμάτων και της παιδείας. Η
   Αγγλικανική και η Καθολική εκκλησία
   τιμούν την μνήμη του στις 2 Ιανουαρίου,
   ενώ η Λουθηρανική και η Επισκοπελιανή,
   στις 14 Ιουνίου.

[Επεξεργασία] To Έργο του Μεγάλου Βασιλείου

   Ο Μέγας Βασίλειος είναι ένας από τους
   σημαντικότερους δογματικούς θεολόγους
   του Χαλκηδόνιου Χριστιανισμού με
   σημαντική συμβολή στην ανάπτυξη του
   Τριαδολογικού δόγματος. Διακήρυξε την
   ενότητα της Αγίας Τριάδας ως μιας ουσίας
   και προχώρησε στον προσδιορισμό του
   υποστατικού διαχωρισμού των Προσώπων
   της. Κάθε υπόσταση διακρίνεται από
   ορισμένους τρόπους ύπαρξης και
   μεμονωμένα χαρακτηριστικά (ιδιώματα): ο
   Πατέρας είναι αγέννητος, ο Υιός
   γεννηθείς αχρόνως και το Άγιο Πνεύμα
   εκπορευτό διά του Πατρός. Η μόνη
   προτεραιότητα του Πατέρα είναι λογική,
   μη χρονική και δεν ενέχει καμία
   ανωτερότητα.

   Στο έργο τόνισε επίσης τη σημασία της
   διάκρισης μεταξύ ουσίας και ενεργειών
   του Θεού. Μεταξύ του άκτιστου Θεού και
   του κτιστού κόσμου υπάρχει οντολογικό
   χάσμα, που αποκλείει την κατ’ ουσία
   κοινωνία και σχέση μεταξύ τους. Ο Θεός
   καθίσταται αντιληπτός στον κόσμο διά
   των ενεργειών του. Το ότι ο κόσμος
   διατηρείται στο "είναι" οφείλεται στη
   δημιουργική, συνεκτική και ζωοποιό
   ενέργεια του Θεού.

   Ο Βασίλειος υπήρξε θαυμαστής του
   μεγάλου αλεξανδρινού φιλοσόφου Ωριγένη
   αλλά στο ερμηνευτικό του έργο
   απορρίπτει την αλληγορική μέθοδο και
   πλησιάζει προς την αντιοχειανή σχολή.
   Ερμηνεύει χρησιμοποιώντας το κείμενο ως
   αφορμή έκθεσης των προσωπικών του
   θέσεων.

   Κεφαλαιώδης ήταν και η συμβολή του στην
   αξιολόγηση της θύραθεν παιδείας μέσα
   στη χριστιανική Εκκλησία. Μελετητής ο
   ίδιος και γνώστης της ελληνικής
   φιλοσοφίας, τη χρησιμοποιεί ως όργανο
   επεξεργασίας και διατύπωσης των
   θεολογικών του αντιλήψεων. Η φιλοσοφία,
   κατά το Βασίλειο, πρέπει να μελετάται
   υπό το νέο χριστιανικό πρίσμα. Δεν
   απορρίπτει τη μελέτη των κλασσικών
   γραμμάτων, αντίθετα προτρέπει στη χρήση
   τους ως ένδυμα της χριστιανικής
   θρησκευτικής διδασκαλίας.

   Στον τομέα του μοναχισμού ανέλαβε δράση
   θέτοντάς τον υπό τον έλεγχο της
   εκκλησιαστικής ηγεσίας και εισήγαγε την
   ομολογία της αφιέρωσης στο Θεό και της
   ένταξης στην αδελφότητα, η οποία
   προέβλεπε αγαμία, υπακοή και ακτημοσύνη.
   Επίσης έθεσε την αυθαίρετη
   πνευματικότητα του μοναχισμού στη
   σταθερή βάση της Αγίας Γραφής και
   τοποθέτησε τους μοναχούς στη γραμμή του
   κοινού βίου και της οργανωμένης δράσης.

[Επεξεργασία] Συγγραφικό έργο

   Τα έργα του κατατάσσονται σε τέσσερεις
   κατηγορίες:

     * Δογματικά συγγράμματα.

   α) "Ανατρεπτικός του Απολογητικού του
   δυσσεβούς Ευνομίου". Αποτελείται από
   τρία βιβλία και καταφέρεται ενάντια του
   αρχηγού των Ανομοίων Ευνομίου.

   β) "Προς Αμφιλόχιον, περί του Αγίου
   Πνεύματος". Επιστολική πραγματεία προς
   τον επίσκοπο Ικονίου Αμφιλόχιο σχετικά
   με το Άγιο Πνεύμα.

     * Ασκητικά συγγράμματα.

   α) "Τα Ηθικά". Συλλογή 80 ηθικών κανόνων.

   β) "Όροι κατά πλάτος". Περιέχει 55 κεφάλαια
   με θέμα γενικές αρχές του μοναχισμού.

   γ) "Όροι κατ’ επιτομήν". Περιέχει 313
   κεφάλαια που αναφέρονται στην
   καθημερινή ζωή των μοναχών.

   δ) "Περί πίστεως".

   ε) "Περί κρίματος".

   στ) "Περί της εν παρθενία αληθούς
   αφθορίας". Έργο σχετικό με την παρθενική
   ζωή.

     * Ομιλίες.

   Ορισμένες από τις ομιλίες του είναι:

   α) "Εις την Εξαήμερον". Συλλογή 9 ομιλιών
   με θέμα τη δημιουργία του κόσμου.

   β) "Εις του Ψαλμούς". Συλλογή 18 ομιλιών με
   αφορμή το περιεχόμενο των Ψαλμών του
   Δαυίδ.

   γ) "Περί του ουκ έστιν αίτιος του κακού ο
   Θεός".

   δ) "Περί πίστεως".

   ε) "Κατά Σαβελλιανών, Αρείου και
   Ανομοίων".

   στ) "Προς τους νέους, όπως αν εξ ελληνικών
   ωφελοίντο λόγων". Το διασημότερο από τα
   κείμενα του Βασιλείου, στο οποίο
   πραγματοποιεί προσπάθεια γεφύρωσης του
   χάσματος μεταξύ χριστιανικής και
   κλασσικής παιδείας.

   ζ) "Προτρεπτικός εις το άγιον βάπτισμα".

   η) "Εις το πρόσεχε σεαυτώ".

   θ) "Προς Πλουτούντας".

   ι) "Εν λιμώ και αυχμώ".

   ια) "Εις την μάρτυρα Ιουλίτταν και περί
   ευχαριστίας".

     * Επιστολές.

   Σώζονται 365 επιστολές με το όνομα του
   Μεγάλου Βασιλείου, που καλύπτουν την
   εικοσαετία από την επιστροφή του στην
   Καισάρεια από την Αθήνα έως και το
   θάνατό του.

[Επεξεργασία] Πηγές

     * Παναγιώτη Κ. Χρήστου, Ελληνική
       Πατρολογία, Πατριαρχικόν Ίδρυμα
       Πατερικών Μελετών, 1989, Θεσσαλονίκη
     * Δημητρίου Γ. Τσάμη, Εκκλησιαστική
       Γραμματολογία. Από την αποστολική
       εποχή ως την άλωση της
       Κωνσταντινούπολεως, Εκδόσεις
       Πουρναρά, 2001, Θεσσαλονίκη ISBN 960-242-136-3
     * Παναγιώτη Κ. Χρήστου, Εκκλησιαστική
       γραμματολογία. Πατέρες και θεολόγοι
       του χριστιανισμού, Εκδοσεις
       Κυρομάνος, 1991, Θεσσαλονίκη
     * Γεωργίου Δ. Μαρτζέλου, Ουσία και
       ενέργειαι του Θεού κατά τον Μέγαν
       Βασίλειον, Εκδόσεις Πουρναρά, 1993,
       Θεσσαλονίκη ISBN 960-242-069-3
     * Γεωργίου Φλωρόφσκυ, Βυζαντινοί
       ασκητικοί και πνευματικοί Πατέρες,
       Μτφ. Παναγιώτου Κ. Πάλλη, Εκδόσεις
       Πουρναρά, 1993, Θεσσαλονίκη ISBN 960-242-031-6
     * Βιβλιοθήκη Ελλήνων Πατέρων και
       Εκκλησιαστικών Συγγραφέων (ΒΕΠΕΣ),
       Έκδοσις της Αποστολικής Διακονίας της
       Εκκλησίας της Ελλάδος, 1988, Αθήναι
     * Στυλιανού Γ. Παπαδόπουλου, Πατρολογία,
       Εκδόσεις Παρουσία, 1997, Αθήνα ISBN 960-7601-94-7

[Επεξεργασία] Εξωτερικοί σύνδεσμοι

   Wikiquote logo
   Στα Βικιφθέγματα υπάρχει υλικό σχετικό
   με το άρθρο:
   Βασίλειος Καισαρείας

     * Ομιλία εις την Εξαήμερον (Αρχαία
       Ελληνικά)
     * Ιστοσελίδα με Πατερικά κείμενα
     * Letters and Select Works by Philip Schaff
     * Ο Μέγας Βασίλειος και ο Ιωάννης
       Κασσιανός για την κοινοβιακή άσκηση
     * Ρήσεις του Μεγάλου Βασιλείου

   Ανακτήθηκε από
   "http://el.wikipedia.org/wiki/%CE%92%CE%B1%CF%83%CE%AF%CE%BB%CE%B5%CE%B9%CE%BF%CF%82_%CE%9A%CE%B1%CE%B9%CF%83%CE%B1%CF%81%CE%B5%CE%AF%CE%B1%CF%82"
   Κατηγορίες: Χριστιανοί άγιοι |
   Αρχιεπίσκοποι Καισαρείας |
   Εκκλησιαστικοί Πατέρες | Εκκλησιαστικοί
   συγγραφείς | Ορθόδοξοι άγιοι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Cebuano
     * Česky
     * Dansk
     * Deutsch
     * English
     * Esperanto
     * Español
     * Suomi
     * Français
     * Galego
     * עברית
     * Hrvatski
     * Magyar
     * Հայերեն
     * Bahasa Indonesia
     * Italiano
     * 日本語
     * ქართული
     * Latina
     * Македонски
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Sardu
     * Srpskohrvatski / Српскохрватски
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * Türkçe
     * Українська
     * 中文

     * Τελευταία τροποποίηση 01:58, 13 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
