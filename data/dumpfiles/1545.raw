   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Πιέρ Μεσαίν

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Πιέρ Μεσαίν.

   Ο Πιέρ Φρανσουά Αντρέ Μεσαίν (Pierre François
   André Méchain, 16 Αυγούστου 1744 – 20 Σεπτεμβρίου
   1804) ήταν Γάλλος αστρονόμος, γεωδαίτης
   και χαρτογράφος, που, μαζί με τον Σαρλ
   Μεσιέ, προσέφερε πολλά στην πρωτογενή
   τηλεσκοπική μελέτη των ουράνιων σωμάτων
   πέρα από το Ηλιακό Σύστημα, καθώς και των
   κομητών.

   Πίνακας περιεχομένων

     * 1 Βιογραφικά στοιχεία
     * 2 Ανακαλύψεις
     * 3 Διάφορα

          * 3.1 Ονομάσθηκε προς τιμή του
          * 3.2 Εξωτερικός σύνδεσμος
          * 3.3 Παραπέρα διάβασμα

[Επεξεργασία] Βιογραφικά στοιχεία

   Ο Πιέρ Μεσαίν γεννήθηκε στο Λαόν της
   Γαλλίας και επέδειξε ξεχωριστές
   ικανότητες στα Μαθηματικά και τη Φυσική,
   αλλά υποχρεώθηκε να εγκαταλείψει τις
   σπουδές του εξαιτίας της φτώχειας.
   Ωστόσο, το ταλέντο του στην Αστρονομία
   έτυχε της προσοχής του Ζερόμ Λαλάντ, που
   έγινε φίλος του και του έδινε να
   ξαναδιαβάζει τα κείμενά του για έλεγχο.
   Ο Λαλάντ εξασφάλισε μια θέση για τον
   Μεσαίν στο Ναυτικό Κέντρο Χαρτών στις
   Βερσαλίες, όπου ο Μεσαίν εργάσθηκε τη
   δεκαετία του 1770 στην Υδρογραφία και τη
   χαρτογράφηση των ακτών. Τότε, περί το 1774,
   συνάντησε τον Σαρλ Μεσιέ και έγιναν
   φίλοι. Το 1774 ο Μεσαίν δημοσίευσε την
   πρώτη αστρονομική του μελέτη, πάνω σε
   μία επιπρόσθηση του Αλντεμπαράν από τη
   Σελήνη.

   Το 1777 ο Μεσαίν πήρε για σύζυγό του την
   Barbe-Thérèse Marjou, με την οποία απέκτησαν δύο
   γιους και μία θυγατέρα. Το 1782 έγινε
   δεκτός στη Γαλλική Ακαδημία Επιστημών
   και υπήρξε ο συντάκτης του περιοδικού
   της Connaissance des Temps από το 1785 μέχρι το 1792.
   Αυτό είναι το περιοδικό που μεταξύ άλλων
   δημοσίευσε για πρώτη φορά τον Κατάλογο
   του Μεσιέ.

   Με τις χαρτογραφικές του ικανότητες, ο
   Μεσαίν εργάσθηκε σε χάρτες της βόρειας
   Ιταλίας και της Γερμανίας, αλλά
   σημαντικότερο ήταν το γεωδαιτικό έργο
   του: μέτρησε το νότιο τμήμα ενός τόξου
   μεσημβρινού της Γης ανάμεσα στη
   Δουνκέρκη και τη Βαρκελώνη, αρχίζοντας
   το 1791. Αυτή η μέτρηση έγινε η βάση της
   μονάδας μήκους (ένα από τα θεμελιώδη
   μεγέθη) του Μετρικού Συστήματος, του
   μέτρου. Ο Μεσαίν και ο Ζαν-Μπατίστ
   Ντελάμπρ συνάντησαν πολλές δυσκολίες
   στα ταξίδια τους, κυρίως επειδή έλαβαν
   χώρα στην πιο ταραγμένη περίοδο της
   Γαλλικής Επαναστάσεως. Συνέλαβαν τον
   Μεσαίν γιατί υποπτεύθηκαν ότι τα
   επιστημονικά του όργανα ήταν όπλα,
   αργότερα τον φυλάκισαν στη Βαρκελώνη
   μετά την κήρυξη πολέμου μεταξύ Γαλλίας
   και Ισπανίας, και η περιουσία του στο
   Παρίσι δημεύθηκε κατά την εποχή της
   Τρομοκρατίας. Μετά την απελευθέρωσή του
   από την Ισπανία, ο Μεσαίν έζησε στην
   Ιταλία και επέστρεψε στην πατρίδα του το
   1795.

   Από το 1799 ήταν διευθυντής του
   Αστεροσκοπείου των Παρισίων.

   Προσωπικές του αμφιβολίες σχετικά με
   τις μετρήσεις του μεσημβρινού
   Δουνκέρκης-Βαρκελώνης οδήγησαν τον
   Μεσαίν να επιστρέψει στο έργο αυτό και
   να ξαναταξιδέψει στην Ισπανία το 1804,
   όπου κόλλησε κίτρινο πυρετό και πέθανε
   στο Castellon de la Plana.

[Επεξεργασία] Ανακαλύψεις

   Στον Μεσαίν αποδίδεται η ανακάλυψη 26 ή 27
   νεφελωμάτων, αστρικών σμηνών και
   γαλαξιών, αναλόγως αν συγκαταλεχθεί ο
   γαλαξίας M102. Οι εξής 18 από αυτές τις
   ανακαλύψεις συγκαταλέχθηκαν στον
   Κατάλογο του Μεσιέ:

     * M63, ο «Γαλαξίας-Ηλιοτρόπιο» (Sunflower Galaxy)
     * M72, σφαιρωτό σμήνος
     * M74, ο «Γαλαξίας-Φάντασμα»
     * M75, σφαιρωτό σμήνος
     * M76, πλανητικό νεφέλωμα
     * M77, σπειροειδής γαλαξίας
     * M78
     * M79, σφαιρωτό σμήνος
     * M85
     * M94
     * M95
     * M96
     * M97, το πλανητικό «Νεφέλωμα της
       Κουκουβάγιας»
     * M98
     * M99
     * M100
     * M101, ο Pinwheel Galaxy
     * M102;
     * M103

   Έξι άλλες ανακαλύψεις του προστέθηκαν
   «τιμητικά» στον κατάλογο κατά τον
   εικοστό αιώνα: οι M104, M105, M106, M107, M108 και ο
   σπειροειδής γαλαξίας M109. Ο Μεσαίν
   ανεκάλυψε επίσης τον NGC 5195, τον συνοδό
   γαλαξία που καθιστά τον M51 τόσο
   ξεχωριστό.

   Ακόμα 1 «αντικείμενο Μεσιέ» μπορεί ίσως
   να πιστωθεί στον Μεσαίν, ο γαλαξίας M102.
   Αλλά ο ίδιος ο Μεσαίν απεκήρυξε
   επανειλημμένα την παρατήρησή του από το
   1783 και μετά ως μια λανθασμένη
   επανα-παρατήρηση του M101. Από τότε, πολλοί
   έχουν προτείνει ότι στην πραγματικότητα
   είχε δει άλλο ουράνιο σώμα (ούτε το 101,
   ούτε το 102) και έχουν κάνει υποθέσεις
   σχετικά με το ποιο ήταν. Για περισσότερα,
   υπάρχει ολόκληρη συζήτηση για το θέμα
   στη διεύθυνση The M102 Controversy.

   Πρέπει να αναφερθεί ότι ο Méchain ποτέ δεν
   ενδιαφερόταν για σώματα έξω από το
   Ηλιακό Σύστημα. Ακριβώς όπως και ο Μεσιέ,
   ενδιαφερόταν μόνο να καταγράψει
   αντικείμενα που μπορεί να συγχέονταν με
   κομήτες. Με αυτό τον τρόπο, ο Μεσαίν
   υπήρξε ο δεύτερος σε αριθμό ανακαλύψεων
   κομητών στην εποχή του, μετά τον ίδιο τον
   Μεσιέ.

   Συνολικά ανεκάλυψε εννέα κομήτες, τους
   παρακάτω 8 μόνος του και ένα από κοινού
   με τον Μεσιέ:

     * 1781 I
     * 1781 II
     * 1785 II
     * Κομήτης του Ένκε (ανακαλύφθηκε το 1786)
     * 1787 I
     * 8P/Tuttle (ανακαλύφθηκε το 1790)
     * 1799 II
     * 1799 III

   Σύμφωνα με κάποιες πηγές, ο Μεσαίν
   ανεκάλυψε 11 κομήτες. Αυτό είναι κατά
   κάποιο τρόπο δικαιολογημένο, καθώς
   απέδειξε μαθηματικώς ότι ο Κομήτης του
   1532 και ο Κομήτης του 1661 δεν ήταν ένα και
   το αυτό σώμα.

[Επεξεργασία] Διάφορα

  [Επεξεργασία] Ονομάσθηκε προς τιμή του

     * Ο αστεροειδής 21785 Méchain.

  [Επεξεργασία] Εξωτερικός σύνδεσμος

     * Βιογραφία στις SEDS Messier pages

  [Επεξεργασία] Παραπέρα διάβασμα

     * Ντενί Γκετζ: «Επιχείρηση Μεσημβρία»,
       ελληνική μετάφραση Θεοδώρα
       Θυμιοπούλου, εκδ.οίκος Π. Τραυλός,
       Αθήνα 2002

                      Στο άρθρο αυτό έχει
                      ενσωματωθεί κείμενο από το
                      άρθρο Pierre Méchain της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

                       Στοιχεία προσώπου
   ΟΝΟΜΑ                    Μεσαιν Πιερ Φρανσουα
                                 Αντρε
   ΑΛΛΑ ΟΝΟΜΑΤΑ       Pierre François André Méchain
   ΜΙΚΡΗ ΠΕΡΙΓΡΑΦΗ
   ΗΜΕΡΟΜΗΝΙΑ          16 Αυγούστου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1744
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ          20 Σεπτεμβρίου
   ΘΑΝΑΤΟΥ
   ΕΤΟΣ ΘΑΝΑΤΟΥ       1804
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%A0%CE%B9%CE%AD%CF%81_%CE%9C%CE%B5%CF%83%CE%B1%CE%AF%CE%BD"
   Κατηγορίες: Θάνατοι το 1804 | Γάλλοι
   αστρονόμοι | Χαρτογράφοι | Γεννήσεις το
   1744

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Català
     * Česky
     * Deutsch
     * English
     * Español
     * Suomi
     * Français
     * Magyar
     * Italiano
     * 日本語
     * Lëtzebuergesch
     * Nederlands
     * Polski
     * Português
     * Română
     * Русский
     * Slovenčina
     * Slovenščina
     * Svenska
     * 中文

     * Τελευταία τροποποίηση 17:54, 10 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
