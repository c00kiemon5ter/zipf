   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Γουινέα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 10°58′00″N 10°46′00″W﻿ / ﻿10.9667, -10.7667

                          République de Guinée
                        Δημοκρατία της Γουινέας
               Σημαία              Εθνόσημο
               Σημαία της Γουινέας Εθνόσημο της Γουινέας
   Εθνικό σύνθημα: Travail, Justice, Solidarité
   Εργασία, Δικαιοσύνη, Αλληλεγγύη
   Εθνικός ύμνος: Liberté(Ελευθερία)
    
   Τοποθεσία της χώρας στον κόσμο
    
   Πρωτεύουσα            Κονακρί
   (και μεγαλύτερη πόλη)  
    • Συντεταγμένες      09°30′33″N 13°42′44″W﻿ / ﻿9.50917, -13.71222
   Επίσημες γλώσσες      Γαλλικά
   Πολίτευμα             Στρατιωτική Χούντα
         Τρέχων Πρόεδρος Σεκουμπά Κονατέ
            Πρωθυπουργός Ζαν-Μαρί Ντορέ
     Εκλεγμένος Πρόεδρος Άλφα Κοντέ
   Ανεξαρτησία           2 Οκτωβρίου 1958
   από την Γαλλία        23 Δεκεμβρίου 1990
   Ισχύον Σύνταγμα
   Έκταση                245.857 km^2 (78η)
    • Σύνολο             αμελητέο
    • % Νερό             3.399 χμ.
    • Σύνορα             320 χμ.
   Ακτογραμμή
   Πληθυσμός             10.057.975^[1] (87η)^ 
    • Εκτίμηση 2009^     7.156.406 ^ 
    • Απογραφή 1996^     40,9 κατ./km² (164η)^ 
    • Πυκνότητα^ 
   Α.Ε.Π. (PPP)          10,585 δισ. $^[2] (140η) ^ 
    • Ολικό^  (2009)     998 $^[2] (167η)^ 
    • Κατά κεφαλή^ 
   Α.Ε.Π. (Ονομαστικό)   4,436 δισ. $^[2] (144η) ^ 
    • Ολικό^  (2009)     418 $^[2] (170η)^ 
    • Κατά κεφαλή^ 
   ΔΑΑ (2007)            Red Arrow Down.svg 0,435 (170η) – χαμηλός
   Νόμισμα               Φράγκο Γουινέας (GNF)
   Ζώνη ώρας             GMT (UTC +0)
   Internet TLD          .gn
   Κωδικός κλήσης        +224



   Η Δημοκρατία της Γουινέας (Γαλλικά: République de Guinée) είναι μια χώρα
   στην Δυτική Αφρική με έκταση 245.857km² και πληθυσμό (κατατάσσεται 87η
   στον κόσμο) 10.057.975, με βάση στοιχεία για τον Ιούλιο του 2009. ^[1].
   Δυτικά βρέχεται από τον Ατλαντικό Ωκεανό, συνορεύει βορειοδυτικά με τη
   Γουινέα-Μπισσάου, βόρεια με τη Σενεγάλη, βόρειο και βορειο-ανατολικά με το
   Μάλι, νοτιο-ανατολικά με την Ακτή Ελεφαντοστού, νότια με τη Λιβερία και τη
   Σιέρα Λεόνε. Πρωτεύουσα είναι το Κονακρί. Πρόεδρος της χώρας ήταν ως το
   θάνατό του, το 2008, ο Λανσάνα Κοντέ. Μετά το θάνατό του την εξουσία
   κατέλαβαν οι στρατιωτικοί και νέος Αρχηγός Κράτους έγινε ο Μουσά Νταντίς
   Καμαρά, ο οποίος το 2009 αντικαταστάθηκε για λόγους υγείας από τον
   αντιπρόεδρο Σεκουμπά Κονατέ. Η χώρα, σύμφωνα με την οργάνωση Διεθνής
   Διαφάνεια, είναι από τις πρώτες παγκοσμίως σε διαφθορά (προτελευταία σε
   διαφάνεια με τελευταία την Αϊτή^[3].

   Η Γουινέα πολλές φορές αναφέρεται με το όνομα Γουινέα-Κόνακρι, για να
   ξεχωρίζει από τη γειτονική της Γουινέα-Μπισσάου, η οποία έχει πρωτεύουσα
   την Μπισσάου.

   Πίνακας περιεχομένων

     • 1 Ιστορία
     • 2 Διακυβέρνηση
     • 3 Διεθνείς σχέσεις
     • 4 Εκλογές

          • 4.1 Προεδρικές εκλογές

     • 5 Προεδρικές εκλογές 2010
     • 6 Προηγούμενες προεδρικές εκλογές

          • 6.1 Βουλευτικές εκλογές, 30 Ιουνίου 2002

     • 7 Διοικητική Διαίρεση
     • 8 Γεωγραφική εξέταση
     • 9 Οικονομία
     • 10 Μεταφορές
     • 11 Δημογραφία
     • 12 Πολιτισμός και αξιοθέατα
     • 13 Βιβλιογραφία
     • 14 Εξωτερικοί σύνδεσμοι
     • 15 Παραπομπές

[Επεξεργασία] Ιστορία

   Το έδαφος της σημερινής Γουινέας αποτέλεσε μέρος της Αυτοκρατορίας της
   Γκάνας, η οποία γεννήθηκε περίπου το 900 μ. Χ. Την αυτοκρατορία αυτή
   ακολούθησε το Βασίλειο των Σοσό, το 12ο και 13ο αιώνα. Το 1235 και μέχρι
   το 14ο αιώνα ήκμασε στην περιοχή η Αυτοκρατορία του Μάλι . Σημαντικό
   κρατίδιο έγινε το Songhai , το οποίο έγινε και Αυτοκρατορία, η οποία όμως
   παρήκμασε εξαιτίας των συνεχών εμφυλίων συρράξεων, μετά τη μάχη στο
   Tondibi το 1591.

   Το 18ο αιώνα ιδρύθηκε ισλαμικό κράτος και η περιοχή γνώρισε κάποια περίοδο
   σταθερότητας. Την ίδια περιοχή κατέφθασαν οι Μουσουλμάνοι Φουλάνι στην
   περιοχή Fuuta Jalloo στις αρχές του 18ου αιώνα.

   Στη διάρκεια της περιόδου των ανακαλύψεων από την Πορτογαλία, άρχισε το
   δουλεμπόριο στην περιοχή, το 15ο αιώνα. Η σημερινή Γουινέα δημιουργήθηκε
   ως αποικία της Γαλλίας το 1890 με πρώτο διοικητή το Noël Balley . Την ίδια
   χρονιά ιδρύθηκε στο νησί Τόμπο και η πρωτεύουσα της χώρας, Κονακρί. Το
   1895 συντελέστηκε η ενσωμάτωση της χώρας στη Γαλλική Δυτική Αφρική.

   Στις 28 Σεπτεμβρίου του 1958, υπό την εποπτεία του Σαρλ Ντε Γκωλ η Γαλλία
   ψήφισε για νέο Σύνταγμα και οι αποικίες της κλήθηκαν να επιλέξουν ανάμεσα
   στην έγκριση του Συντάγματος ή στην ανεξαρτησία. Όλες οι αποικίες
   ενέκριναν το Σύνταγμα εκτός από τη Γουινέα. Έτσι, η αφρικανική χώρα έγινε
   η πρώτη γαλλική αποικία που ανεξαρτητοποιήθηκε, με το κόστος της απώλειας
   κάθε οικονομικής βοήθειας από τη Γαλλία.

   Έπειτα από την ανεξαρτησία η χώρα κυβερνήθηκε από το δικτάτορα Σεκού
   Τουρέ. Ο τελευταίος εξαπέλυσε διώξεις εναντίον αντιφρονούντων και
   κατηγορήθηκε για παραβιάσεις των ανθρωπίνων δικαιωμάτων. Η μακρόχρονη
   κυριαρχία του έλαβε τέλος με το πραξικόπημα του 1984, οπότε τα ηνία της
   εξουσίας ανέλαβε ο Λανσάνα Κοντέ . Επί των ημερών του ελήφθησαν αυστηρά
   μέτρα για την αναθέρμανση της οικονομίας και νομιμοποιήθηκαν τα πολιτικά
   κόμματα. Ο Κοντέ κέρδισε τις αμφισβητούμενες εκλογές του 1993 , 1998 και
   2003.

   Ο Κοντέ απέλυσε τον Πρωθυπουργό του τον Απρίλιο του 2006 και διόρισε νέο
   στη θέση του μόλις το Φεβρουάριο του 2007, έπειτα από πολυήμερη απεργία
   των συνδικάτων και ταραχές, με περίπου 60 νεκρούς.

   Το Μάιο του 2008 απολύθηκε ο υπουργός Άμυνας, καθώς θεωρήθηκε υπεύθυνος
   για την ανταρσία του στρατού. H κυβέρνηση άρχισε να καταβάλλει τους
   οφειλόμενους μισθούς σε υπαξιωματικούς του στρατού της χώρας στις 31 Μαΐου
   του 2008, σε μία προσπάθεια να τερματιστεί η διάρκειας πέντε ημερών
   ανταρσία. ^[4] Το Δεκέμβριο πέθανε ο πρόεδρος Κοντέ και λίγες ώρες μετά
   την ανακοίνωση του θανάτου του εκδηλώθηκε απόπειρα πραξικοπήματος. Στις 24
   Δεκεμβρίου οι πραξικοπηματίες ανακοίνωσαν ότι διόρισαν Εθνοσυνέλευση
   αποτελούμενη από 32 μέλη και επέβαλαν νυχτερινή απαγόρευση κυκλοφορίας.
   Επικεφαλής της Εθνοσυνέλευσης τέθηκε ο αρχιπραξικοπηματίας λοχαγός Μουσά
   Νταντίς Καμαρά.^[5] Το Μάιο του 2009 η χούντα ανακάλεσε τους πρεσβευτές
   της από πολλές χώρες, συνολικά 30, από τις ΗΠΑ ως την Κίνα.^[6]

[Επεξεργασία] Διακυβέρνηση

   Στο δεύτερο μισό του Ιανουαρίου του 2007, ο ασθενής Πρόεδρος Κοντέ
   αντιμετώπισε σοβαρά προβλήματα, εξαιτίας της απεργίας των συνδικάτων. Τον
   επόμενο μήνα, και παρά το διορισμό του Εζέν Καμαρά στην πρωθυπουργία, η
   απεργία ξανάρχισε και κηρύχθηκε στρατιωτικός νόμος. Μετά το θάνατο του
   Κοντέ εκδηλώθηκε πραξικόπημα το Δεκέμβριο του 2008.

   Η χώρα ήταν ως το 2008 Προεδρική Δημοκρατία, με Αρχηγό Κράτους τον Πρόεδρο
   της Δημοκρατίας. Η νομοθετική εξουσία ασκείται από την Εθνοσυνέλευση, η
   οποία αποτελείται από 114 μέλη, που εκλέγονται απευθείας από το λαό για
   πενταετή θητεία. Οι τελευταίες εκλογές για Πρόεδρο διεξήχθησαν το 2010.
   Μετά το πραξικόπημα του 2008, το πολίτευμα έγινε στρατιωτικό καθεστώς.

   Δικαίωμα ψήφου στις εκλογές έχουν όσες και όσοι είναι ηλικίας 18 ετών και
   άνω.^[1].

[Επεξεργασία] Διεθνείς σχέσεις

   Έπειτα από το πραξικόπημα του 2008, οι ΗΠΑ αποφάσισαν να διακόψουν την
   εμπορική ευνοϊκή μεταχείριση προς τη Γουινέα, με βάση το αμερικανικό
   πρόγραμμα που αποσκοπεί στη δημιουργία θέσεων εργασίας στην Αφρική^[7].

[Επεξεργασία] Εκλογές

  [Επεξεργασία] Προεδρικές εκλογές

[Επεξεργασία] Προεδρικές εκλογές 2010

   Έπειτα από περίοδο πολιτικής έντασης, ο πρώτος γύρος των προεδρικών
   εκλογών διεξήχθη στις 27 Ιουνίου 2010. Ήταν οι πρώτες πολυκομματικές
   προεδρικές εκλογές στην ιστορία της χώρας από την εποχή της ανεξαρτησίας
   της από τη Γαλλία. Έλαβαν μέρος συνολικά 24 υποψήφιοι.^[8] Σύμφωνα με τα
   πρώτα αποτελέσματα, στον πρώτο γύρο προηγήθηκε με 39,72% των ψήφων ο πρώην
   πρωθυπουργός Σελού Ντιαλό, ο οποίος θα ορίστηκε να αναμετρηθεί σε δεύτερο
   γύρο, στις 18 Ιουλίου, με τον Άλφα Κοντέ, βετεράνο ηγέτη της
   αντιπολίτευσης, που ήρθε 2ος με 20,67% των ψήφων.^[9] Ωστόσο, ο δεύτερος
   γύρος αναβλήθηκε, για να δοθεί χρόνος στο Συνταγματικό Δικαστήριο να
   εξετάσει τις καταγγελίες περί νοθείας^[10].

[Επεξεργασία] Προηγούμενες προεδρικές εκλογές

   Οι προηγούμενες προεδρικές εκλογές διεξήχθησαν στις 21 Δεκεμβρίου του
   2003. Ο Λανσάνα Κοντέ εξελέγη ξανά πρόεδρος με ποσοστό 95,6% έναντι 4,4%
   για τον Μαμανού Μπογιέ Μπαρί του κόμματος Ένωση για την Εθνική Πρόοδο
   (Union pour le progrès national). Τα μεγάλα κόμματα της Αντιπολίτευσης δεν
   έλαβαν μέρος στις εκλογές.

  [Επεξεργασία] Βουλευτικές εκλογές, 30 Ιουνίου 2002

   ┌───────────────────────────────────────────┬───────────┬────────┬───────┐
   │ Κόμματα                                   │     Ψήφοι │      % │ Έδρες │
   ├───────────────────────────────────────────┼───────────┼────────┼───────┤
   │ Κόμμα για την Ενότητα και την Πρόοδο      │ 1.947.318 │   61,5 │    85 │
   │ (Parti de l'Unité et du Progrès)          │           │        │       │
   ├───────────────────────────────────────────┼───────────┼────────┼───────┤
   │ Ένωση για Πρόοδο και Ανανέωση (“Union     │   842.270 │   21,7 │    20 │
   │ pour le Progrès et le Renouveau)          │           │        │       │
   ├───────────────────────────────────────────┼───────────┼────────┼───────┤
   │ Ένωση για την Πρόοδο στη Γουινέα (“Union  │   130.065 │    4,1 │     3 │
   │ pour le Progrès de la Guinée)             │           │        │       │
   ├───────────────────────────────────────────┼───────────┼────────┼───────┤
   │ Δημοκρατικό Κόμμα της Γουινέας-           │           │        │       │
   │ Αφρικανικός Δημοκρατικός Συναγερμός (     │           │        │       │
   │                                           │   107.666 │    3,4 │     3 │
   │ Parti Démocratique de                     │           │        │       │
   │ Guinée-Rassemblement Démocratique         │           │        │       │
   │ Africain)                                 │           │        │       │
   ├───────────────────────────────────────────┼───────────┼────────┼───────┤
   │ Εθνικός Συνασπισμός Προόδου (Alliance     │    62.780 │    2,0 │     2 │
   │ Nationale pour le Progrès)                │           │        │       │
   ├───────────────────────────────────────────┼───────────┼────────┼───────┤
   │ Κόμμα της Ένωσης για την Ανάπτυξη (Parti  │    20.823 │    0,7 │     1 │
   │ de l’Union pour le Développement)         │           │        │       │
   ├───────────────────────────────────────────┼───────────┼────────┼───────┤
   │ Σύνολο (συμμετοχή 71,60%)                 │ 3.162.855 │ 100.00 │   114 │
   ├───────────────────────────────────────────┴───────────┴────────┴───────┤
   │ Πηγή: Democraf. Στις εκλογές δεν έλαβε μέρος ο Συναγερμός του Λαού της │
   │ Γουινέας.                                                              │
   └────────────────────────────────────────────────────────────────────────┘

[Επεξεργασία] Διοικητική Διαίρεση

   Οι επτά διοικητικές περιοχές της Γουινέας

   Η χώρα διαιρείται σε επτά διοικητικές περιοχές. Πρωτεύουσα είναι η
   Κόνακρι.

   Οι περιοχές είναι Μποκέ, Φαρανά , Κανκάν, Κίντια, Λαμπέ, Μαμού, Νζερεκορέ
   και Κονακρί.

[Επεξεργασία] Γεωγραφική εξέταση

   Η χώρα συνορεύει με αρκετές χώρες, όπως η Ακτή Ελεφαντοστού, η Γουινέα
   Μπισσάου, η Λιβερία, το Μαλί, η Σενεγάλη και η Σιέρα Λεόνε. Στα δυτικά
   βρέχεται από τον Ατλαντικό Ωκεανό. Το υψηλότερο σημείο της χώρας είναι το
   Όρος Nimba, στα 1.752μ.

   Παρατηρείται συνεχής αλλαγή του τοπίου καθώς απομακρυνόμαστε από την ακτή,
   έτσι διακρίνονται πέντε καλά διαφοροποιημένες περιοχές. Αυτές είναι η
   παράκτια Γουινέα, η δασική Γουινέα, το υψίπεδο του Φουτά Τζαλόν, τα
   ανάγλυφα Νίμπα και η άνω σουδανική Γουινέα.

   Οι ποταμοί είναι μικροί μήκος, ωστόσο έχουν σημαντική παροχή, λόγω των
   πολλών και συχνών βροχών. Το Φουτά Τζαλόν αποτελεί έναν από τους
   κυριότερους υδρογραφικούς κόμβους στη Δυτική Αφρική. Ο μεγαλύτερος ποταμός
   είναι ο Κονκουρέ, οι εκβολές του οποίου είναι στα βόρεια της πρωτεύουσας
   Κόνακρι.

   Εξαιτίας των ανταλλαγών ανάμεσα σε ωκεάνιες και ηπειρωτικές μάζες, η
   Γουινέα έχει κλίμα μουσωνικό. Χαρακτηρίζεται από αντίθεση ανάμεσα στην
   ξηρή και στη βροχερή εποχή, ενώ οι βροχοπτώσεις ελαττώνονται από την ακτή
   προς το εσωτερικό. Ο άνεμος χαρματάν (θερμός και ξηρός) που προέρχεται από
   τη Σαχάρα και οι νοτιοδυτικοί ωκεάνιοι άνεμοι, επίσης επηρεάζουν το κλίμα.

[Επεξεργασία] Οικονομία

   Η χώρα έχει πολύ σημαντικό ορυκτό πλούτο (βωξίτη κυρίως) και γόνιμο
   έδαφος, όπου καλλιεργούνται διάφορα προϊόντα, όπως το κεχρί, η αραχίδα, το
   σόργο, το ρύζι και το καλαμπόκι.Είναι η μεγαλύτερη εξαγωγός χώρα βωξίτη,
   ενώ έχει τη δυνατότητα να καταστεί κύρια πηγή σιδηρομεταλλευμάτων^[11]. Η
   κτηνοτροφία και η αλιεία γίνονται με πρωτόγονες μεθόδους. Υπάρχουν
   βιομηχανίες τροφίμων και κονσερβοποίησης ψαριών. Παρά τις κάποιες αλλαγές
   στα οικονομικά μέτρα μετά τη δεκαετία του ‘ 80, η Γουινέα παραμένει μια
   υπανάπτυκτη χώρα. Είναι από τους μεγαλύτερους στον κόσμο εξαγωγείς βωξίτη
   και αλουμινίου.

   Το 2003 η διεθνής βοήθεια διεκόπη. Ο πληθωρισμός το 2005 κάλπαζε στο 25%,
   ενώ υπήρχε και εκτεταμένη υποαπασχόληση στον ενεργό πληθυσμό. Νομισματική
   μονάδα είναι το φράγκο της Γουινέας.

   Το Νοέμβριο του 2006, η οργάνωση Transparency International, που εδρεύει
   στη Γερμανία κατέταξε τη Γουινέα ως μια από τις πλέον διεφθαρμένες χώρες
   στον κόσμο, με μόνο την Μιανμάρ, το Ιράκ και την Αϊτή να την ξεπερνούν στο
   σχετικό κατάλογο.

[Επεξεργασία] Μεταφορές

   Στη χώρα εκτελούνται μόνο αεροπορικές και οδικές μεταφορές, καθώς δε
   λειτουργεί πλέον η σιδηροδρομική γραμμή. Το κυριότερο λιμάνι είναι αυτό
   της πρωτεύουσας (Κόνακρι) , όπου βρίσκεται και το σημαντικότερο
   αεροδρόμιο. Η οδήγηση γίνεται στα δεξιά.

[Επεξεργασία] Δημογραφία

   Η Γουινέα κατοικείται από νέγρους της σουδανικής γλωσσοφυλετικής ομάδας,
   με πολυπληθέστερη εθνοτική ομάδα στη χώρα τους Φουλάνι (40%) και
   ακολουθούν οι Μαλίγκε με 30%, οι Σούσσου 20%, μικρότερες εθνοτικές ομάδες
   κυρίως τις λεγόμενες παλαιο-σουδανικές με 10% . Οι καλύτερες συνθήκες
   διατροφής, υγιεινής και περίθαλψης τείνουν να συγκρατήσουν τη μεγάλη
   θνησιμότητα. Το προσδόκιμο ζωής στο σύνολο του πληθυσμού ήταν σύμφωνα με
   εκτιμήσεις του 2009 τα 57,09 χρόνια (55,63 χρόνια οι άνδρες και 58,6 οι
   γυναίκες).^[1]

   Αναφορικά με τη θρησκεία, οι περισσότεροι είναι Μουσουλμάνοι (85%) και
   έπονται οι Χριστιανοί με 8% και όσοι πιστεύουν σε ανιμιστικές δοξασίες με
   7%.

   Η κορυφαία γλώσσα είναι η γαλλική, που είναι και επίσημη. Όμως,
   περισσότερες από 30 διάλεκτοι ομιλούνται επίσης, με γνωστότερη και πιο
   διαδεδομένη τη φουτά τζαλόν. Ομιλούνται επίσης οι: Fula ,Maninka, Susu
   ,Wolof και άλλες. Ομιλούνται επίσης τα αραβικά από τους μουσουλμάνους.

[Επεξεργασία] Πολιτισμός και αξιοθέατα

   Με σημαντική μουσική παράδοση, η Γουινέα διασκεδάζει και χορεύει στους
   ρυθμούς των Μαλίνκα. Η τέχνη, σε πολλές από τις εκφάνσεις της, έχει λάβει
   τις επιρροές των δυτικών αποικιοκρατών. Η πόλη Μαμού παρουσιάζει αξιόλογο
   ιστορικό ενδιαφέρον, καθώς ήταν έδρα χαλιφάτου στα τέλη του 17ου αιώνα,
   την εποχή των Φουλάνι.

   Το Εθνογραφικό Μουσείο της πόλης Ντζερεκορέ , το Πολυτεχνικό Ινστιτούτο
   Νάσερ στην Κόνακρι, αποτελούν σημαντικά αξιοθέατα. Επίσης, ο επισκέπτης
   μπορεί να επισκεφθεί το Φυσικό Απόθεμα των Ορέων Νίμπα, το οποίο
   ανακηρύχθηκε Μνημείο Παγκόσμιας Πολιτιστικής Κληρονομιάς από την ΟΥΝΕΣΚΟ,
   το 1981.

[Επεξεργασία] Βιβλιογραφία

     • Συλλογικό έργο, Παγκόσμιος Γεωγραφικός Άτλας, τ.8, εκδ. ΔΟΜΗ.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Γουινέα

     • Wolof Language Εκπαιδευτικός ιστότοπος για τοπική γλώσσα.
     • Permanent UN Mission of the Republic of Guinea
     • Επίσημος ιστότοπος της Κυβέρνησης της Γουινέας
     • Guinéenews - Formerly Boubah.com Ειδήσεις για τη Γουινέα
     • CIA World Factbook - Γουινέα
     • BBC News Country Profile - Γουινέα
     • Cora Connection Δυτικοαφρικανικές μουσικές πηγές
     • Guinean literature at a glance
     • Open Directory Project - Guinea directory category
     • Stanford University - Africa South of the Sahara: Guinea directory
       category
     • The Index on Africa - Guinea directory category
     • University of Pennsylvania - African Studies Center: Guinea directory
       category
     • Yahoo! - Guinea directory category
     • Niger Currents: Exploring life and technology along the Niger River

[Επεξεργασία] Παραπομπές

    1. ↑ ^1,0 ^1,1 ^1,2 ^1,3 CIA World Factbook
    2. ↑ ^2,0 ^2,1 ^2,2 ^2,3 World Economic Outlook Database. ΔΝΤ (Οκτώβριος
       2009) (ανακτήθηκε 18-10-2009 )
    3. ↑ ΑΝΤΕΝΝΑ, 24 Σεπτεμβρίου 2007.
    4. ↑ Reuters μέσω News Limited, 31/05/2008
    5. ↑ Καθημερινή, Απαγόρευση κυκλοφορίας στη Γουινέα, 24 Δεκεμβρίου 2008.
    6. ↑ Guinea recalls 30 ambassadors, from US to China, The Seattle Times,
       6 Μαΐου 2009.
    7. ↑ Εξπρές, ΗΠΑ Ο πρόεδρος Ομπάμα ανακοίνωσε διακοπή της εμπορικής
       ευνοικής μεταχείρησης των χωρών Νίγηρα, Μαδαγασκάρης και Γουινέας , 24
       Δεκεμβρίου 2009.
    8. ↑ Καθημερινή, Προεδρικές εκλογές στη Γουινέα, 27-6-2010.
    9. ↑ VOA News, Run-off Necessary in Guinea Presidential Election,
       3-7-2010.
   10. ↑ BBC News, Guinea's presidential run-off delayed over fraud claims,
       9-7-2010.
   11. ↑ Πλούσιο σε μέταλλα το υπέδαφος της Γουϊνέας, Καθημερινή, 24
       Δεκεμβρίου 2008.

   Globe stub.svg Αυτό το άρθρο γεωγραφίας χρειάζεται επέκταση. Βοηθήστε τη
   Βικιπαίδεια επεκτείνοντάς το!

   π • σ • ε
                               Χώρες της Αφρικής
                    Αγκόλα · Αίγυπτος^1 · Αιθιοπία · Ακτή
                    Ελεφαντοστού · Αλγερία · Γκάμπια ·
                    Γκαμπόν · Γκάνα · Γουινέα ·
                    Γουινέα-Μπισσάου · Δυτική Σαχάρα^2 ·
                    Ερυθραία · Ζάμπια · Ζιμπάμπουε · Ισημερινή
                    Γουινέα · Καμερούν · Κεντροαφρικανική
                    Δημοκρατία · Κένυα · Κομόρες · Δημοκρατία
                    του Κονγκό · Λαϊκή Δημοκρατία του Κογκό ·
                    Λεσότο · Λιβερία · Λιβύη · Μαδαγασκάρη ·
   Ανεξάρτητα κράτη Μαλάουι · Μάλι · Μαρόκο · Μαυρίκιος ·
                    Μαυριτανία · Μοζαμβίκη · Μπενίν ·
                    Μποτσουάνα · Μπουρκίνα Φάσο · Μπουρούντι ·
                    Ναμίμπια · Νίγηρας · Νιγηρία · Νότια
                    Αφρική · Ουγκάντα · Πράσινο Ακρωτήριο ·    Cartography of
                    Ρουάντα · Σάο Τομέ και Πρίνσιπε ·          Africa.svg
                    Σενεγάλη · Σεϋχέλλες · Σιέρρα Λεόνε ·
                    Σομαλία · Σουαζιλάνδη · Σουδάν ·
                    Τανζανία · Τζιμπουτί · Τόγκο · Τσαντ ·
                    Τυνησία
                                     Μαγιότ  · Ρεϊνιόν  ·
                    Γαλλία           Κροζέ  · Διασκορπισμένα
                                     νησιά στον Ινδικό Ωκεανό
   Εξαρτημένα εδάφη Ηνωμένο Βασίλειο Νήσος Αγίας Ελένης
                    Ισπανία          Θεούτα  · Κανάριες Νήσοι
                                      · Μελίγια
                    Νορβηγία         Μπουβέ
                    Πορτογαλία       Μαδέρα
   Αυτόνομες        Πουντλάνδη  · Σομαλιλάνδη
   περιοχές
   ^1Τμήμα της χώρας βρίσκεται στην Ασία. ^2Αναγνωρίζεται από 49 χώρες.

   Ανακτήθηκε από
   "http://el.wikipedia.org/wiki/%CE%93%CE%BF%CF%85%CE%B9%CE%BD%CE%AD%CE%B1"
   Κατηγορία: Γουινέα
   Κρυμμένη κατηγορία: Γεωγραφία-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Acèh
     • Afrikaans
     • Akan
     • Alemannisch
     • አማርኛ
     • Aragonés
     • Ænglisc
     • العربية
     • Asturianu
     • Žemaitėška
     • Bikol Central
     • Беларуская
     • Беларуская (тарашкевіца)
     • Български
     • Bahasa Banjar
     • Bamanankan
     • বাংলা
     • བོད་ཡིག
     • ইমার ঠার/বিষ্ণুপ্রিয়া মণিপুরী
     • Brezhoneg
     • Bosanski
     • Català
     • Cebuano
     • Qırımtatarca
     • Česky
     • Cymraeg
     • Dansk
     • Deutsch
     • Zazaki
     • ދިވެހިބަސް
     • Eʋegbe
     • English
     • Esperanto
     • Español
     • Eesti
     • Euskara
     • Estremeñu
     • فارسی
     • Fulfulde
     • Suomi
     • Võro
     • Français
     • Arpetan
     • Frysk
     • Gaeilge
     • Gàidhlig
     • Galego
     • Gaelg
     • هَوُسَ
     • עברית
     • हिन्दी
     • Fiji Hindi
     • Hrvatski
     • Kreyòl ayisyen
     • Magyar
     • Հայերեն
     • Interlingua
     • Bahasa Indonesia
     • Interlingue
     • Ido
     • Íslenska
     • Italiano
     • 日本語
     • Basa Jawa
     • ქართული
     • Kongo
     • Қазақша
     • 한국어
     • Kernewek
     • Latina
     • Lëtzebuergesch
     • Limburgs
     • Líguru
     • Lumbaart
     • Lingála
     • Lietuvių
     • Latviešu
     • മലയാളം
     • Монгол
     • मराठी
     • Bahasa Melayu
     • Dorerin Naoero
     • Nāhuatl
     • Plattdüütsch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Novial
     • Diné bizaad
     • Occitan
     • Иронау
     • Kapampangan
     • Norfuk / Pitkern
     • Polski
     • Piemontèis
     • پنجابی
     • Português
     • Runa Simi
     • Română
     • Русский
     • संस्कृत
     • Саха тыла
     • Sardu
     • Sicilianu
     • Sámegiella
     • Srpskohrvatski / Српскохрватски
     • Simple English
     • Slovenčina
     • Slovenščina
     • Gagana Samoa
     • Shqip
     • Српски / Srpski
     • SiSwati
     • Seeltersk
     • Svenska
     • Kiswahili
     • Ślůnski
     • தமிழ்
     • Тоҷикӣ
     • ไทย
     • Türkmençe
     • Tagalog
     • Türkçe
     • Xitsonga
     • Татарча/Tatarça
     • ئۇيغۇرچە / Uyghurche‎
     • Українська
     • اردو
     • O'zbek
     • Vèneto
     • Tiếng Việt
     • Volapük
     • Winaray
     • Wolof
     • Хальмг
     • Yorùbá
     • 中文
     • Bân-lâm-gú

     • Τελευταία τροποποίηση 06:43, 16 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
