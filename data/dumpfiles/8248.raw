   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ευγένιος Ατζέ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Φωτογραφία του Ευγένιου Ατζέ (1898)

   Ο Ευγένιος Ατζέ (Jean-Eugène-Auguste Atget, 12 Φεβρουαρίου 1857 - 4
   Αυγούστου 1927) ήταν Γάλλος φωτογράφος, γνωστός κυρίως από τις φωτογραφίες
   με τις οποίες αποτύπωσε την πόλη του Παρισιού.

   Πίνακας περιεχομένων

     • 1 Βιογραφία
     • 2 Έργο
     • 3 Βιβλιογραφία
     • 4 Εξωτερικοί σύνδεσμοι

[Επεξεργασία] Βιογραφία

   Γεννήθηκε το 1857 στη γαλλική πόλη Libourne, γιος του αμαξοποιού Ευγένιου
   Ατζέ και της Κλάρα-Αντλίν Ουρλιέ. Δύο χρόνια αργότερα εγκαταστάθηκε με την
   οικογένειά του στο Μπορντό, ωστόσο το 1862 οι γονείς του πέθαναν και την
   ανατροφή του ανέλαβαν ο παππούς και η γιαγιά του. Μετά τις σχολικές
   σπουδές του εργάστηκε για σύντομο χρονικό διάστημα ως ναύτης και
   καμαρότος, πριν εγκατασταθεί στο Παρίσι το 1878, με στόχο να ακολουθήσει
   σταδιοδρομία ηθοποιού. Το 1879 έγινε δεκτός στη δραματική σχολή, έχοντας
   αποτύχει ένα χρόνο νωρίτερα. Τα επόμενα δέκα περίπου χρόνια εργάστηκε ως
   ηθοποιός χωρίς όμως να σημειώσει ιδιαίτερη επιτυχία και εγκατέλειψε την
   ηθοποιία εξαιτίας ένος προβλήματος υγείας με τις φωνητικές του χορδές,
   αποφασίζοντας παράλληλα να στραφεί στη ζωγραφική, το σχέδιο και τη
   φωτογραφία. Το 1890 αποφάσισε να γίνει επαγγελματίας φωτογράφος,
   αντιλαμβανόμενος πως οι ζωγράφοι και σχεδιαστές της εποχής είχαν ανάγκη
   από φωτογραφίες ως πρότυπα για τη δημιουργία των έργων τους. Για το λόγο
   αυτό, διαφήμισε τις υπηρεσίες του ως ντοκουμέντα για καλλιτέχνες
   (documents pour artistes).

   Τα επόμενα χρόνια, φωτογράφισε με συστηματικό τρόπο το Παρίσι και τα
   περίχωρά του, δημιουργώντας τελικά μία σημαντική συλλογή φωτογραφιών, την
   οποία και εμπορευόταν. Παρά το γεγονός πως τροφοδοτούσε με φωτογραφίες
   σημαντικούς ζωγράφους της εποχής, όπως το Ζωρζ Μπρακ και τον Αντρέ Ντερέν,
   αλλά και την Εθνική Βιβλιοθήκη του Παρισιού, η οικονομική του κατάσταση
   υπήρξε γενικά δυσμενής, γεγονός που τον ανάγκαζε να βασίζεται σε μεγάλο
   βαθμό στα οικονομικά έσοδα της συζύγου του, η οποία εργαζόταν ως ηθοποιός.
   Από το 1914 άρχισε να εγκαταλείπει σταδιακά τη φωτογραφία. Πέθανε στις 4
   Αυγούστου του 1927, ένα χρόνο μετά το θάνατο της συζύγου του.

[Επεξεργασία] Έργο

   Η αξία του φωτογραφικού έργου του Ατζέ αναγνωρίστηκε αρχικά από την
   αμερικανίδα φωτογράφο και βοηθό εκείνη την εποχή του Μαν Ραίη, Μπερενίς
   Άμποτ, η οποία τον συνάντησε περίπου να χρόνο πριν το θάνατό του,
   εξασφαλίζοντας αρκετά αρνητικά και εκτυπώσεις του. Μετά το θάνατό του, η
   Άμποτ προέβαλε το έργο του και συνέβαλε στην αναγνώρισή του ως ένα
   σημαντικό έργο τέχνης, πέρα από την ιστορική του διάσταση, ως ντοκουμέντο
   για την πόλη του Παρισιού.

   Το 1968, το Μουσείο Μοντέρνας Τέχνης της Νέας Υόρκης, αγόρασε τη συλλογή
   της Άμποτ με έργα του Ατζέ και το 1985 παρουσίασε μία τετράτομη συλλογή με
   θέμα τη ζωή και το έργο του.

[Επεξεργασία] Βιβλιογραφία

     • Atget the pioneer, Jean-Claude Lemagny, Sylvie Aubenas, Pierre Borhan,
       Luce Lebart, Prestel, 2000 ISBN 3-79132-456-X
     • Eugene Atget, Photo Poche, Centre National de la Photographie, 1984,
       ISBN 2-86754-018-6.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Ευγένιος Ατζέ

     • Masters of Photography
     • Συλλογή φωτογραφιών του Ατζέ
     • Φωτογραφικό αφιέρωμα στον Ευγένιο Ατζέ στο DPGR

   Ανακτήθηκε από
   "http://el.wikipedia.org/wiki/%CE%95%CF%85%CE%B3%CE%AD%CE%BD%CE%B9%CE%BF%CF%82_%CE%91%CF%84%CE%B6%CE%AD"
   Κατηγορίες: Γάλλοι φωτογράφοι | Γεννήσεις το 1857 | Θάνατοι το 1927

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Česky
     • Deutsch
     • English
     • Esperanto
     • Español
     • Français
     • Galego
     • עברית
     • Italiano
     • 日本語
     • Nederlands
     • Polski
     • Português
     • Русский
     • Svenska

     • Τελευταία τροποποίηση 03:52, 24 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
