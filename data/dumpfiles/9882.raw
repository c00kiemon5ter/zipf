   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             HMS Dreadnought (1906)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                  ┌─────────────────────────────────────────┐
                                  │       HMS Dreadnought (1906).jpg        │
                                  │           Το HMS Dreadnought            │
                                  ├─────────────────────────────────────────┤
                                  │             Χαρακτηριστικά              │
                                  ├────────────┬────────────────────────────┤
                                  │Παραγγελία: │1905                        │
                                  ├────────────┼────────────────────────────┤
                                  │Έναρξη      │2 Οκτωβρίου 1905            │
                                  │ναυπήγησης: │                            │
                                  ├────────────┼────────────────────────────┤
                                  │Καθέλκυση:  │10 Φεβρουαρίου 1906         │
                                  ├────────────┼────────────────────────────┤
                                  │Ένταξη σε   │2 Δεκεμβρίου 1906           │
                                  │υπηρεσία:   │                            │
                                  ├────────────┼────────────────────────────┤
                                  │Παροπλισμός:│1919                        │
                                  ├────────────┼────────────────────────────┤
                                  │Κατάληξη:   │Διαλύθηκε 1923              │
                                  ├────────────┴────────────────────────────┤
                                  │          Γενικά χαρακτηριστικά          │
                                  ├────────────┬────────────────────────────┤
                                  │Εκτόπισμα:  │18,420 t                    │
                                  ├────────────┼────────────────────────────┤
                                  │Μήκος:      │527 ft x 82 ft x 26 ft      │
                                  │            │ (160 m x 25 m x 8 m )      │
                                  ├────────────┼────────────────────────────┤
                                  │            │Λέβητες:                    │
                                  │            │ 18 Babcock & Wilcox 3 τύπου│
                                  │            │τυμπάνου                    │
                                  │            │Στρόβιλοι:                  │
                                  │            │ 4 συμπλεγμένοι             │
                                  │Πρόωση:     │ατμοστρόβιλοι Parsons       │
                                  │            │Ισχύς:                      │
                                  │            │ 22.500 shp (17 MW)         │
                                  │            │Καύσιμα:                    │
                                  │            │ 900/2.900 τόνοι γαιάνθρακα,│
                                  │            │1.120 τόνοι πετρελαίου      │
                                  ├────────────┼────────────────────────────┤
                                  │Ταχύτητα:   │21 κόμβοι (39 km/h)         │
                                  ├────────────┼────────────────────────────┤
                                  │            │6.620 ναυτικά μίλια (12.260 │
                                  │            │km) στους 10 κόμβους (19    │
                                  │Αυτονομία:  │km/h),                      │
                                  │            │4.910 ναυτικά μίλια (9.090  │
                                  │            │km) στους 18,4 κόμβους (34  │
                                  │            │km/h)                       │
                                  ├────────────┼────────────────────────────┤
                                  │Πλήρωμα:    │695–773                     │
                                  ├────────────┼────────────────────────────┤
                                  │            │Κύριος: 10 x 12 in (305 mm) │
                                  │            │45 cal (5×2) (ένας πυργίσκος│
                                  │            │μπροστά, δύο πίσω, δύο      │
                                  │Οπλισμός:   │πλάγια), 27 × 12 lb (4      │
                                  │            │in/102 mm), 5 × 18 in (457  │
                                  │            │mm) υποβρύχιοι              │
                                  │            │τορπιλλοσωλήνες             │
                                  ├────────────┼────────────────────────────┤
                                  │            │Θωρηκτή ζώνη:               │
                                  │            │ 4 έως 11 ίντσες (100 έως   │
                                  │            │280 mm) στο μέσον, 2,5 in   │
                                  │            │(64 mm) στα άκρα            │
                                  │            │                            │
                                  │            │Κατάστρωμα:                 │
                                  │Θωράκιση:   │ Έως 3 in (75 mm)           │
                                  │            │Πυργίσκοι:                  │
                                  │            │ 11 in (280 mm)             │
                                  │            │Εξέδρες πυροβόλων:          │
                                  │            │ Έως 11 in (280 mm)         │
                                  │            │Πύργος διακυβέρνησης:       │
                                  │            │ 11 in (280 mm)             │
                                  └────────────┴────────────────────────────┘

   Το έκτο HMS Dreadnought (Ντρέντνωτ, που στα αγγλικά σημαίνει Ατρόμητος)
   του Βρεταννικού Βασιλικού Ναυτικού ήταν το πρώτο θωρηκτό παγκοσμίως που
   διέθετε κύριο πυροβολικό ενιαίου και μεγάλου διαμετρήματος, αντί να
   διαθέτει δευτερεύον πυροβολικό αποτελούμενο από πυροβόλα μικρότερων
   διαμετρημάτων. Ενώ μέχρι τότε ο συνήθης βαρύς οπλισμός των θωρηκτών ήταν 4
   πυροβόλα των 305 χιλ. και 8 ή περισσότερα διαμετρήματος 234 έως 152 χιλ.,
   το Ντρέντνωτ έφερε 10 πυροβόλα (κανόνια) των 305 χιλ. διατεταγμένα σε 5
   δίδυμους πύργους (1 προς πλώρα, 2 εκατέρωθεν περί το μέσον και 2 προς
   πρύμνη) με επικουρία τηλεβόλων των 102 χιλ. Η δε θωράκισή του ήταν η
   ισχυρότερη των συγχρόνων του. Συνεπως ήταν το μοναδικό θωρηκτό στην εποχή
   του που με την καινοτομία του διέθετε διπλάσια δύναμη πυρός, αφού μπορούσε
   να βάλλει με 8 πυροβόλα «κατά πλευρά» όταν όλα τα άλλα αντίστοιχά του
   μπορούσαν μόνο με 4. Ήταν επίσης το πρώτο μεγάλο πολεμικό πλοίο που
   κινούταν από ατμοστροβίλους, κάνοντάς το το ταχύτερο πολεμικό πλοίο του
   μεγέθους του εκείνη την εποχή. Ναυπηγήθηκε το 1906 και είχε εκτόπισμα
   19.800 τόνους, έφερε 4 έλικες και η ταχύτητά του έφθανε τους 21 κόμβους.
   Τόσο εξελιγμένο ήταν το Ντρέντνωτ που ο όρος «ντρέντνωτ» έγινε συνώνυμος
   των ποιό σύγχρονων θωρηκτών, ενώ τα σύγχρονά του πλοία, που κατέστησε με
   την καινοτομία του ως πεπαλαιωμένα, έμειναν γνωστά ως «πρό-ντρεντνωτ». Η
   είσοδός του σε υπηρεσία προξένησε την έναρξη μίας μεγάλης κούρσας
   εξοπλισμών, με τους πολεμικούς στόλους ανά τον κόσμο να σπεύδουν να
   προμηθευτούν αντίστοιχα πλοία, ειδικά δε το Γερμανικό Ναυτικό, μέσα στο
   κλίμα που οδήγησε τελικά στον Α΄ Παγκόσμιο Πόλεμο.^[1]

   Πίνακας περιεχομένων

     • 1 Η κλάση "Ντρέντνωτ"
     • 2 Η ιδέα των αποκλειστικά μεγάλων πυροβόλων
     • 3 Παρατηρήσεις
     • 4 Σημειώσεις
     • 5 Εξωτερικοί σύνδεσμοι

  [Επεξεργασία] Η κλάση "Ντρέντνωτ"

   Τα υπάρχοντα σχέδια θωρηκτών της εποχής τυπικά περιελάμβαναν την
   τοποθέτηση τεσσάρων μεγάλων πυροβόλων σε διπλούς πυργίσκους στην πλώρη και
   στην πρύμνη, με έναν αριθμό μικρότερων πυροβόλων παρατεταγμένων στις
   πλευρές του πλοίου, κατά το πρότυπο των παλαιότερων ιστιοφόρων πολεμικών
   πλοίων. Όχι μόνον αυτό έθετε σε αχρηστία σχεδόν το ήμισυ των πυροβόλων
   (της άλλης πλευράς) του πλοίου καθ' οποιαδήποτε στιγμή (ενώ αντίθετα οι
   πυργίσκοι ήταν ελεύθεροι να βάλλουν προς οποιαδήποτε από τις δύο πλευρές),
   αλλά και επέτρεπε την εισροή υδάτων στο πλοίο μέσω των πολλών
   κανονιοθυρίδων, που αποτελούσε ξεκάθαρο κίνδυνο για τη ναυσιπλοΐα σε κακή
   κατάσταση θάλασσας. Επιπροσθέτως, κάθε διαμέτρημα πυροβόλου εμφάνιζε
   διαφορετικές βαλλιστικές ιδιότητες, κάτι που περιέπλεκε τη σκόπευση,
   ειδικά όταν γινόταν προσπάθεια ν' ανιχνευτούν οι πίδακες ύδατος από την
   πρόσπτωση των οβίδων. Τα πυροβόλα μικρότερου διαμετρήματος, θα έπρεπε είτε
   να κρατήσουν το πυρ αναμένοντας τα βαρύτερα πυροβόλα, τα οποία είχαν έναν
   μεγαλύτερο χρόνο αναχορηγίας (κατά κάποιον τρόπο), αναιρώντας έτσι το
   πλεονέκτημα του υψηλότερης ταχυβολίας των μικροτέρων διαμετρημάτων, είτε
   να δημιουργήσουν σύγχυση στη παρατήρηση μεταξύ των πιδάκων από τις οβίδες
   των μεγαλύτερων και των μικρότερων πυροβόλων.

   Η επινόηση του ατμοστροβίλου από τον Τσαρλς Άλτζερνον Πάρσονς το 1884
   οδήγησε σε σημαντική αύξηση της ταχύτητας των πλοίων, μετά τη δραματική
   και μη εγκεκριμένη επίδειξη της Τουρμπίνια (Turbinia) με την ταχύτητά της
   των 34 κόμβων (63 km/h) στη Ναυτική Επιθεώρηση του Σπίτχεντ το 1897.
   Κατόπιν περαιτέρω δοκιμών και την ναυπήγηση δύο αντιτορπιλλικών κινουμένων
   με ατμοστροβίλους, των HMS Viper και HMS Cobra, το Ναυαρχείο επιβεβαίωσε
   το 1905 ότι τα μελλοντικά σκάφη του Βασιλικού Ναυτικού θα κινούνταν με
   ατμοστροβίλους.

  [Επεξεργασία] Η ιδέα των αποκλειστικά μεγάλων πυροβόλων

   Η ιδέα των πολεμικών πλοίων με αποκλειστικά μεγάλα πυροβόλα ("all-big-gun"
   warships), ικανών να ανοίξουν πυρ από μεγάλη απόσταση, φαίνεται πως
   γεννήθηκε όταν η απειλή από τις τορπίλλες γινόταν ολοένα και ισχυρότερη. Ο
   Ιταλός ναυπηγός Βιττόριο Κουνιμπέρτι άρθρωσε πρώτος την ιδέα ενός θωρηκτού
   με αποκλειστικά μεγάλα πυροβόλα το 1903 (αν και ο Τζων Φίσερ υποστήριζε
   ότι ο ίδιος συνέλαβε αυτή την ιδέα το 1900). Όταν το Ιταλικό Ναυτικό δεν
   ακολούθησε τις προτάσεις του, ο Κουνιμπέρτι έγραψε ένα άρθρο στο Jane's
   Fighting Ships διαδίδοντας την ιδέα του. Πρότεινε ένα «ιδεώδες» μελλοντικό
   Βρεταννικό θωρηκτό 17.000 τόνων, με κύριο πυροβολικό δώδεκα πυροβόλων των
   12 ιντσών (305 mm), θωρηκτή ζώνη 12 ιντσών και ταχύτητα 24 κόμβων (44
   km/h).

  [Επεξεργασία] Παρατηρήσεις

   Αξιοσημείωτο είναι πως την ίδια εκείνη εποχή και το Αμερικανικό Ναυτικό
   ναυπήγησε ταυτόχρονα δύο θωρηκτά το "Μίτσιγκαν" και το "Νότιος Καρολίνα"
   με κύριο οπλισμό 8 πυροβόλων επίσης των 305 χιλ. διατεταγμένων μάλιστα σε
   4 όμως πύργους κατά το διάμηκες (2 προς πλώρη και 2 προς πρύμνη) η οποία
   και αυτή η διάταξη έγινε αργότερα κλασσική (κλάση Θωρηκτού). Παρά ταύτα το
   αγγλικό σκάφος ήταν εκείνο που έδωσε διεθνή κλάση το όμώνυμο όνομα ως
   "Θωρηκτό Ντρέντνωτ".

[Επεξεργασία] Σημειώσεις

    1. ↑ Hacker, Barton C. "The Machines of War: Western Military Technology
       1850-2000", History and Technology, Vol. 21, No. 3, September 2005,
       σελ. 255-300. Βλέπε σελ. 256-257.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   HMS Dreadnought (1906)

     • Η επίσημη ιστοσελίδα του Βρεταννικού Βασιλικού Ναυτικού για το
       Dreadnought
     • Ιστοσελίδα της Στρατιωτικής Ιστορίας των Ηνωμένων Πολιτειών για το
       Dreadnought
     • Ιστορία, με αρκετές φωτογραφίες εποχής
     • Ένα σχέδιο να αναδημιουργηθεί το Dreadnought ως μοντέλο CAD
     • Μία έκθεση της ναυτικής κούρσας εξοπλισμών που πυροδοτήθηκε από το
       Dreadnought
     • Ένας πλήρης οδηγός στα πυροβόλα των 305 mm που έκαναν το Dreadnought
       τόσο ξεχωριστό
     • Φωτογραφικό άλμπουμ της Maritimequest για το HMS Dreadnought

   Ανακτήθηκε από "http://el.wikipedia.org/wiki/HMS_Dreadnought_(1906)"
   Κατηγορίες: Βρετανικά πολεμικά πλοία του Α' Παγκοσμίου Πολέμου | Ιστορικά
   πλοία | Θωρηκτά

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Česky
     • Dansk
     • Deutsch
     • English
     • Español
     • Eesti
     • Suomi
     • עברית
     • Hrvatski
     • Magyar
     • Italiano
     • 日本語
     • Nederlands
     • Polski
     • Português
     • Русский
     • Slovenčina
     • Српски / Srpski
     • 中文

     • Τελευταία τροποποίηση 09:11, 19 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
