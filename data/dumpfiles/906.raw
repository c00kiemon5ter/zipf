   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Μέδουσα (ζώο)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Για άλλες χρήσεις, δείτε: Μέδουσα
           (αποσαφήνιση).

                                Μέδουσα
          Μέδουσα, του είδους Chrysaora quinquecirrha
          Μέδουσα, του είδους Chrysaora quinquecirrha
                  Συστηματική ταξινόμηση
          Βασίλειο:       Ζώα (Animalia)
          Συνομοταξία: Κνιδόζωα (Cnidaria)
          Ομοταξία:       Σκυφόζωα (Scyphozoa)
                                  Goette, 1887
                                 Τάξεις
          Σταυρομέδουσες
          Coronatae
          Semaeostomeae
          Rhizostomae

   Οι μέδουσες είναι θαλάσσια ασπόνδυλα
   (Κνιδόζωα) της τάξης των Σκυφόζωων.
   Πρόκειται για πλαγκτονικούς
   οργανισμούς, οι οποίοι απαντώνται σε
   όλες τις θάλασσες του κόσμου.
   Αντιπροσωπεύουν το κυρίαρχο στάδιο του
   βιολογικού κύκλου των Κοιλεντερωτών,
   Υδρόζωων (υδρομέδουσες, που έχουν ένα
   κράσπεδο , που περιβάλλει την κοιλότητα
   που σχηματίζεται κάτω από την «ομπρέλα»
   τους) και Σκυφόζωων (που δεν έχουν
   κράσπεδο)^[1] (σκυφομέδουσες). Ζουν σε
   ομάδες και το τσίμπημά τους προκαλεί
   κνησμό και παράλυση της λείας τους.
   Τρέφονται με μικρά ψάρια και
   ζωοπλαγκτόν, τα οποία συλλαμβάνουν με τα
   πλοκάμια τους.
   Είναι γνωστότερες με την κοινή ονομασία
   τσούχτρες.

   Πίνακας περιεχομένων

     * 1 Περιγραφή

          * 1.1 Εξέλιξη
          * 1.2 Πολλαπλασιασμός

     * 2 Σημασία για τον άνθρωπο

          * 2.1 Σε αιχμαλωσία
          * 2.2 Επικινδυνότητα

     * 3 Παραπομπές
     * 4 Εξωτερικοί σύνδεσμοι

[Επεξεργασία] Περιγραφή

   [IMG]
   [IMG]
   Η "μέδουσα του φεγγαριού" (Aurelia aurita)

   Το σώμα της μέδουσας έχει σχήμα καμπάνας
   και παράγει μια ζελατινώδη ουσία. Στην
   περιφέρεια έχουν πλοκάμια και
   αισθητήρια όργανα, Το κάθε πλοκάμι
   καλύπτεται με κύτταρα, που καλούνται
   κνιδοκύτταρα ή κνιδοκύστεις και μπορούν
   να τσιμπήσουν ή και να σκοτώσουν ζώα. Τα
   κύτταρα αυτά υπάρχουν και στο στόμα
   τους. Οι πιο πολλές μέδουσες
   χρησιμοποιούν τα κύτταρα αυτά για
   εξασφάλιση τροφής και για άμυνα. Άλλες
   δεν έχουν καθόλου πλοκάμια. Έχουν πολλά
   μικρά μάτια στο κωδωνοειδές σώμα τους,
   που τις επιτρέπει να έχουν όραση 360
   μοιρών.

   Αν και στερούνται βασικών αισθητηρίων
   οργάνων και δεν έχουν εγκέφαλο, το
   νευρικό τους σύστημα τις επιτρέπει να
   αντιλαμβάνονται ερεθίσματα, όπως το φως
   και η οσμή και να αντιδρούν γρήγορα σε
   αυτά. Κολυμπούν πολύ αργά, καθώς δεν
   έχουν υδροδυναμικό σώμα. Αντ’ αυτού,
   κινούνται με τέτοιον τρόπο ώστε να
   δημιουργούν ρεύματα, αναγκάζοντας τη
   λεία τους να φτάσει στα πλοκάμια τους. Η
   κίνηση αυτή γίνεται ρυθμικά με άνοιγμα
   και κλείσιμο του σώματός τους που
   μοιάζει με καμπάνα. Η πυκνότητά τους
   είναι σχεδόν ίση με την πυκνότητα του
   νερού.

   Το πεπτικό τους σύστημα είναι ατελές,
   καθώς από το ίδιο άνοιγμα (στόμα,
   βρίσκεται στο κέντρο και στο κάτω μέρος
   της «καμπάνας») γίνεται η πρόσληψη αλλά
   και η αποβολή της τροφής. Το στόμα της
   περιβάλλεται από κροσσωτά χείλη^[2] και
   οδηγεί σε ακτινωτά σωληνάρια, τα οποία
   καταλήγουν στη γαστρική κοιλότητα. Η
   τελευταία είναι ένας κυκλικός σωλήνας,
   που καταλαμβάνει όλη την περιφέρεια του
   ζώου. Το σώμα σε μία ενήλικη μέδουσα
   αποτελείται από 94-98% νερού. Η «καμπάνα»
   της τσούχτρας αποτελείται από ένα
   στρώμα επιδερμίδας και κατά το
   μεγαλύτερο μέρος από τη μεσογλοία.
   Πρόκειται για μία ακύτταρη, ημιδιαφανής,
   ζελατινώδη μάζα.

  [Επεξεργασία] Εξέλιξη

   [IMG]
   [IMG]
   Εξελικτικά στάδια στη ζωή μιας μέδουσας.

   Η τσούχτρα προέρχεται από πολλαπλή
   διαίρεση στα σκυφόζωα, από εκβλαστήσεις
   στα υδρόζωα. Από αποικίες πολυπόδων ή
   είναι μορφή κοιλεντερωτών
   μεδουσοειδών^[3]. Οι περισσότερες
   μέδουσες ζουν δυόμισι μήνες. Ωστόσο,
   υπάρχει ένα είδος που μπορεί να ζήσει
   μέχρι 30 χρόνια και ένα άλλο είδος είναι
   αθάνατο, τοTurritopsis nutricula.

  [Επεξεργασία] Πολλαπλασιασμός

   Οι Μέδουσες συνήθως αναπαράγονται
   σεξουαλικά γεννώντας πολύποδες από τους
   οποίους οι μέδουσες φέρονται να
   γεννιούνται μη σεξουαλικά.

[Επεξεργασία] Σημασία για τον άνθρωπο

   [IMG]
   [IMG]
   Μέδουσες χρησιμοποιούνται και για
   τροφή.

   Οι μέδουσες είναι σημαντική πηγή τροφής
   για τους Κινέζους αλλά και σε άλλες
   ασιατικές χώρες.^[4] Ενδεικτικά, στην
   Κίνα, οι επεξεργασμένες μέδουσες
   αφαλατώνονται με εμβάπτιση στο νερό όλη
   τη νύχτα και τρώγονται μαγειρεμένες ή
   ωμές. Συχνά σερβίρονται ως σαλάτα, μαζί
   με λαχανικά. Στην Ιαπωνία τις πλένουν,
   τις κόβουν σε λωρίδες και τις σερβίρουν
   ως ορεκτικό με ξίδι.^[5]

   Εξάλλου, οι μέδουσες χρησιμοποιούνται
   και στη βιολογία. Ειδικότερα, το 1961
   ανακαλύφθηκε στη μέδουσα του είδους
   Aequorea Victoria η πράσινη φθοριούχος πρωτεΐνη
   (GFP) . Αυτή χρησιμοποιείται για τη μελέτη
   των γονιδίων των ιστών και του τρόπου
   έκφρασής τους.^[6] Το κολλαγόνο τους
   επίσης είναι θεραπευτικό μέσο για τη
   ρευματοειδή αρθρίτιδα.

  [Επεξεργασία] Σε αιχμαλωσία

   [IMG]
   [IMG]
   Μέδουσες σε ενυδρείο.

   Σε πολλές χώρες, είναι συνηθισμένο να
   εκτίθενται οι μέδουσες σε ενυδρεία.
   Συχνά το φόντο στη δεξαμενή είναι μπλε
   και τα ζώα φωτίζονται από το πλευρικό
   φως με σκοπό να παραχθεί το φαινόμενο
   της έντονης αντίθεσης. Σε φυσικές
   συνθήκες, πολλές μέδουσες είναι τόσο
   διαφανείς που δεν μπορεί σχεδόν να τις
   δει κανείς.

   Κάποια προβλήματα της αιχμαλωσίας των
   μεδουσών είναι ότι δεν μπορούν να
   προσαρμοστούν σε κλειστούς χώρους. Για
   να μην απομονώνονται τα ζώα σε γωνίες
   των ενυδρείων, οι επαγγελματίες εκθέτες
   χρησιμοποιούν κυκλικές δεξαμενές, όπου
   παράγουν ρεύματα νερού, καθώς τα ζώα
   εξαρτώνται από αυτά και τις μεταφέρουν
   από μέρος σε μέρος.

  [Επεξεργασία] Επικινδυνότητα

   [IMG]
   [IMG]
   Η μέδουσα με τη χαίτη λιονταριού (Lion's mane
   jellyfish) φημίζεται για το οδυνηρό και
   σπανίως θανατηφόρο τσίμπημά της.

   Όταν κάποιος τσιμπηθεί από τσούχτρα,
   χρειάζεται απαραίτητα πρώτες βοήθειες.
   Τα τσιμπήματα των Σκυφόζωων μεδουσών
   γενικά δεν είναι θανατηφόρα. Ωστόσο,
   κάποια είδη από τα Κυβόζωα (αυτόνομη
   τάξη), όπως το Irukandji, μπορεί να αποβούν
   θανατηφόρα. Ωστόσο, το τσίμπημα των
   μεδουσών προκαλεί οξύ πόνο και μπορεί να
   προκαλέσει αναφυλαξία και ίσως το
   θάνατο. Για το λόγο αυτό, όταν κάποιοι
   άνθρωποι τσιμπηθούν από τσούχτρα, θα
   πρέπει να βγουν αμέσως έξω από το νερό,
   προς αποφυγή πνιγμού.

   Για τις πρώτες βοήθειες, οι κύριοι
   στόχοι είναι η αποφυγή τραυματισμού των
   διασωστών (γι’ αυτό συνιστάται να
   φορούν ειδικά ρούχα, που θα καλύπτουν
   σημεία του σώματος), η απενεργοποίηση
   των κνιδοκύστεων (για να μη γίνει
   ενδοφλέβια ένεση στον ασθενή) και η
   αφαίρεση των πλοκάμων που πιθανόν έχουν
   κολλήσει στο σώμα του ασθενούς.

   Για τα τσιμπήματα ενός συγκεκριμένου
   είδους μέδουσας, μπορεί να τοποθετηθεί
   ξίδι στην πληγή.^[7]^[8] Εναλλακτικά, μπορεί
   να χρησιμοποιηθεί και νερό της θάλασσας
   αν δεν είναι άμεσα διαθέσιμο το ξίδι.^[9]
   Δε θα πρέπει να χρησιμοποιείται φρέσκο
   νερό, γιατί η αλλαγή του pH μπορεί να
   απελευθερώσει επιπλέον δηλητήριο. Για
   τον ίδιο λόγο θα πρέπει να αποφεύγεται ο
   κνησμός του τραύματος, η χρήση
   οινοπνεύματος, αμμωνίας και παρόμοιων
   ουσιών.^[10] Ένα ζεστό μπάνιο μπορεί
   επίσης να βοηθήσει, με εξαίρεση την
   περίπτωση υποθερμίας.

   Η αφαίρεση των πλοκάμων μπορεί να γίνει
   με το χέρι, με τη χρήση ειδικών γαντιών.
   Έπειτα από την αφαίρεση μεγάλων
   κομματιών από μέδουσες, στο τραύμα
   μπορεί να μπει αφρός ξυρίσματος και με
   την άκρη ενός μαχαιριού, με ένα ξυράφι ή
   με πιστωτική κάρτα να αφαιρεθούν όλα τα
   εναπομείναντα κνιδοκύτταρα. ^[11]

   Εκτός από τη χορήγηση πρώτων βοηθειών,
   για να μειωθεί ο κνησμός, μπορούν να
   χορηγηθούν αντιισταμινικές ουσίες στον
   ασθενή. Οδοντόκρεμα με σόδα και πάγος
   εναλλακτικά μπορούν επίσης να δοθούν
   στο θύμα για την απομάκρυνση του
   δηλητηρίου.

[Επεξεργασία] Παραπομπές

    1. ↑ Από το σχήμα του σώματός τους, που
       μοιάζει με σκύφο, ένα αρχαίο αγγείο
       υγρών.
    2. ↑ Συλλογικό έργο, Νέα Εγκυκλοπαιδεία,
       εκδ. Μαλλιάρης-Παιδεία, 2006, τ. 15, σελ. 298.
    3. ↑ Συλλογικό έργο, Εγκυκλοπαίδεια 2002,
       εκδ. 1983, τ. 12, σελ, 210.
    4. ↑ Y-H. Peggy Hsieh, Fui-Ming Leong, and Jack Rudloe (2004).
       "Jellyfish as food". Hydrobiologia 451 (1-3): 11–17.
       doi:10.1023/A:1011875720415.
       http://www.springerlink.com/content/x7204250k4174gwt/.
    5. ↑ Firth, F.E. (1969). The Encyclopedia of Marine Resources. New
       York: Van Nostrand Reinhold Co.. σελ. New York. ISBN 0442223994.
    6. ↑ Pieribone, V. and D.F. Gruber (2006). Aglow in the Dark: The
       Revolutionary Science of Biofluorescence. Harvard University Press.
       σελ. 288p. http://www.hup.harvard.edu/catalog/PIEAGL.html.
    7. ↑ Fenner P, Williamson J, Burnett J, Rifkin J (1993). "First aid
       treatment of jellyfish stings in Australia. Response to a newly
       differentiated species". Med J Aust 158 (7): 498–501.
       doi:10.1023/A:1011875720415. PMID 8469205.
    8. ↑ Currie B, Ho S, Alderslade P (1993). "Box-jellyfish, Coca-Cola and
       old wine". Med J Aust 158 (12): 868. doi:10.1023/A:1011875720415. PMID
       8100984.
    9. ↑ Yoshimoto C (2006). "Jellyfish species distinction has treatment
       implications". Am Fam Physician 73 (3): 391.
       doi:10.1023/A:1011875720415. PMID 16477882.
   10. ↑ Hartwick R, Callanan V, Williamson J (1980). "Disarming the
       box-jellyfish: nematocyst inhibition in Chironex fleckeri". Med J Aust
       1 (1): 15–20. doi:10.1023/A:1011875720415. PMID 6102347.
   11. ↑ Perkins R, Morgan S (2004). "Poisoning, envenomation, and trauma
       from marine creatures". Am Fam Physician 69 (4): 885–90.
       doi:10.1023/A:1011875720415. PMID 14989575.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Μέδουσα (ζώο)
   Commons logo
   Τα Κοινά έχουν πολυμέσα σχετικά με το
   θέμα
   Μέδουσα (ζώο)

     * Cotylorhiza tuberculata
     * Treatment of Coelenterate and Jellyfish Envenomations
     * British Marine Life Study Society - Jellyfish Page
     * Jellyfish - Curious creatures of the sea
     * Θεραπεία για τσιμπήματα μέδουσας
     * Jellyfish Grown with Twelve Heads- Δωδεκακέφαλη
       μέδουσα.
     * Jellyfish Boom Driven Partly by Warming Waters
     * Καθημερινή, Οι τσούχτρες αυξάνονται
       και πληθύνονται... Αιτίες; Μόλυνση,
       «θερμοκήπιο» και υπεραλιεία - 'Αρθρο
       για την ανησυχητική αύξηση των
       μεδουσών , 5 Αυγούστου 2008.
     * Άρθρο στο in.gr- «Επιδρομή» από μέδουσες
       στις ακτές της Βόρειας Ελλάδας, 8
       Αυγούστου 2008.

                      Στο άρθρο αυτό έχει
                      ενσωματωθεί κείμενο από το
                      άρθρο Jellyfish της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CE%AD%CE%B4%CE%BF%CF%85%CF%83%CE%B1_(%CE%B6%CF%8E%CE%BF)"
   Κατηγορίες: Ασπόνδυλα | Σκυφόζωα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * বাংলা
     * Català
     * Mìng-dĕ̤ng-ngṳ̄
     * Česky
     * Deutsch
     * English
     * Esperanto
     * Español
     * فارسی
     * Suomi
     * Français
     * Gaeilge
     * Galego
     * עברית
     * Hrvatski
     * Magyar
     * Interlingua
     * Bahasa Indonesia
     * Ido
     * Íslenska
     * Italiano
     * 日本語
     * ქართული
     * 한국어
     * Latina
     * Lietuvių
     * മലയാളം
     * Bahasa Melayu
     * ‪Norsk (nynorsk)‬
     * ‪Norsk (bokmål)‬
     * Diné bizaad
     * Polski
     * Português
     * Runa Simi
     * Română
     * Srpskohrvatski / Српскохрватски
     * Simple English
     * Slovenčina
     * Српски / Srpski
     * Svenska
     * ไทย
     * Tagalog
     * Türkçe
     * Українська
     * Tiếng Việt
     * West-Vlams
     * Winaray
     * 中文

     * Τελευταία τροποποίηση 19:36, 9 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
