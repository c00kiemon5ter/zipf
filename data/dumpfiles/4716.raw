   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Bally

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Bally Shoe shop

   Η Bally είναι μία από τις ιστορικότερες και
   πιο διάσημες εταιρείες παραγωγής
   υποδημάτων πολυτελείας στον κόσμο. Έχει
   την έδρα της και την παραγωγή της στην
   Ελβετία ενώ διαθέτει τα προϊόντα της
   μέσω 730 καταστημάτων σε 70 χώρες με
   πωλήσεις που ξεπερνούν τα 400 εκατομμύρια
   ευρώ και στις 5 ηπείρους. Ανάμεσά τους
   βρίσκονται καταστήματα στους πιο
   εμπορικούς δρόμους του κόσμου, όπως στη
   λεωφόρο των Ηλυσίων Πεδίων στο Παρίσι,
   στη λεωφόρο Madison της Νέας Υόρκης, στη New
   Bond Street του Λονδίνου, στο Beverly Hills, στη Via
   Montenapoleone του Μιλάνο, στη Λεωφόρο Nevsky στην
   Αγία Πετρούπολη αλλά και σε αεροδρόμια
   όπως το Heathrow του Λονδίνου. Στην Ελλάδα η
   Bally διαθέτει 3 καταστήματα εκ των οποίων
   τα δύο στην Αθήνα (στο Citylink στην Οδό
   Σταδίου και στο Golden Hall στο Μαρούσι) και
   ένα στη Θεσσαλονίκη στην Οδό Μακένζι.

[Επεξεργασία] Ιστορία

   Η υποδηματοποιία Bally ιδρύθηκε ως "Bally&Co"
   το 1851 από τον Carl Franz Bally (1821-1889) και τον
   αδελφό του Fritz, στο υπόγειο της
   οικογενειακής τους κατοικίας στο Schönenwerd
   της Ελβετίας. Το 1854 δημιούργησαν ένα
   μικρό εργοστάσιο υποδημάτων στο Schönenwerd
   αλλά ο Fritz Bally εγκατέλειψε την επιχείρηση
   ενώ ακόμη βρισκόταν στα σπάργανα και ως
   εκ τούτου ο Carl Franz Bally συνέστησε την
   επιχείρηση υπό την ονομασία "C.F. Bally". Tην
   περίοδο εκείνη ανοίγουν και τα πρώτα
   καταστήματα της Bally στη Βέρνη, τη
   Βασιλεία και τη Ζυρίχη. Μέσα σε περίπου
   μία δεκαετία η επιχείρηση έφθασε να
   απασχολεί 500 εργάτες ενώ εκτός από μία
   σειρά καινοτομιών η επιχείρηση με
   δαπάνη της δημιουργεί ένα μεγάλο πάρκο
   στην καρδιά του Schönenwerd. Τη δεκαετία του
   1870 η επιχείρηση βρίσκεται στην κορυφή
   της παραγωγής παπουτσιών στην Ευρώπη
   ενώ ο γιος του Franz, Edward εισάγει
   υπερσύγχρονα μηχανήματα για την
   παραγωγή υποδημάτων από τις ΗΠΑ. Επίσης
   ανοίγουν ακόμα περισσότερα καταστήματα
   Bally στο Παρίσι, τη Γενεύη, το Μοντεβιδέο
   και το Μπουένος Άιρες. Η εταιρεία τη
   δεκαετία του 1880 εξάγει τα προϊόντα της
   σε πολλές χώρες της Ευρώπης δια
   αντιπροσώπων ενώ ανοίγει το πρώτο της
   κατάστημα στην Αγγλία και πιο
   συγκεκριμένα στη Νew Bond Street του Λονδίνου,
   διάσημη για τα καταστήματα ειδών
   πολυτελείας. Το 1892 η επιχείρηση περνά
   στα χέρια των παιδιών του Franz Bally και
   μετονομάζεται σε "C.F. Bally and Sons". H δεκαετία
   του 1900 χαρακτηρίστηκε από την ταχύτατη
   επέκταση του διεθνούς εμπορίου και η Bally
   εκμεταλλευόμενη τη συγκυρία
   επεκτείνεται συνεχώς στις χώρες της
   Ευρώπης. Το 1907 η εταιρεία εισάγει τις
   μετοχές της στο Χρηματιστήριο της
   Ζυρίχης, εντούτοις η πλειοψηφία του
   μετοχικού κεφαλαίου παραμένει στα χέρια
   της οικογένειας Bally. Λίγο πριν την έναρξη
   του Α' Παγκοσμίου Πολέμου, η εταιρεία
   δημιουργεί γραμμές παραγωγής
   υποδημάτων στη Γαλλία καθώς και δύο
   καινούρια εργοστάσια στη Βόρεια
   Ελβετία. Κατά τη διάρκεια του πολέμου η
   Bally φθάνει στο απόγειο της παραγωγής της
   καθώς προμηθεύει με παπούτσια τους
   στρατούς της Γαλλίας, της Γερμανίας και
   της Ελβετίας. Το 1916 αποτελεί έτος-ρεκόρ
   για την Bally καθώς απασχολούσε 7.159
   εργαζομένους και οι πωλήσεις της
   έφτασαν τα 4 εκατομμύρια ζευγάρια
   παπουτσιών. Τα επόμενα χρόνια μετά τον Α'
   Παγκόσμιο Πόλεμο, η μειωμένη αγοραστική
   δύναμη στις βασικές αγορές για τη Bally
   όπως η Γαλλία και η Γερμανία είχαν ως
   αποτέλεσμα τη συρρίκνωση της εταιρείας
   και την απόλυση εργαζομένων. Η
   αναδιοργάνωσή της σε συνδυασμό με την
   οικονομική ανάπτυξη βοηθά την Bally να
   ανταπεξέλθει. Η εταιρεία κατόρθωσε να
   επιβιώσει και τη Μεγάλη Ύφεση της
   δεκαετίας του 1930 αλλά και τον Β'
   Παγκόσμιο Πόλεμο και επεκτάθηκε σε
   πολλές νέες αγορές με πιο σημαντική αυτή
   της Βόρειας Αμερικής. Κατά τη διάρκεια
   του πολέμου ιδρύθηκε στο Schönenwerd μουσείο
   υποδημάτων στην έδρα της Bally το οποίο
   λειτουργεί και σήμερα έχοντας μία από
   τις μεγαλύτερες συλλογές του είδους της
   στον κόσμο με αναφορές από την
   αρχαιότητα ως σήμερα. Το 1951, 100 χρόνια
   μετά την ίδρυσή της, η Bally δημιουργεί ένα
   ανδρικό παπούτσι για επίσημες
   εμφανίσεις ονόματι Scribe το οποίο ακόμα
   παράγεται από την εταιρεία στην Ελβετία.
   Το όνομα Scribe προέρχεται από το διάσημο
   Scribe Hotel του Παρισιού όπου ο εγγονός του
   ιδρυτή της εταιρείας C.F. Bally διέμενε την
   περίοδο εκείνη. Παρότι τη δεκαετία του
   1960 η εταιρεία αντιμετωπίζει σκληρό
   ανταγωνισμό από την παραγωγή υποδημάτων
   σε χώρες χαμηλού κόστους η Bally
   διαφοροποιεί τα προϊόντα της και
   ανακαινίζει το κεντρικό της κατάστημα
   στη Ζυρίχη το οποίο καταλαμβάνει 1465 τ.μ.
   σε 5 ορόφους και αποτελεί το μεγαλύτερο
   κατάστημα προϊόντων Bally μέχρι και
   σήμερα. Το 1976 η Bally πρόσθεσε στη συλλογή
   της δερμάτινες τσάντες και αξεσουάρ
   καθώς και ρούχα υψηλής ραπτικής ενώ την
   αμέσως επόμενη χρονιά η εταιρεία φεύγει
   από την ιδιοκτησία της οικογένειας Bally.
   Το 1999 η Bally περνά στα χέρια του
   αμερικανικού επενδυτικού fund "Τexas Pacific
   Group" με κύριο στόχο να επανέλθει η Bally
   στην κερδοφορία και να επανακτήσει την
   αίγλη της. Η εταιρεία γιόρτασε τα 150
   χρόνια της το 2001 με μεταφορά της έδρας
   της στο Caslano στις όχθες της λίμνης Lugano
   στην Ελβετία όπου μεταφέρθηκε και η
   παραγωγή όλων των υποδημάτων της Bally ενώ
   το κεντρικό showroom της εταιρείας
   βρίσκεται στο Μιλάνο βάζοντας την
   εταιρεία ξανά στο επίκεντρο της
   διεθνούς μόδας. Το 2007 υπεύθυνος
   σχεδιασμού της εταιρείας γίνεται ο
   διάσημος σχεδιαστής Brian Atwood ενώ το 2008 η
   εταιρεία πέρασε στα χέρια της
   γερμανικής εταιρείας ειδών πολυτελείας
   LABELUX, συμφερόντων της οικογένειας Benckiser.
   Η έδρα της εταιρείας, όπου λαμβάνει χώρα
   και η παραγωγή των υποδημάτων της Bally,
   βρίσκεται στο Caslano της επαρχίας Ticino στην
   Ελβετία.

[Επεξεργασία] Εξωτερικοί σύνδεσμοι

     * Επίσημη ιστοσελίδα της εταιρείας

                      Στο άρθρο αυτό έχει
                      ενσωματωθεί κείμενο από το
                      άρθρο Bally Shoe της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από "http://el.wikipedia.org/wiki/Bally"
   Κατηγορία: Επιχειρήσεις της Ελβετίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Dansk
     * Deutsch
     * English
     * Français
     * Italiano

     * Τελευταία τροποποίηση 13:24, 15 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
