   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Mirror

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο όρος Mirror (Καθρέφτης) στην επιστήμη των υπολογιστών χρησιμοποιείται
   για να δηλώσει πως ένα σύνολο δεδομένων είναι ακριβώς ίδιο με ένα άλλο (το
   ένα είναι καθρέφτης του άλλου). Στο διαδίκτυο, ένα mirror site είναι ένα
   ακριβές αντίγραφο κάποιου άλλου site και χρησιμοποιείται ως βοηθητικό
   ούτως ώστε να μην υπερφορτώνεται το αυθεντικό. Συναντάται κυρίως σε site
   που έχουν μεγάλη κίνηση ή προσφέρουν αρκετά αρχεία για κατέβασμα από τους
   χρήστες.

   Ένα mirror site λέγεται ότι είναι ζωντανό (live mirror) όταν αναβαθμίζεται
   αυτόματα στην περίπτωση που αναβαθμιστεί το αυθεντικό site.

   Η έννοια mirror συναντάται επίσης και στους σκληρούς δίσκους όταν για
   παράδειγμα κάποιος σκληρός δίσκος περιέχει ακριβώς τα ίδια δεδομένα με
   κάποιον άλλον (disk mirror). Με τον τρόπο αυτό, εάν καταστραφεί ο ένας
   σκληρός δίσκος τα δεδομένα θα σωθούν διότι θα βρίσκονται και στον
   εφεδρικό. Αυτό όμως καθιστά απαραίτητη την ταυτόχρονη ενημέρωση των
   σκληρών δίσκων στην περίπτωση που αλλάξει κάποιο αρχείο. Η διάταξη που
   περιλαμβάνει δύο ή παραπάνω σκληρούς δίσκους που ενημερώνονται ταυτόχρονα
   ονομάζεται RAID1.

   Πίνακας περιεχομένων

     • 1 Λόγοι
     • 2 Παραδείγματα
     • 3 Δείτε επίσης
     • 4 Εξωτερικές συνδέσεις

[Επεξεργασία] Λόγοι

   Υπάρχουν διάφοροι λόγοι που οδηγούν στην δημιουργία ενός mirror. Οι
   σημαντικότεροι από αυτούς είναι οι εξής:

     • Η τεχνική αυτή επιτρέπει στους χρήστες να κατεβάζουν τα αρχεία που
       περιέχει ένα site πολύ πιο γρήγορα. Εάν για παράδειγμα ένα site που
       βρίσκεται στην Αγγλία αποφασίσει να εγκαταστήσει έναν mirror του στην
       Ελλάδα, τότε οι Έλληνες χρήστες θα κατεβάζουν τα αρχεία του site από
       τον ελληνικό mirror server και όχι από τον αυθεντικό server. Με τον
       τρόπο αυτό μπορούν να επιτευχθούν πολύ υψηλότερες ταχύτητες μεταφοράς
       των αρχείων.
     • Ένα πολύ δημοφιλές site μπορεί να δημιουργήσει καθρέφτες του (mirror
       sites) για σωστότερη κατανομή φορτίου. Για παράδειγμα, εάν μία διανομή
       Linux διατίθεται για κατέβασμα σαν ένα μεγάλο αρχείο iso, τότε
       συμφέρει να δημιουργηθούν διάφορα mirror sites σε πολλές χώρες ούτως
       ώστε ο κεντρικός server να μην παγώσει από τις εκατοντάδες αιτήσεις
       που θα δεχθεί, αλλά το φορτίο αυτό να κατανεμηθεί κατάλληλα.
     • Για την προστασία του ελεύθερου λόγου στο διαδίκτυο. Παραδείγματος
       χάριν, μπορεί κάποιος πολίτης να εντοπίσει μία κρατική ατασθαλία ή να
       διαπιστώσει ότι μία εταιρεία ενεργεί παράνομα με σκοπό το κέρδος και
       να θέλει να δημοσιεύσει τα στοιχεία στην προσωπική του ιστοσελίδα.
       Στην πλειοψηφία αυτών των περιπτώσεων η εταιρεία ή το κράτος τον
       διώκει ποινικά και απαιτεί την καταστροφή της ιστοσελίδας. Παρόλα αυτά
       όμως, άλλοι χρήστες του διαδικτύου μπορούν να δημιουργήσουν έναν
       mirror ούτως ώστε οι πληροφορίες που υπάρχουν στο site να παραμείνουν
       διαθέσιμες προς το κοινό, παρόλο που το αρχικό site έχει καταστραφεί.
       Ένα δεύτερο παράδειγμα αποτελεί το γεγονός που συνέβη το 2002 όταν η
       Κινεζική Κυβέρνηση διέκοψε την λειτουργία της δημοφιλέστατης μηχανής
       αναζήτησης Google στην Κίνα. Αμέσως όμως δημιουργήθηκε το mirror site
       elgoog (η λέξη google ανάποδα) και έτσι οι Κινέζοι χρήστες συνέχισαν
       να έχουν πρόσβαση στην μηχανή αναζήτησης παρόλο που η κυβέρνηση είχε
       αντίθετη άποψη.
     • Για την διατήρηση του περιεχομένου ενός site, ιδίως όταν αυτό
       αναμένεται να κλείσει.
     • Για την εξαπάτηση των μηχανών αναζήτησης. Αυτό γίνεται εάν στα διάφορα
       mirror sites τοποθετηθούν σύνδεσμοι από το ένα στο άλλο. Η τεχνική
       αυτή ονομάζεται link farming και πετυχαίνει να αυξήσει την θέση του
       site στις διάφορες μηχανές αναζήτησης.

[Επεξεργασία] Παραδείγματα

   [IMG]
   [IMG]
   Όταν ο χρήστης προσπαθεί να κατεβάσει κάτι από την διαδικτυακή τοποθεσία
   www.sourceforge.net, τότε αυτόματα ανακατευθύνεται στο πλησιέστερο mirror
   site.

   Ένα κλασσικό παράδειγμα site που χρησιμοποιεί mirror sites για να
   διανείμει το υλικό του είναι η τοποθεσία SourceForge.net. Αυτή η τοποθεσία
   χρησιμοποιείται για την διανομή ανοιχτού λογισμικού, οπότε είναι προφανές
   ότι χρειάζεται αρκετά mirror sites για την καλύτερη εξυπηρέτηση των
   χρηστών.

   Ένα δεύτερο παράδειγμα περιλαμβάνει τα sites διαφόρων διανομών Linux:
   Ubuntu, Debian, Fedora.

[Επεξεργασία] Δείτε επίσης

     • site
     • Διαδίκτυο

[Επεξεργασία] Εξωτερικές συνδέσεις

     • Μία πλήρης λίστα των mirrors για την διανομή Ubuntu Linux.
     • Ο ορισμός του mirror site.

   Ανακτήθηκε από "http://el.wikipedia.org/wiki/Mirror"
   Κατηγορία: Διαδίκτυο

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Česky
     • Dansk
     • Deutsch
     • English
     • Esperanto
     • Español
     • فارسی
     • Suomi
     • Français
     • Galego
     • עברית
     • Italiano
     • 日本語
     • 한국어
     • Nederlands
     • Polski
     • Português
     • Русский
     • Slovenčina
     • Svenska
     • ไทย
     • 中文

     • Τελευταία τροποποίηση 18:34, 12 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
