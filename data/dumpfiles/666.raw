   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Κονσιερζερί

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 48°51′23″N 2°20′44″E﻿ /
   ﻿48.85639, 2.34556

   [IMG]
   [IMG]
   Κοντινή άποψη της Κονσιερζερί.

   Η Κονσιερζερί (Conciergerie , στα γαλλικά: La
   Conciergerie) είναι πρώην βασιλικό παλάτι και
   φυλακή στο Παρίσι, ευρισκόμενη στα
   δυτικά του νησιού Ιλ ντε λα Σιτέ κοντά
   στον καθεδρικό ναό της Νοτρ Νταμ.
   Αποτελεί μέρος ενός μεγαλύτερου
   συγκροτήματος κτηρίων, που είναι γνωστό
   με την ονομασία Δικαστικό Μέγαρο και
   χρησιμοποιείται ακόμα και σήμερα για
   δικαστικούς σκοπούς. Εκατοντάδες
   φυλακισμένων εκτελέστηκαν στην
   γκιλοτίνα στις φυλακές Κονσιερζερί στα
   χρόνια της Γαλλικής Επανάστασης.

   Πίνακας περιεχομένων

     * 1 Η Κονσιερζερί στα Μεσαιωνικά Χρόνια
     * 2 Η Κονσιερζερί και η Γαλλική
       Επανάσταση
     * 3 Αναφορές
     * 4 Εξωτερικοί σύνδεσμοι

  [Επεξεργασία] Η Κονσιερζερί στα Μεσαιωνικά
  Χρόνια

   Η νησίδα Ile de la Cité κατακτήθηκε από τους
   Ρωμαίους κατά τα ύστερα αρχαϊκά χρόνια.
   Αργότερα, το δυτικό τμήμα του νησιού
   χρησιμοποιήθηκε ως ανάκτορο για τους
   Μεροβίγγειους ηγεμόνες. Από το 10ο μέχρι
   και τον 14ο αιώνα υπήρξε η έδρα των
   μεσαιωνικών Βασιλέων της Γαλλίας. Επί
   Λουδοβίκου Θ΄ της Γαλλίας (1226-1270) και του
   Φιλίππου Δ΄ (1284–1314) το Παλάτι των
   Μεροβιγγείων μοναρχών επεκτάθηκε και
   οχυρώθηκε περισσότερο.

   Ο Βασιλιάς Λουδοβίκος Θ΄ προσέθεσε τις
   αξιόλογες πινακοθήκες Σαιντ Σαπέλ
   (Sainte-Chapelle) και παρόμοιες που σχετίζονται
   με αυτήν, ενώ ο Φίλιππος Δ΄ δημιούργησε
   την πρόσοψη στην πλευρά του ποταμού και
   έναν μεγάλο προθάλαμο. Αμφότερα είναι
   εξαίρετα παραδείγματα της γαλλικής
   θρησκευτικής αλλά και κοσμικής
   αρχιτεκτονικής της περιόδου αυτής. Το
   Sainte-Chapelle, που χτίστηκε σε γαλλικό
   βασιλικό ρυθμό, ανεγέρθηκε για να
   φυλαχθεί εκεί το στέμμα με τα αγκάθια, το
   οποίο το έφεραν πίσω από τους
   Σταυροφόρους και επίσης επέχει θέση
   βασιλικού παρεκκλησίου.

   Η "Grande-Salle" (Μεγάλο Σαλόνι) ήταν ένα από τα
   μεγαλύτερα στην Ευρώπη και το ισόγειό
   του, γνωστό με την ονομασία "La salle des gens"
   σώζεται μέχρι σήμερα: έχει μήκος 209
   πόδια, πλάτος 90 πόδια και ύψος 28 πόδια.
   Χρησιμοποιούνταν ως σαλόνι για τους 2.000
   ανθρώπους που αποτελούσαν τους
   εργαζομένους στο παλάτι. Η θέρμανση του
   δωματίου γινόταν με τέσσερα μεγάλα
   τζάκια και ο φωτισμός του ήταν αρκετός,
   καθώς υπήρχαν πολλά παράθυρα, τα οποία
   τώρα είναι κλειστά. Επίσης, το μέρος
   χρησιμοποιήθηκε για βασιλικές
   δεξιώσεις και συνεδριάσεις δικαστηρίων.
   Το γειτονικό Salle des Gardes χρησιμοποιήθηκε
   αντί του προηγούμενου δωματίου και εκεί
   ο Βασιλιάς διεξήγαγε τη συνεδρίαση του
   Κοινοβουλίου υπό την παρουσία του (lit de
   justice).

   Έπειτα από το 1300 το ανάκτορο βελτιώθηκε
   από τους Βασιλείς του οίκου των Βαλουά,
   ωστόσο το 1358 εγκαταλείφθηκε και τα
   Ανάκτορα μεταφέρθηκαν κοντά στο Λούβρο.
   Το ανάκτορο αυτό συνέχισε να στεγάζει το
   Κοινοβούλιο. Το 1391 το κτήριο μετατράπηκε
   σε φυλακή. Οι έγκλειστοι σε αυτήν
   αποτελούσαν ένα κράμα από εγκληματίες
   του κοινού ποινικού δικαίου με
   πολιτικούς κρατουμένους. Όπως συνέβαινε
   και σε άλλα σωφρονιστικά ιδρύματα της
   εποχής εκείνης, η μεταχείριση του
   τροφίμου ήταν ανάλογη με τα πλούτη του
   και την κοινωνική του θέση, όπως επίσης
   και με τις διασυνδέσεις που είχε. Έτσι,
   οι πολύ πλούσιοι ή αυτοί που ασκούσαν
   επιρροή είχαν στα κελιά τους γραφείο για
   ανάγνωση και γραφή, υλικά γραφείου και
   κρεβάτι σε ξεχωριστό κελί. Οι λιγότερο
   πλούσιοι κρατούμενοι μπορούσαν να
   πληρώσουν για να έχουν pistoles, δηλαδή
   κελιά με ένα κρεβάτι, σε κακή όμως
   κατάσταση, και ίσως ένα τραπέζι. Οι
   φτωχοί ή pailleux ήταν περιορισμένοι σε
   σκοτεινά και υγρά κελιά, σε συνθήκες
   έλλειψης καθαριότητας και αποκαλούνταν
   oubliettes (κυριολεκτικά "ξεχασμένοι τόποι").
   Δεν ήταν λίγες οι φορές που οι
   κρατούμενοι αυτοί πέθαιναν από
   επιδημίες όπως η βουβωνική πανώλη
   (Μαύρος Θάνατος).

   Τρεις πύργοι σώζονται από την
   Κονσιερζερί του Μεσαίωνα: ο Πύργος του
   Καίσαρα, που ονομάστηκε έτσι προς τιμήν
   των Ρωμαίων Αυτοκρατόρων, ο Αργυρός
   Πύργος, που οφείλει την ονομασία του στη
   φήμη που τον ήθελε χώρο για αποθήκευση
   βασιλικών θησαυρών και ο Πύργος Bonbec
   ("καλό ράμφος"). Ο τελευταίος ονομάστηκε
   έτσι επειδή στέγαζε το δωμάτιο των
   βασανιστηρίων και μέσα σε αυτό τα θύματα
   "τραγουδούσαν". Το κτήριο επεκτάθηκε
   κατά τα επόμενα χρόνια και γύρω στα 1370
   εγκαταστάθηκε το πρώτο δημόσιο ρολόι. Το
   σημερινό ρολόι χρονολογείται από το 1535.
   Ο concierge ή φύλακας του Παλατιού του
   Βασιλέα, έδωσε το όνομα που έχει σήμερα
   το κτήριο.

  [Επεξεργασία] Η Κονσιερζερί και η Γαλλική
  Επανάσταση

   [IMG]
   [IMG]
   Άποψη από τον ποταμό Σηκουάνα. Μπορεί
   κανείς να συγκρίνει την περιοχή που έχει
   καθαριστεί (δεξιά) με το μέρος όπου
   υπάρχει ακόμα ρύπανση (αριστερά).

   Η Κονσιερζερί ήδη είχε αποκτήσει κακή
   φήμη ως φυλακή και η φήμη αυτή
   ενισχύθηκε με αποτέλεσμα να γίνει
   διεθνώς γνωστή ως ο "προθάλαμος για την
   γκιλοτίνα" στη διάρκεια της
   Τρομοκρατίας, της πλέον αιματηρής φάσης
   στη Γαλλική Επανάσταση. Στέγαζε το
   Επαναστατικό Δικαστήριο, όπως επίσης
   και περίπου 1.200 κρατουμένους, για κάποιο
   χρονικό διάστημα, και των δύο φύλων. Στη
   Μεγάλη Αίθουσα ήταν η έδρα του
   Δικαστηρίου και την περίοδο από τις 2
   Απριλίου του 1793 ως τις 31 Μαΐου του 1795
   έστειλε 2.600 κρατουμένους στο ικρίωμα. Οι
   κανόνες ήταν απλοί. Μόνο δύο διέξοδοι
   υπήρχαν - διακήρυξη αθωότητας ή θανατική
   ποινή - και, στη συντριπτική πλειοψηφία,
   το Δικαστήριο αποφάσιζε τη θανατική
   καταδίκη. Οι πιο διάσημοι κρατούμενοι
   ήταν η Βασίλισσα Μαρία Αντουανέτα, ο
   ποιητής Αντρέ Σενιέ, η δολοφόνος του
   Ζαν-Πολ Μαρά, Σαρλότ Κορντέ, η Μαντάμ
   Ελιζαμπέτ, η Μαντάμ Ντουμπαρύ και οι
   Γιρονδίνοι, οι οποίοι καταδικάστηκαν
   από το Ζωρζ Νταντόν, ο οποίος με τη σειρά
   του καταδικάστηκε σε θάνατο από το
   Μαξιμιλιανό Ροβεσπιέρο. Ο τελευταίος με
   τη σειρά του καταδικάστηκε σε θάνατο με
   συνοπτικές διαδικασίες τον Ιούλιο του
   1794 και καρατομήθηκε, στην τελευταία φάση
   της αιματοχυσίας. Στο δρόμο για το
   ικρίωμα, τα θύματα περνούσαν από το
   Δωμάτιο του Αγίου Λουδοβίκου (Salle Saint-Louis),
   το οποίο απέκτησε το προσωνύμιο Salle des
   Perdus, δηλαδή "Δωμάτιο των Χαμένων".

   Το 19ο αιώνα, έπειτα από την παλινόρθωση
   των Βουρβόνων, το κτήριο εξακολούθησε να
   χρησιμοποιείται ως φυλακή για υψηλά
   ιστάμενα πρόσωπα, με σημαντικότερο το
   μελλοντικό Αυτοκράτορα Ναπολέοντα Γ. Το
   κελί της Μαρίας Αντουανέτας μετατράπηκε
   σε παρεκκλήσι αφιερωμένο στη μνήμη της.
   Η Κονσιερζερί και το Δικαστικό Μέγαρο
   ανακαινίστηκαν στα μέσα του 19ου αιώνα
   και τελικά η εξωτερική τους εμφάνιση
   άλλαξε εντελώς. Ενώ το κτήριο μοιάζει με
   μεσαιωνικό φρούριο, η εμφάνισή του αυτή
   χρονολογείται στην πραγματικότητα από
   το 1858 περίπου.

   Η Κονσιερζερί άνοιξε για το κοινό το 1914
   ως εθνικό ιστορικό μνημείο. Σήμερα
   αποτελεί δημοφιλή τουριστικό προορισμό,
   παρά το γεγονός ότι σε ένα πολύ μικρό
   τμήμα του κτηρίου είναι ελεύθερη η
   πρόσβαση. Το μεγαλύτερο τμήμα του
   κτηρίου χρησιμοποιείται ακόμα και
   σήμερα για να στεγάσει τα ποινικά
   δικαστήρια του Παρισιού.

[Επεξεργασία] Αναφορές

     * Lorentz, Phillipe; Dany Sandron (2006). Atlas de Paris au Moyen Age.
       Παρίσι: Parigramme. σελ. 238 pp. ISBN 2840964023.

[Επεξεργασία] Εξωτερικοί σύνδεσμοι

     * Επίσημος ιστότοπος (αγγλικά)
     * Σελίδα του Γαλλικού Υπουργείου
       Πολιτισμού για την Κονσιερζερί (στα
       γαλλικά)
     * Φωτογραφίες από το Υπουργείο
       Πολιτισμού

                      Στο άρθρο αυτό έχει
                      ενσωματωθεί κείμενο από το
                      άρθρο Conciergerie της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9A%CE%BF%CE%BD%CF%83%CE%B9%CE%B5%CF%81%CE%B6%CE%B5%CF%81%CE%AF"
   Κατηγορίες: Γαλλική Επανάσταση | Παρίσι |
   Φυλακές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * বাংলা
     * Česky
     * Deutsch
     * English
     * Esperanto
     * Español
     * Suomi
     * Français
     * עברית
     * Magyar
     * Italiano
     * 日本語
     * ქართული
     * Nederlands
     * Occitan
     * Polski
     * Português
     * Română
     * Русский
     * Svenska
     * Українська
     * Tiếng Việt
     * 中文

     * Τελευταία τροποποίηση 19:16, 25 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
