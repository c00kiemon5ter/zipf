   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

        Σταθμός Συντάγματος (Μετρό Αθήνας)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η βιτρίνα με την ιστορική-γεωλογική τομή
   που βρέθηκε κατά την κατασκευή του
   σταθμού.

   Ο σταθμός μετρό Συντάγματος είναι
   υπόγειος σταθμός του μετρό της Αθήνας,
   επί της γραμμής 2 και επί της γραμμής 3.
   Βρίσκεται κάτω από τη λεωφόρο Αμαλίας,
   προ του μνημείου του Αγνώστου Στρατιώτη,
   στην Αθήνα και πήρε το όνομά του από την
   Πλατεία Συντάγματος, επί της οποίας
   βρίσκεται η κεντρική είσοδος - έξοδός
   του. Εγκαινιάστηκε στις 28 Ιανουαρίου 2000
   και η σημερινή του μορφή ανάγεται στο 2004.
   Είναι εξ ολοκλήρου υπόγειος τετραώροφος
   σταθμός με σταθερές και κυλιόμενες
   ηλεκτρικές κλίμακες και προσφέρει τη
   δυνατότητα μετεπιβίβασης μεταξύ των δύο
   γραμμών που εξυπηρετεί.

   Ο σταθμός της γραμμής 2, (γ΄ υπόγειο),
   διαθέτει δύο πλευρικές αποβάθρες.
   Υπήρξε από τα εγκαίνιά του μέχρι την
   επέκταση του δικτύου προς τη Δάφνη, στις
   16 Νοεμβρίου 2000, ο προς νότον τερματικός
   σταθμός της γραμμής.

   Ο σταθμός της γραμμής 3, (δ΄ υπόγειο),
   βρίσκεται ένα επίπεδο κάτω από τον
   προηγούμενο σταθμό της γραμμής 2 και
   διαθέτει επίσης δύο πλευρικές
   αποβάθρες. Υπήρξε από τα εγκαίνιά του
   μέχρι την επέκταση του δικτύου προς το
   Μοναστηράκι, στις 22 Απριλίου 2003, ο προς
   δυσμάς τερματικός σταθμός της γραμμής.

   Από τις 19 Ιουλίου 2004, ο σταθμός
   Συντάγματος προσφέρει τη δυνατότητα
   μετεπιβίβασης - ανταπόκρισης αφενός με
   τη γραμμή τραμ της Αθήνας, μέσω του
   ομώνυμου αφετηρίου - τερματικού σταθμού
   του τραμ, που βρίσκεται επίγεια, περίπου
   πάνω από τον σταθμό καθώς και με τις
   αστικές συγκοινωνίες που διέρχονται από
   την ανατολική και δυτική πλευρά της
   πλατείας συντάγματος.

   Από τη σήραγγα που συνδέει τον σταθμό
   Συντάγματος με τον σταθμό
   Πανεπιστημίου, μία διακλάδωση της
   γραμμής 2 οδηγεί σε σήραγγα μονής
   γραμμής που συνδέει τις γραμμές 2 και 3
   του αθηναϊκού μετρό. Η κατάληξη αυτής
   της συνδετήριας γραμμής βρίσκεται στη
   σήραγγα της γραμμής 3 που συνδέει τον
   σταθμό Συντάγματος με τον σταθμό
   Ευαγγελισμού και οι αιχμές των αλλαγών
   τροχιάς της βλέπουν προς τους σταθμούς
   Πανεπιστημίου και Ευαγγελισμού. Η
   συνδετήρια αυτή σήραγγα δε
   χρησιμοποιείται από συρμούς που
   εκτελούν δρομολόγια, αλλά μόνο από
   κενούς ή υπηρεσιακούς.

   Ο σταθμός Συντάγματος αποτελεί κεντρικό
   σταθμό του δικτύου του μετρό της Αθήνας.
   Εκεί εδρεύει το Κέντρο Ελέγχου
   Κυκλοφορίας του μετρό, καθώς και
   διάφορες υπηρεσίες όπως γραφείο
   απωλεσθέντων αντικειμένων, γραφείο
   πληροφοριών, γραφείο παραπόνων,
   πληρωμής προστίμων κ.ά. Ο σταθμός
   διαθέτει επίσης αίθουσα πολλαπλών
   χρήσεων, (α΄ υπόγειο), που
   χρησιμοποιείται για διάφορες
   πολιτιστικές εκδηλώσεις, (εκθέσεις,
   προβολές, συναυλίες κ.τ.ό.).

   Κατά την κατασκευή του σταθμού
   ανευρέθησαν αρχαιολογικά ευρήματα
   μεγάλης σημασίας, καθώς και ευρήματα από
   νεώτερες εποχές (βυζαντινής και
   οθωμανικής περιόδου, καθώς και της
   περιόδου του νέου ελληνικού κράτους).
   Δείγματα αυτών των ευρημάτων εκτίθενται
   εντός του σταθμού. Από τα ευρήματα αυτά
   όμως, περισσότερο εντυπωσιάζει μία
   ιστορική-γεωλογική τομή που αφέθηκε
   άθικτη μετά την αποπεράτωση του σταθμού
   και είναι ορατή στους επισκέπτες του
   σταθμού χάρη σε υαλοπίνακα που έχει
   τοποθετηθεί μπροστά της για να την
   προστατεύει. Στην τομή αυτή
   διακρίνονται διάφορα κατάλοιπα κτηρίων
   και εγκαταστάσεων παλαιοτέρων εποχών,
   αλλά και σημαντικός αριθμός τάφων, ένας
   εκ των οποίων περιέχει και τον σκελετό
   του εκεί ταφέντος ατόμου. Επίσης, ο
   σταθμός διαθέτει και μοντέρνα αισθητικά
   στοιχεία, όπως το λεγόμενο «Ρολόι του
   Μετρό», δημιουργία του γλύπτη Θόδωρου.

 +----------------------------------------------------------------------------+
 |    Προηγούμενος    |  Γραμμές  |    Επόμενος    |
 |         σταθμός         |    μετρό    |     σταθμός     |
 |--------------------------------+------------------+------------------------|
 |Πανεπιστήμιο        | |Γραμμή 2| |Ακρόπολη        |
 |--------------------------------+-+--------------+-+------------------------|
 |Μοναστηράκι          | |Γραμμή 3| |Ευαγγελισμός|
 +----------------------------------------------------------------------------+

[Επεξεργασία] Αφετηρία τραμ Συντάγματος
(Τραμ Αθήνας)

   [IMG]
   [IMG]
   Η Αφετηρία τραμ Συντάγματος.

   Η στάση Συντάγματος του τραμ της Αθήνας
   εξυπηρετείται από τις γραμμές 4 και 5, των
   οποίων αποτελεί τερματική στάση.
   Εγκαινιάστηκε στις 19 Ιουλίου 2004 και
   διαθέτει μία πλευρική αποβάθρα.
   Προσφέρει τη δυνατότητα μετεπιβίβασης
   μεταξύ του τραμ και του μετρό της Αθήνας,
   μέσω του ομώνυμου σταθμού του μετρό, ο
   οποίος βρίσκεται υπόγεια, περίπου κάτω
   από τη στάση του τραμ.

   +------------------------------------------------------------------------+
   |   Προηγούμενη    | Γραμμές τραμ | Επόμενη |
   |         στάση          |                         |   στάση   |
   |-----------------------------+-------------------------+----------------|
   |                             |    | Γραμμή 4 |   |                |
   | Τερματική          |----+----------------+---| Ζάππειο |
   |                             |    | Γραμμή 5 |   |                |
   +------------------------------------------------------------------------+

   Ανακτήθηκε από
   "http://el.wikipedia.org/wiki/%CE%A3%CF%84%CE%B1%CE%B8%CE%BC%CF%8C%CF%82_%CE%A3%CF%85%CE%BD%CF%84%CE%AC%CE%B3%CE%BC%CE%B1%CF%84%CE%BF%CF%82_(%CE%9C%CE%B5%CF%84%CF%81%CF%8C_%CE%91%CE%B8%CE%AE%CE%BD%CE%B1%CF%82)"
   Κατηγορίες: Σταθμοί μετρό Αθήνας |
   Στάσεις τραμ Αθήνας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English
     * Français

     * Τελευταία τροποποίηση 12:02, 24 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
