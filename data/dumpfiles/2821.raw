   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Νάξος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                             Νάξος
                             Naxos2.jpg
                         Γεωγραφία
                            GR Naxos.PNG
                              37°03′11″N 25°28′35″E﻿
                              / ﻿37.05306,
   Συντεταγμένες 25.47639Συντεταγμένες:
                              37°03′11″N 25°28′35″E﻿
                              / ﻿37.05306, 25.47639
   Αρχιπέλαγος     Αιγαίο Πέλαγος
   Σύμπλεγμα         Κυκλάδες
   Έκταση               429 τ.χλμ
   Υψηλότερη         Ζευς (999 μ)
   Κορυφή
                             Χώρες
                              Flag of Greece.svg Ελλάδα
   Περιφέρεια       Νοτίου Αιγαίου
   Νομός                 Κυκλάδων
   Πρωτεύουσα       Νάξος (πόλη)
        Δημογραφικά Χαρακτηριστικά
   Πληθυσμός         18.188 (απογραφής 2001)
   Πυκνότητα         42 /τ.χλμ
                         Ιστότοπος
                            www.naxos.gr

   Η Νάξος ή Αξιά είναι το μεγαλύτερο νησί
   των Κυκλάδων, στο Αιγαίο Πέλαγος. Ο
   περίπλους της είναι 44 ναυτικά μίλια και
   η έκτασή της φθάνει τα 428 τ.χλμ. Βρίσκεται
   ακριβώς στο κέντρο του Αιγαίου, στις
   ανατολικές Κυκλάδες έχοντας προς Β. τη
   Μύκονο, Α. τη Δονούσα, ΝΑ. την Αμοργό, προς
   Ν. την Ίο και Δ. τη Πάρο.

   Ο κάτοικος της Νάξου ονομάζεται Νάξιος ή
   Ναξιώτης, Αξιώτης ή Αξώτης (και
   Ναξιώτισσα, Αξιώτισσα ή Αξώτισσα
   αντίστοιχα).

   Πίνακας περιεχομένων

     * 1 Γεωγραφία
     * 2 Μορφολογία εδάφους
     * 3 Μυθολογία - όνομα
     * 4 Ιστορία

          * 4.1 Νεολιθική εποχή
          * 4.2 Εποχή του χαλκού
          * 4.3 Μυκηναϊκά χρόνια
          * 4.4 Κλασική αρχαιότητα
          * 4.5 Βυζαντινά χρόνια
          * 4.6 Ενετοκρατία

     * 5 Η Νάξος σήμερα

          * 5.1 Δήμος Νάξου
          * 5.2 Δήμος Δρυμαλίας

     * 6 Λιμένας Νάξου
     * 7 Χωριά Νάξου
     * 8 Μουσεία Νάξου
     * 9 Αρχαιολογικοί τόποι
     * 10 Προϊόντα της Νάξου
     * 11 Εφημερίδες Νάξου
     * 12 Πρόσωπα
     * 13 Σημειώσεις
     * 14 Παραπομπές
     * 15 Βιβλιογραφία
     * 16 Εξωτερικοί σύνδεσμοι

[Επεξεργασία] Γεωγραφία

   [IMG]
   [IMG]
   Τοπογραφικός χάρτης της Νάξου

   Η ακτογραφία της Νάξου δεν παρουσιάζει
   κολπώσεις ανεπτυγμένες ούτε ασφαλείς
   φυσικούς λιμένες και εξ αυτού του λόγου
   οι κάτοικοι ασχολούνται περισσότερο με
   γεωργικές και κτηνοτροφικές εργασίες
   και πολύ λίγο με αλιευτικές. Στο Β-ΒΑ.
   άκρο της νήσου υπάρχει ο ορμίσκος του
   Απόλλωνα που παρέχει μερική ασφάλεια
   στα πλοία, κυρίως από ΝΔ ανέμους. Προς Δ.
   η χερσόνησος Στελίς σχηματίζει τον όρμο
   του Αγ. Προκοπίου, προς τα βόρεια του
   οποίου βρίσκεται η ομώνυμη πόλη Χώρα και
   ο κύριος λιμένας της νήσου. Τα πρώτα
   λιμενικά έργα ξεκίνησαν το 1919 με την
   ένωση της νησίδας Παλάτια ή Στρογγύλης ή
   Βάκχου. Τέλος προς Ν. υφίσταται ο
   ορμίσκος Πάνορμος που εξασφαλίζει τα
   πλοία από βορείους ανέμους. Γενικά η
   Νάξος έχει σχήμα ωοειδές και γεωφυσικά
   διακρίνεται στην ορεινή Νάξο (ανατολική
   και βόρεια) και στη πεδινή Νάξο (δυτική
   και νότια).

[Επεξεργασία] Μορφολογία εδάφους

   Γεωλογικά η Νάξος αποτελεί ένα πλούσιο
   γεωλογικό πάρκο από κρυσταλλοσχιστώδη
   πετρώματα μη αξιοποιήσιμο ακόμη. Τα
   πετρώματα αυτά είναι κυρίως
   κρυσταλλοπαγείς σχιστόλιθοι, γνεύσιοι
   και μάρμαρα σε εναλλασσόμενα στρώματα
   με όγκους γρανίτη, κοντά σχετικά στη
   πόλη της Νάξου και στο ΒΔ. τμήμα της
   νήσου. Πετρώματα πλειστόκαινου περιόδου
   υπάρχουν στη χερσόνησο της Στυλίδας,
   κυρίως ψαμμίτες, καθώς και Β., ΒΑ. κοντά
   στις παράκτιες περιοχές της νήσου.
   Επίσης απαντώνται και πλούσια
   εκρηξιγενή πετρώματα κοντά στις Εγγαρές
   και αλλού. Εκτός όμως των μαρμάρων στο
   κέντρο και ΒΑ. κοντά στη Κόρωνο, υπάρχουν
   επίσης τα περίφημα κοιτάσματα σμύριδας.

   Τη Νάξο κατατέμνει από Β. προς Ν. μία
   ορεινή ράχη σχεδόν ενιαία γυμνή και
   βραχώδης με υπέροχες γεωλογικές μορφές
   κυρίως στη κεντρική πλευρά της, κοντά
   στη Κεραμωτή και στη νότια,
   σχηματίζοντας δύο κορυφές (όρη) τον Ζα (ή
   Ζευς) και το όρος Κόρωνος.

[Επεξεργασία] Μυθολογία - όνομα

   [IMG]
   [IMG]
   Ο Βάκχος και η Αράδνη στη Νάξο, πίνακας
   του Titian.

   O Δίας, ο πατέρας "ανδρών τε Θεών" κατά
   τους αρχαίους Έλληνες, λέγεται ότι
   γεννήθηκε στην Κρήτη, στη σπηλιά Ιδαίον
   Άντρον (κατ' άλλους στο Δικταίον Άντρον),
   αλλά μεγάλωσε στη Νάξο, και έτσι το
   ψηλότερο βουνό του νησιού πήρε το όνομά
   του (Ζευς ή, για τους ντόπιους, Ζας, 999 μ.).
   Στη Νάξο εγκατέλειψε κατά τον μύθο ο
   Θησέας την Αριάδνη, η οποία τον είχε
   βοηθήσει προηγουμένως στην Κρήτη να
   σκοτώσει τον Μινώταυρο με τον όρο να την
   πάρει μαζί του, την οποία τη συνέχεια
   έλαβε σύζυγό του ο θεός Διόνυσος.

   Το όνομά της η νήσος φέρεται να έλαβε από
   τον "Νάξο" τον θρυλικό ηγεμόνα των πρώτων
   αποίκων στη νήσο που ήταν Κάρες,
   φερόμενο ως γιο του Πολέμωνα ή κατ΄
   άλλους ως γιο του Ενδυμίωνα ή τέλος γιο
   του Απόλλωνα και της νύμφης
   Ανακαλίδας.Άλλοι ιστορικοί ερευνητές
   και φιλόλογοι θεωρούν ότι το όνομα
   προέρχεται από την αρχαία ελληνική λέξη
   "νάξαι" που σημαίνει "θύσαι", που
   εκλήφθηκε έτσι από τις πλούσιες θυσίες
   που γίνονταν στη νήσο προς τιμή των θεών.
   Το όνομα Νάξος διατηρήθηκε στο διάβα των
   αιώνων μέχρι τους μέσους χρόνους όπου
   έγινε Ναξία και ακολούθως Ναξιά και στη
   συνέχεια Αξιά (εξ ου και το όνομα των
   κατοίκων).

   Επίσης η Νάξος φέρεται από τους μυθικούς
   χρόνους και με το ονόμα "Δία" (από τον
   Όμηρο, Οδύσ λ325) καθώς και στον ομηρικό
   ύμνο προς τον Απόλλωνα, όπως και με τα
   κοσμητικά: Στρογγύλη, Μικρή Σικελία,
   Τραγία, Διονυσιάς, Καλλίπολις, Λιπαρά
   κ.λπ. από διάφορους συγγραφείς.

   Ο πλούτος των περί της Νάξου μύθων
   αποδεικνύει τη σπουδαιότητα που είχε η
   Νάξος κατά την αρχαιότητα. Οι μύθοι
   αυτοί συνδέονται κυρίως με τη
   μυθολογούμενη γέννηση των τριών
   εγχώριων νυμφών Φιλίας, Κορωνίδας και
   Κλείδης που επιμελήθηκαν την ανατροφή
   του Διονύσου για τον οποίο η Νάξος ήταν η
   πατρίδα του. Αλλά και για τον Δία
   αναφέρεται πως εδώ ανατράφηκε και
   ενηλικιώθηκε όταν μεταφέρθηκε από τη
   Κρήτη, και ότι από εδώ εξόρμησε
   προκειμένου να καταλάβει τη βασιλεία
   των θεών. Μάλιστα στη κορυφή του όρους
   Ζας είναι δυνατή η ανάγνωση επιγραφής σε
   βράχο με παραφθαρμένα γράμματα "Όρος
   Διός Μηλωσίου" (= Διός προστάτου των
   προβάτων). Στη Νάξο επίσης λατρευόταν
   και ο Απόλλωνας ο Τράγιος ή Τραγαίος,
   υπήρχε δε και αρχαίος ναός του Δηλίου
   Απόλλωνα έξω από την αρχαία πόλη καθώς
   και τέμενος προς τιμή του Εφιάλτη. Από
   τον περίφημο αρχαίο ναό του Διονύσου
   κανένα ίχνος δεν έχει βρεθεί μέχρι
   σήμερα.

   Άλλοι ναξιακοί μύθοι αναφέρονται στη
   σχέση του Διονύσου με την Αριάδνη που
   τελικά απήγαγε στο όρος Δρίον και έλαβε
   σύζυγό του. Ακόμη αρχαία πηγή έξω από τη
   πόλη της Νάξου φέρει το όνομα Αριάδνη.
   Στη δε ανατολική πλευρά του όρους
   Κόρωνος υπάρχει ένα μεγάλο σε μήκος
   περίεργο σπήλαιο, που ακόμη δεν έχει
   αξιοποιηθεί, με διπλή είσοδο, ένα μεγάλο
   προθάλαμο και που συνεχίζει σε μήκος,
   εντός του οποίου υπάρχουν ίχνη αρχαίας
   λατρείας, πιθανώς του ιερού της μιας των
   ναξίων νυμφών της Κορωνίδας, εκ της
   οποίας και το ομώνυμο χωριό. Σε όλη τη
   νήσο Νάξο σώζονται λείψανα
   αρχιτεκτονικά καθώς και πολλά των
   ιστορικών χρόνων.

[Επεξεργασία] Ιστορία

  [Επεξεργασία] Νεολιθική εποχή

   Οι αρχαιότερες ανακαλύψεις στη Νάξο
   ανάγονται στη νεολιθική εποχή γύρω στη
   5η χιλιετία π.Χ. όπως αποδεικνύουν οι
   ανασκαφές στη περιοχή Γκρόττα, βόρεια
   πλευρά της πόλης της Νάξου, καθώς και στο
   σπήλαιο Ζας παρά το χωριό Φιλότι στο
   ομώνυμο όρος. Σύμφωνα μ΄ αυτές ο
   πρωτοκυκλαδικός πολτισμός ήταν ήδη
   ανεπτυγμένος την περίοδο εκείνη, που
   φαίνεται να ξεκίνησε το 5500 π.Χ. και
   άνθησε το 3000 π.Χ..

  [Επεξεργασία] Εποχή του χαλκού

   [IMG]
   [IMG]
   Η Πορτάρα, η γιγαντιαία πύλη του ναού που
   ήταν αφιερωμένος στον θεό Απόλλωνα και
   που ποτέ δεν ολοκληρώθηκε.

   Η Νάξος έπαιξε σημαντικό ρόλο στον
   κυκλαδικό πολιτισμό, Μεταξύ των
   σημαντικών αλλαγών που προέκυψαν εκείνη
   την εποχή ήταν η εξέλιξη της ναυσιπλοΐας
   (εξ ανάγκης), η κατασκευή και χρήση του
   χαλκού, η κεραμική και η επεξεργασία
   μαρμάρων. Στην περιοχή Γρότα στη χώρα
   της Νάξου αλλά και σε άλλες τοποθεσίες
   στο νησί έχουν βρεθεί πολλά κυκλαδικά
   ειδώλια καθώς και άλλα ευρήματα της
   περιόδου του κυκλαδικού πολιτισμού
   (σκεύη, εγχάρακτες παραστάσεις), τα οποία
   εκτίθενται στο Αρχαιολογικό μουσείο
   Νάξου, στο Μουσείο Κυκλαδικής Τέχνης
   στην Αθήνα καθώς επίσης και ένας μικρός
   αριθμός αυτών στο αρχαιολογικό μουσείο
   στην Απείρανθο. Το αρχαιολογικό μουσείο
   της Νάξου διαθετει τη δεύτερη
   μεγαλύτερη συλλογή σε κυκλαδικά
   ευρήματα μετά το αρχαιολογικό μουσείο
   της Αθήνας.

  [Επεξεργασία] Μυκηναϊκά χρόνια

   Ένα μέρος της πρωτεύουσας της Νάξου στη
   μυκηναϊκή εποχή (1300 π.Χ.) ανακαλύφθηκε
   κάτω από την πλατεία, μπροστά από τον
   Ορθόδοξο καθεδρικό Ναό, στη Χώρα, εκεί
   όπου είναι σήμερα ο αρχαιολογικός χώρος
   Γκρότα. Ακριβώς κάτω από την πλατεία
   έχει διαμορφωθεί επιτόπιο μουσείο. Το
   μουσείο έχει γυάλινο δάπεδο και με
   υπερυψωμένους διαδρόμους, οι επισκέπτες
   διέρχονται πάνω από τα αποκαλυφθέντα
   ερείπεια (τείχος, σπίτια και εργαστήρια)
   της μυκηναϊκής περιόδου (1400 - 1100 π.Χ.).
   Μυκηναϊκής εποχής ευρήματα
   (διακοσμημένα με χρώμα, αγγεία, όπλα,
   σκεύη κλπ.) εκτίθενται επίσης στο
   αρχαιολογικό μουσείο της Νάξου.

  [Επεξεργασία] Κλασική αρχαιότητα

   [IMG]
   [IMG]
   Μαρμάρινο αντίγραφο της "Σφίγγας των
   Ναξίων" μπροστά στο Δημαρχείο Νάξου.

   Κατά τη διάρκεια των επόμενων χρόνων η
   Νάξος κατοικήθηκε από τους Ίωνες, που
   σηματοδότησαν μια ιδιαίτερα σημαντική
   περίοδο για το νησί, κατά την οποία
   ξεκινάει και φτάνει στην κορύφωσή της η
   κλασική περίοδος (7ος-6ος αιώνας π.Χ.), με
   παράλληλη άνθηση των τεχνών, και ειδικά
   της γλυπτικής και της αρχιτεκτονικής. Η
   Πορτάρα, η μεγάλη μαρμάρινη πύλη που
   στέκεται ψηλά στη νησίδα Παλάτια, που
   σήμερα είναι ενωμένη με τη Χώρα της
   Νάξου, είναι ό,τι απέμεινε από το ναό του
   Απόλλωνα, που ξεκίνησε να χτίζεται
   εκείνη την περίοδο.
   Το 490 π.Χ. η Νάξος καταστράφηκε από τους
   Πέρσες. Μετά από την τελική ήττα των
   Περσών από τους Έλληνες, η Νάξος
   εξαναγκάστηκε να γίνει μέλος της
   Αθηναϊκής Συμμαχίας, αφού προηγουμένως
   καταστράφηκε (ό,τι είχε απομείνει από
   την προηγούμενη καταστροφή) και
   πυρπολήθηκε από τον αθηναϊκό στόλο (466
   π.Χ.), ενώ ο Περικλής εγκαθίδρυσε φρουρά
   εκ 500 κληρούχων υπό το στρατηγό Τολμίδη
   (453 π.Χ.) προκειμένου να την αφαιμάζει
   οικονομικά προς όφελος της Αθηναϊκής
   Δημοκρατίας. Μετά το τέλος της Αθηναϊκής
   Δημοκρατίας, ύστερα από περίπου ενάμιση
   αιώνα, η Νάξος υπήρξε έρμαιη των
   εκάστοτε θαλασοκρατούντων και
   ουσιαστικά δεν κατάφερε ποτέ να
   ανακάμψει και να ξανακερδίσει την παλιά
   της δόξα και σημασία.

   Από την εποχή εκείνη σώζεται το ιερό της
   Δήμητρας κοντά στο χωριό Σαγκρί, το
   οποίο έχει εν μέρει αναστηλωθεί. Ο ναός
   θεωρείται πολύ σημαντικός για την
   αρχαιολογία, επειδή έχει σωθεί σε καλή
   κατάσταση και δίνει πολλές πληροφορίες
   για τον τρόπο κατσκευής και την
   αρχιτεκτονική των αρχαίων ναών. Κοντά
   της έχει ανεγερθεί μουσείο, στο οποίο
   εκτίθενται ευρήματα από τον ναό που δε
   χρησιμοποιήθηκαν κατά την αναστήλωση
   καθώς και τα ευρήματα από την μετέπειτα
   επί του ναού ανεγερθείσα
   παλαιοχριστιανική βασιλική. Το μουσείο
   και ο αρχαιολογικός χώρος έχουν
   βραβευθεί με το βραβείο Europa Nostra για την
   ευαίσθητη ανασκαφή, την αναστήλωση και
   την επιτυχημένη ενσωμάτωσή τους στο
   φυσικό περιβάλλον^[1].

   Από την αρχαιότητα οι αρχαίοι
   συγγραφείς επαινούσαν τα προϊόντα της
   Νάξου όπως τον οίνο, τα σύκα, τ΄ αμύγδαλα,
   τις αίγες και τα ελάφια που υπήρχαν τότε
   στη νήσο. Συγκεκριμένα περί του οίνου
   της Νάξου ιδιαίτερους επαίνους
   αποδίδουν οι Αρχίλοχος και ο Αθήναιος,
   άλλοι επίσης συγγραφείς κάνουν λόγο για
   τον μυθικό ποταμό (Βιβλίνου) που έρεε
   οίνο. Πολλά επίσης μυθικά για τη Νάξο
   γράφουν ο Παυσανίας και ο Διόδωρος ο
   Σικελιώτης και κυρίως για τις σχέσεις
   των αρχαίων Ναξίων με τη Θράκη. Περί της
   πολιτείας των Ναξίων έγραψε ιδιαίτερα
   και ο Αριστοτέλης, ο δε Πλούταρχος στο
   έργο του "Γυναικών αρεταί" εξυμνεί
   ιδιαίτερα τις Ναξιώτισσες για τη
   φιλοπατρία τους και τις αρετές τους.
   Τέλος, ακόμη και ερωτικό μυθιστόρημα
   έγραψε ο Παρθένιος που αναφέρεται στη
   Νάξο. Η αρχαία πόλη της Νάξου βρίσκονταν
   στη θέση της σημερινής κοντά στην οποία
   και υπήρχε λαμπρός ναός του Διονύσου.
   Πολλοί είναι εκείνοι που θεωρούν αυτόν
   τα σωζόμενα ερείπια επί της νησίδας
   Παλάτια.

  [Επεξεργασία] Βυζαντινά χρόνια

   [IMG]
   [IMG]
   Ιστιοφόρο και δυο φελούκες μπροστά στο
   Κάστρο της Νάξου, χαλκογραφία του Andre
   Grasset Saint-Sauver από το βιβλίο "Voyage historique...",
   Παρίσι 18ος αι. (χάραξη: Brion)

   Η Νάξος ανήκε κατά τους βυζαντινούς
   χρόνους στο Θέμα (Βυζάντιο) του Αιγαίου.
   Στη Νάξο βρίσκονται πολλές βυζαντινές
   εκκλησίες. Η κοιλάδα της Τραγαίας
   ονομάζεται και "μικρός Μυστράς" λόγω των
   πολλών εκκληισών που είναι σπαρμένες
   παντού. Υπάρχουν εκκλησίες που
   χρονολογούνται από τον 7ο έως το 15ο αι.
   Πιο γνωστή είναι η Παναγία η Δροσιανή, η
   οποία διέθετε 3 στρώσεις τοιχογραφιών με
   την παλαιότερη να ανάγεται στον 7ο αιώνα.
   Κάποιες από αυτές τις εκκλησίες
   χτίστηκαν κατά την περίοδο της
   Εικονομαχίας και φέρουν τοιχογραφίες με
   "ανεικονικό διάκοσμο", τοιχογραφίες
   δηλαδή που δεν απεικονίζουν αγίους, αλλά
   γεωμετρικά σχήματα και φυτά. Τα
   τελευταία χρόνια οι διάσπαρτες αυτές
   εκκλησίες είναι ανοικτές τα πρωινά και
   μπορεί κανείς να τις επισκεφτεί.

  [Επεξεργασία] Ενετοκρατία

   Το 1207 το νησί κατελήφθη από τον Ενετό
   Μάρκο Σανούδο, ο οποίος ίδρυσε το
   Δουκάτο της Νάξου.

[Επεξεργασία] Η Νάξος σήμερα

   Η Νάξος σήμερα διοικητικά χωρίζεται σε
   δύο κύριους δήμους. Τον Δήμο της πόλεως
   Νάξου (Χώρας) και τον Δήμο Δρυμαλίας
   (Χαλκείου ή Τραγαίας). Ο Δήμος Νάξου
   περιλαμβάνει 11 δημοτικά διαμερίσματα
   στα οποία και υπάγονται 30 χωριά και
   οικισμοί, κυρίως, γύρω από τη Χώρα Νάξου.
   Ο Δήμος Δρυμαλίας περιλαμβάνει επίσης 11
   δημοτικά διαμερίσματα στα οποία και
   υπάγονται τα υπόλοιπα 38 χωριά και
   οικισμοί κυρίως της κεντρικής,
   ανατολικής, βόρειας και βορειοδυτικής
   Νάξου. Συγκεκριμένα η διοικητική αυτή
   διαίρεση με τα επιμέρους διοικητικά
   διαμερίσματα και τα υπαγόμενα χωριά και
   οικισμούς σύμφωνα και με την τελευταία
   απογραφή (2001) κατοίκων είναι:

  [Επεξεργασία] Δήμος Νάξου

   [IMG]
   [IMG]
                 Η περιφέρεια δήμου Νάξου

   Ο δήμος Νάξου έχει (πραγματικό) πληθυσμό
   12.089 κατοίκους. Στον δήμο
   περιλαμβάνονται τα:

           Δημοτικό διαμέρισμα Νάξου [ 6.727 ] στο
           οποίο υπάγονται η ομώνυμη
           πρωτεύουσα Νάξος (Χώρα) [ 6.533 ], τα
           Αγκίδια [ 190 ] και η Μονή Χρυσοστόμου [
           4 ]
           Δ.δ. Αγίου Αρσενίου Νάξου [ 1.207 ], στο
           οποίο υπάγονται ο Άγιος Αρσένιος [ 664
           ], η Αγία Αννα [ 192 ], οι Άγιοι Πάντες [ 26
           ], ο Άγιος Προκόπιος [ 222 ], ο Μάραγκας [
           16 ], ο Μαστοράκης [ 10 ] και η Στελίδα [ 77
           ]
           Δ.δ. Βίβλου Νάξου [ 807 ], που υπάγονται
           η Βίβλος [ 740 ] και η Πλάκα [ 67 ]
           Δ.δ. Γαλανάδου με μόνο το Γαλανάδο [
           425 ]
           Δ.δ. Γαλήνης -- η Γαλήνη [ 192 ]
           Δ.δ. Γλινάδου -- το Γλινάδο [ 509 ]
           Δ.δ. Εγγαρών -- οι Εγγαρές [ 197 ]

   [IMG]
   [IMG]
   Το νέο Δημαρχείο Νάξου

           Δ.δ. Κινιδάρου Νάξου [ 501 ] που
           υπάγονται ο Κινίδαρος [ 409 ] και το
           Ακρωτήρι [ 92 ]
           Δ.δ. Μελάνων Νάξου|Δ.δ. Μελάνων [ 649 ],
           στο οποίο υπάγονται οι Μέλανες [ 417 ],
           ο Άγιος Θαλέλαιος [ 73 ], το
           Κουρουνοχώριον [ 110 ] και οι Μύλοι [ 49
           ].
           Δ.δ. Ποταμιάς Νάξου [ 362 ], που
           συναριθμείται από τη Μέση Ποταμιά [
           75 ], την Άνω Ποταμιά [ 174 ] και την Κάτω
           Ποταμιά [ 113 ].
           Δ.δ. Σαγκρίου Νάξου [ 513 ], στο οποίο
           υπάγονται το Άνω Σαγκρίον [ 217 ], το
           Κανακάριον [ 34 ], το Καστράκι [ 160 ], το
           Κάτω Σαγκρίον [ 33 ], η Μικρή Βίβλα
           (Μικρή Βίγλα) [ 69 ] και η Παναγία
           (νησίδα) [ 0 ]

  [Επεξεργασία] Δήμος Δρυμαλίας

   [IMG]
   [IMG]
             Η περιφέρεια δήμου Δρυμαλίας

   Ο δήμος Δρυμαλίας έχει (πραγματικό)
   πληθυσμό 6.099 κατοίκους. Στον δήμο
   περιλαμβάνονται:

           Δ.δ. Χαλκείου Νάξου [ 635 ], με
           υπαγόμενα το Χαλκείον [ 408 ], τη
           Ζωοδόχος Πηγή [ 222 ] και τη Ράχη [ 5 ].
           Δ.δ. Απεράθου Νάξου (Απειράθου) [ 1.078 ],
           στο οποίο περιλαμβάνονται ο
           Απέραθος (τ. ο Απείραθος) [ 828 ], ο
           Αζάλας [ 28 ] το Κανάκι [ 23 ], η Κλειδώ [ 54
           ], τα Λυγαρίδια [ 49 ], η Μουτσούνα [ 82 ]
           και ο Πάνερμος [ 14 ].
           Δ.δ. Δαμαριώνος Νάξου [ 557 ], στο οποίο
           υπάγονται ο Δαμαριώνας [ 341 ], η
           Αγιασσός [ 136 ], η Βουρβουριά [ 19 ], ο
           Δαμαλάς [ 41 ] και το Πυργάκι [ 20 ].
           Δ.δ. Δανακού -- ο Δανακός [ 162 ]
           Δ.δ. Κεραμωτής -- η Κεραμωτή [ 76 ]
           Δ.δ. Κορωνίδος [ 572 ], στο οποίο
           υπάγονται η Κορωνίς [ 310 ], η Αγιά [ 24 ],
           ο Απόλλωνας [ 104 ], ο Κάμπος [ 50 ], ο
           Μυρίσης [ 15 ], ο Ταξιάρχης [ 25 ], ο
           Φάρακλος ή Φαρακλό [ 16 ] και η Χίλια
           Βρύση [ 28 ].
           Δ.δ. Κορώνου [ 744 ], στο οποίο
           υπάγονται η Κόρωνος [ 584 ], η
           Αργοκοιλιώτισσα [ 22 ], η Ατσιπάπη [ 25 ]
           και ο Λιώνας [ 113 ].
           Δ.δ. Μέσης -- η Μέση [ 116 ]
           Δ.δ. Μονής [ 230 ], στο οποίο υπάγονται η
           Μονή [ 230 ] και οι Σίφωνες [ 0 ]
           Δ.δ. Σκαδού -- το Σκαδόν [ 126 ]
           Δ.δ. Φιλωτίου [ 1.803 ] με υπαγόμενα το
           Φιλώτι [ 1.702 ] και τον Καλαντό [ 101 ]

[Επεξεργασία] Λιμένας Νάξου

   [IMG]
   [IMG]
   Άποψη της παραλιακής οδού του λιμένα
   Νάξου

[Επεξεργασία] Χωριά Νάξου

   Τα χωριά και οι οικισμοί Νάξου κατ΄
   αλφαβητική σειρά:

  * Αγγίδια       * Άμπραμ           * Δαμαλάς         * Κεραμωτή           * Μέση             * Σκεπόνι
  * Αγερσανί     * Άνω                 * Δαμαριώνας   * Κόρωνος               Ποταμιά       * Τρίποδες
    ή Άγιος          Ποταμιά         * Δανακός         * Κουρουνοχώρι   * Μονή             * Τσικαλαριό
    Αρσένιος     * Απείρανθος   * Εγγαρές         * Κυνίδαρος         * Μουτσούνα   * Φάρακλος
  * Αγιά             * Απόλλωνας     * Καλόξυλος     * Κωμιακή             * Μύλοι           * Φιλώτι
  * Αγία Άννα    * Βίβλος           * Κάμπος           * Λυώνας               * Πατρική       * Χαλκί ή
  * Αγιάσσος     * Γαλανάδο       * Καστράκι       * Μέλανες             * Σαγκρί           Χαλκείο ή
  * Άγιος           * Γαλήνη           * Κάτω               * Μέση                   * Σίφωνες         Τραγαία
    Θαλέλαιος   * Γλυνάδο           Ποταμιά                                      * Σκαδό           * Χείμαρος
  * Άγιος                                                                                                                 * Χίλια
    Προκόπιος                                                                                                           Βρύση
  * Ακάδημοι

[Επεξεργασία] Μουσεία Νάξου

   Γλύκα μεγάλη είχε το νησί ετούτο, ησυχία
   πολλή, αγαθά τα πρόσωπα των ανθρώπων ...
   κι η θάλασσα ήμερη.

   Νίκος Καζαντζάκης, Αναφορά στον Γκρέκο

   Το Αρχαιολογικό Μουσείο Νάξου καθώς και
   το Ιστορικό Αρχείο Νάξου στεγάζονται
   σήμερα στην άλλοτε Γαλλική Σχολή, που
   βρίσκεται μέσα στο Κάστρο της Νάξου και
   που μετασκευάστηκε ειδικά γι΄ αυτό το
   σκοπό. Στη Σχολή αυτή φοίτησε και ο Νίκος
   Καζαντζάκης.

[Επεξεργασία] Αρχαιολογικοί τόποι

   [IMG]
   [IMG]
   Η νησίδα της Παναγίας της
   Μυρτιδιώτισσας στο λιμένα Νάξου

   Σημαντικότεροι αρχαιολογικοί τόποι στη
   Νάξο είναι τα ερείπια του αρχαϊκού ναού
   του Απόλλωνα του οποίου σώζεται μόνο η
   τεράστια πύλη, λεγόμενη "Πορτάρα" στη
   νησίδα "Παλάτια" που από το 1919 συνδέεται
   με τη νήσο ακριβώς βόρεια του λιμένα
   Νάξου και τα ερείπια μυκηναϊκού
   οικισμού στη θέση "Γκρότα", βόρεια της
   πόλης μπροστά στη πλατεία Μητροπόλεως
   Νάξου. Επίσης επί του λόφου της Χώρας
   Νάξου το ενετικό Κάστρο της Νάξου με την
   παλιά ενετική Εκκλησία και τη Σχολή
   Ουρσουλινών. Στον ίδιο χώρο σώζονται
   απομεινάρια από τον Πύργο του Μάρκου
   Σανούδου, απέναντι από τη Μητρόπολη των
   Καθολικών, όπως επίσης σώζεται και ο
   Πύργος των Κρίσπι με τον θυρεό - οικόσημο
   της οικογένειας. Επίσης στο Σαγκρί
   υπάρχουν πολλά αρχαιολογικά ευρήματα
   και βυζαντινές εκκλησίες. Πολλοί επίσης
   ενετικοί πύργοι υπάρχουν στο Χαλκί, και
   στο Φιλώτι όπου και ο Πύργος του
   Χειμάρου, οχυρό ελληνιστικής περιόδου.
   Στη Παχειά Άμμο υφίσταται το άγαλμα του
   Απόλλωνα ή του Διονύσου μήκους 10,50 μ.
   καθώς και οι δύο κούροι, ένας στο Φλεριό
   και ένας στον Απόλλωνα Νάξου.

[Επεξεργασία] Προϊόντα της Νάξου

   [IMG]
   [IMG]
   Κρεμασμένα χταπόδια, στο λιμάνι της
   Νάξου

   Η Νάξος φημίζεται για τα κτηνοτροφικά
   της προϊόντα, όπως τυρί (γραβιέρα,
   κεφαλοτύρι (γνωστό ως αρσενικό),
   ανθότυρο, ξυνότυρο, μυζήθρα) και κρέας.
   Ειδικότερα για τα τοπικά προϊόντα Νάξου
   αξίζει ν΄ αναφερθούν τα ακόλουθα
   στοιχεία κατ΄ είδος:

    1. Το λεγόμενο αρσενικό κεφαλοτύρι
       παρασκευάζεται από κατσικοπρόβειο
       γάλα κυρίως εκ των ορεινών χωριών, που
       συλλέγεται συνήθως στις στάνες ή μέσα
       στους μητάτους, και που με τη προσθήκη
       της "πυτιάς" βράζεται και δίνει τη
       λεγόμενη "μανούρα" η οποία στη
       συνέχεια στραγγίζεται μέσα σε ψάθινα
       καλαθάκια (φτιαγμένα από ξεραμένα
       βούρλα) τα λεγόμενα "τσιμίσκια". Αφού
       στραγγίξουν στη συνέχεια αφαιρούνται
       από τα τσιμίσκια και τοποθετούνται
       πάνω σε τάβλες σε δροσερό και σκοτεινό
       μέρος, στις οικίες ή στους μητάτους.
       Μετά παρέλευση έξι περίπου μηνών στη
       διάρκεια των οποίων γίνονται τακτικές
       επαλλείψεις με αγνό λάδι το αρσενικό
       κεφαλοτύρι είναι έτοιμο προς
       κατανάλωση με μια ιδιαίτερη
       χαρακτηριστική γεύση.
    2. Το λεγόμενο λαδότυρο (Νάξου) είναι το
       αρσενικό τυρί που δημιουργείται αν
       τοποθετηθεί στη συνέχεια της
       παρασκευής του σε δοχείο με ελαιόλαδο
       για χρονικό διάστημα περίσσότερο των
       τριών μηνών. Πρόκειται για πικάντικο
       τυρί που συνοδεύεται με ρακί ασφαλώς
       τοπική.
    3. Η λεγόμενη γλυκειά μυζίθρα (Νάξου)
       παρασκευάζεται και αυτή από
       κατσικοπρόβειο γάλα. Συγκεκριμένα
       κατά το αρχικό βράσιμο του
       συλλεγέντος γάλακτος αφαιρείται η
       "μανούρα" (από την οποία όπως
       αναφέρθηκε παραπάνω παρασκευάζεται
       το αρσενικό τυρί) και μέσα από το
       καζάνι συλλέγεται πλέον η γλυκειά
       μυζήθρα η οποία και αυτή τοποθετείται
       σε ειδικά δοχεία. Πρόκειται για
       ιδιαίτερο τυροκομικό ανάλατο προϊόν
       περισσότερο για διατροφή χωρίς
       λιπαρά.
    4. Όπως υπάρχει το λεγόμενο "αρσενικό"
       τυρί, παρασκευάζεται στη Νάξο και το
       θηλυκό τυρί το λεγόμενο και ανθότυρο.
       Το ανθότυρο είναι μετασχηματισμένη
       μυζίθρα που έχει μείνει για φύλαξη
       περισσότερο από ένα χρόνο. Πρόκειται
       για προϊόν που εμφανίζεται ελαφρά
       αλατισμένο στερούμενο λιπαρών.
    5. Το ξινόγαλα ή ξινόγαλο παρασκευάζεται
       από ανόθευτο κρύο κατσικίσιο γάλα με
       τη προσθήκη πυτιάς το οποίο στη
       συνέχεια αν στραγγιστεί
       δημιουργείται η ξινομυζίθρα. Με
       προσθήκη λίγο πιπέρι παρουσιάζει μια
       πικάντική εξαιρετική νοστιμιά.
    6. Το λεγόμενο ξυνότυρο είναι ο
       μετασχηματισμός της ξυνομυζίθρας
       μετά από το στέγνωμά της για μερικές
       εβδομάδες πάνω σε τάβλες. Είναι προϊόν
       που με τη πάροδο του χρόνου λαμβάνει
       ιδιαίτερη απολαυστική γεύση.
    7. Τέλος η γραβιέρα Νάξου είναι ένα
       τυποποιήμένο τυρί που παρασκευάζεται
       από αγελαδινό γάλα, στη πεδινή κυρίως
       Νάξο από την Ένωση Αγροτικών
       Συνεταιρισμών Νάξου που έχει
       καταξιωθεί για τη μοναδική απολαυσική
       της γεύση.

   Ανεπτυγμένη είναι επίσης και η αγροτική
   παραγωγή με προϊόντα όπως πατάτες,
   κρεμμύδια, κρασί, ελιές (επιτραπέζιες
   γνωστές ως ασκούδες), λάδι, ρακί και το
   τοπικό ποτό κίτρο. Παράγονται ακόμα
   εσπεριδοειδή και διάφορα γλυκά
   κουταλιού (σταφύλι, βύσσινο, κεράσι,
   νεράτζι, περγαμόντο, σύκο, καρυδάκι κ.ά.).

   Σημαντικός είναι και ο ορυκτός πλούτος.
   Στη Νάξο βρίσκεται, κοντά στο χωριό
   Κόρωνος το μοναδικό στον κόσμο ορυχείο
   σμύριδας, ενώ γνωστά ήδη από την
   αρχαιότητα είναι ακόμα τα μάρμαρα και ο
   γρανίτης που προέρχονται από το νησί.

   Αξιοσημείωτα είναι και τα πολιτιστικά
   δρώμενα του νησιού, με σημείο αναφοράς
   τα παραδοσιακά δημοτικά-νησιώτικα
   τραγούδια τα οποία στην συντριπτική
   πλειοψηφία τους γράφτηκαν από τη γνωστή
   μουσική οικογένεια των Κονιτόπουλων,
   βασιζόμενοι στα απεραθήτικα κοτσάκια.

[Επεξεργασία] Εφημερίδες Νάξου

     * Κυκλαδική
     * Ναξία
     * Η Μάσκα

[Επεξεργασία] Πρόσωπα

   [IMG]
   [IMG]
   Το Καρνάγιο (ή ταρσανάς) στον λιμένα
   Νάξου

     * Ευθυκαρτίδης (7ος αιώνας π.Χ.), γλύπτης
     * Μάρκελος - Μιχαήλ Κοντοπίδης (1651-1716),
       ιατροφιλόσοφος.
     * Νικόδημος ο Αγιορείτης (1749-1809), άγιος
       της Ορθοδοξίας
     * Μεθόδιος Αντιοχείας (Πατριάρχης)
     * Νικόλαος Πλανάς (1851-1932), άγιος της
       Ορθοδοξίας
     * Άνθιμος Γ΄ (1762-1842), Πατριάρχης
       Κωνσταντινουπόλεως
     * Ιωάννης Σακελλίων (1815-1891),
       Ιστοριοδίφης, σχολάρχης Σχολής
       Πάτμου.
     * Ελευθέριος Καστρήσιος (1843-1931),
       στρατιωτικός αρχιμανδρίτης.
     * Πέτρος Πρωτοπαπαδάκης (1854-1922),
       πρωθυπουργός της Ελλάδας.
     * Αντώνιος Μαγκάκης (1890-1952), πολιτικός,
       πατέρας του Αλέξανδρου
     * Μανώλης Γλέζος (1922), πολιτικός
     * Νικηφόρος Μανδηλαράς(1928-1967), δικηγόρος
     * Ιάκωβος Βαζαίος, αντιστράτηγος
     * Εμμανουήλ Δρύς , αντιπρύτανης ΕΜΠ
     * Στυλιανός Κορρές (1910-1989), πρύτανης,
       ιδρυτης της Εταιρίας Κυκλαδικών
       Μελετών.
     * Νίκος Σφυρόερας (1913), λογοτέχνης,
       ποιητής.
     * Βασίλης Σφυρόερας (1921), καθηγητής
       Πανεπιστημίου Αθηνών
     * Ιάκωβος Καμπανέλλης (1922), θεατρικός
       συγγραφέας
     * Μάνος Χωριανόπουλος (1925-2007),
       δημοσιογράφος
     * Ιάκωβος Ψαρράς (1936-2006), ηθοποιός
     * Καίτη Χωματά, τραγουδίστρια
     * Στέλιος Μανωλάς, ποδοσφαιριστής
     * Μανώλης Κορρές, αναστηλωτής της
       Ακρόπολης, καθηγητής Αρχιτεκτονικής
       Ε.Μ.Π.
     * Κώστας Μανωλάς ποδοσφαιριστής
     * Γιάννης Κοντοές ποδοσφαιριστής
     * Χάλκου Ειρήνη(Χαλκορήνη) ποιήτρια

[Επεξεργασία] Σημειώσεις

   Λεπτομερείς ναυτιλιακές πληροφορίες
   για τη Νάξο παρέχει ο Ελληνικός Πλοηγός
   2ος τόμος και ιδιαίτερα ο χάρτης
   ελληνικής έκδοσης: ΧΕΕ-423/1, που αποτελεί
   τον λιμενοδείκτη του λιμένα Νάξου, καθώς
   και ο ΧΕΕ-423 που καλύπτει όλες τις ΝΑ.
   Κυκλάδες.

[Επεξεργασία] Παραπομπές

    1. ↑ Άρθρο της Γιώτας Συκκά στην
       Καθημερινή, 9 Σεπτεμβρίου 2004

[Επεξεργασία] Βιβλιογραφία

     * "Νάξος: Ιδανική και ωραία". Ειδικό
       αφιέρωμα περιοδικού Γεωτρόπιο τεύχος
       19 σ. 24-35 (Αύγ. 2000)

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Νάξος

     * Nuvola apps kaboodle.png Ντοκιμαντέρ: Κυκλάδες
       δια μέσου των αιώνων: Νάξος (προβολή)
       (Αρχείο ντοκιμαντέρ της ΕΡΤ)
     * Nuvola apps kaboodle.png Ντοκιμαντέρ: Απείρανθος
       (προβολή) (Αρχείο ντοκιμαντέρ της ΕΡΤ)
     * Webcams στη Νάξο

   π • σ • ε
                                Κυκλάδες
                            Αμοργός  · Ανάφη  · Άνδρος
                             · Αντίμηλος  · Αντίπαρος  ·
                            Γυάρος  · Δεσποτικό  ·
                            Δήλος  · Δονούσα  ·
                            Ηράκλεια  · Θήρα
                            (Σαντορίνη)  · Θηρασία  ·
                            Ίος  · Κέα  · Κέρος  ·
   Κύρια νησιά    Κίμωλος  · Άνω Κουφονήσι ·
                            Κάτω Κουφονήσι  · Κύθνος  ·
                            Μακρόνησος  · Μήλος  ·
                            Μύκονος  · Νάξος  · Πάρος  ·
                            Πολύαιγος  · Ρήνεια  ·
                            Σέριφος  · Σίκινος  ·
                            Σίφνος  · Σύρος  ·
                            Σχοινούσα  · Τήνος  ·
                            Φολέγανδρος
                            Αβελονήσια  · Αβολαδονήσι
                             · Ανάνες  · Άνυδρος
                            (Αμοργοπούλα)  · Άνω
                            Αντικέρι  · Ασκανιά  ·
                            Ασπρονήσι  · Βρυοκαστράκι
                             · Γλαρονήσι  · Εσχάτη  ·
   Δευτερεύοντα Καρδιώτισσα  · Κάτω
   νησιά               Αντικέρι (Δρίμα)  ·
                            Κιτριανή  · Μακάρες  · Νέα
                            Καμένη  · Νικούρια  ·
                            Παλαιά Καμένη  · Πιπέρι  ·
                            Πόρτες  · Ρευματονήσι  ·
                            Σαλιαγκός  · Σεριφοπούλα  ·
                            Σχινονήσι  · Τραγονήσι  ·
                            Χριστιανή

   Ανακτήθηκε από
   "http://el.wikipedia.org/wiki/%CE%9D%CE%AC%CE%BE%CE%BF%CF%82"
   Κατηγορίες: Κυκλάδες | Νάξος

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Català
     * Česky
     * Cymraeg
     * Dansk
     * Deutsch
     * English
     * Español
     * Eesti
     * Suomi
     * Français
     * Galego
     * עברית
     * Hrvatski
     * Magyar
     * Italiano
     * 日本語
     * 한국어
     * Latina
     * Lietuvių
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Српски / Srpski
     * Svenska
     * Türkçe
     * Українська
     * 中文

     * Τελευταία τροποποίηση 20:21, 24 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
