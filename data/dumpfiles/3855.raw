   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Άντονι Ήντεν

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Άντονι Ήντεν. Οττάβα, 29 Ιουνίου 1954

   Ο Άντονι Ήντεν (αγγλ. Anthony Eden, 1897 - 1977) ήταν
   Βρετανός πολιτικός του Συντηρητικού
   Κόμματος, ο οποίος υπηρέτησε ως Υπουργός
   εξωτερικών επί τρεις δεκαετίες και
   έγινε Πρωθυπουργός της Βρετανίας το 1955.
   Η πρωθυπουργία του επισκιάστηκε από την
   Κρίση του Σουέζ, υπό το βάρος της οποίας
   αναγκάσθηκε να παραιτηθεί (1957) έχοντας
   παραμείνει στην εξουσία μόνο επί 18
   μήνες.

   Πίνακας περιεχομένων

     * 1 Βιογραφία

          * 1.1 Πριν και κατά το 2ο Πόλεμο

     * 2 Βιβλιογραφία
     * 3 Πηγές, Αναφορές

[Επεξεργασία] Βιογραφία

   Ο Ήντεν γεννήθηκε στις 12 Ιουνίου 1897 στην
   Κομητεία του Ντάρχαμ (County Durham), γόνος
   μιας πολύ συντηρητικής οικογένειας
   γαιοκτημόνων^[1]. Πατέρας του ήταν ο Σερ
   Γουίλιαμ Ήντεν, ο οποίος έφερε τον τίτλο
   του βαρονέτου (baronet) και μητέρα του η
   Σίμπιλ Φράνσις Γκρέι (Sybil Frances Grey), μέλος
   της πολύ γνωστής οικογένειας των Γκρέι
   της Νορθουμβρίας (Northumberland). Η οικογένεια
   είχε δύο ακόμη γιους, τον μεγαλύτερο
   Τίμοθι και τον μικρότερο, Νίκολας, που
   σκοτώθηκε όταν το βρετανικό θωρηκτό
   Indefatigable ανατινάχθηκε και βυθίστηκε κατά
   τη Ναυμαχία της Γιουτλάνδης το 1916.

   Κατά τον Α΄ Παγκόσμιο Πόλεμο υπηρέτησε
   στο 21ο Σύνταγμα του Σώματος των
   ΒασιλικώνΤυφεκιοφόρων και έφθασε το
   βαθμό του λοχαγού. Τιμήθηκε με το
   παράσημο Military Cross και σε ηλικία 21 ετών
   έγινε ο νεότερος υπασπιστής ταξιαρχίας
   (brigade-major) του Βρετανικού Στρατού.

   Ο Ήντεν φοίτησε αρχικά στο Κολλέγιο Ήτον
   και, μετά τον Πόλεμο, στο Κράιστς Τσέρτς
   της Οξφόρδης, όπου σπούδασε ανατολικές
   γλώσσες. Μιλούσε άπταιστα Γαλλικά,
   Γερμανικά και Περσικά, ενώ μιλούσε,
   επίσης, πολύ καλά Ρωσικά και Αραβικά.
   Στις γενικές εκλογές του 1923 εκλέχτηκε
   μέλος του Κοινοβουλίου με το
   Συντηρητικό Κόμμα. Το ίδιο έτος
   νυμφεύτηκε την Μπέατρις Μπέκετ (Beatrice
   Beckett), με την οποία απέκτησαν τρία παιδιά
   (το ένα δεν επέζησε του τοκετού). Ο γάμος
   δεν υπήρξε επιτυχημένος και αργότερα
   διαλύθηκε, υπό το βάρος του ενός γιού ο
   οποίος χάθηκε σε πολεμικό πεδίο.

   Στην Συντηρητική Κυβέρνηση της περιόδου
   1924-1929 ο Ήντεν έγινε αρχικά Πρώτος
   Κοινοβουλευτικός Γραμματέας του
   Υπουργού Εσωτερικών Σερ Ουίλιαμ
   Τζόινσον Χικς (Sir William Joynson Hicks) και στη
   συνέχεια (1926) απλά άλλαξε Υπουργείο,
   περνώντας στο Εξωτερικών του Σερ Όστιν
   Τσάμπερλεν (Sir Austen Chamberlain). Το 1931 ανέλαβε
   Υφυπουργός Εξωτερικών στην Εθνική
   Κυβέρνηση του Ράμσεϊ ΜακΝτόναλντ (Ramsay
   MacDonald).^[2] Το 1935 ανέλαβε Λόρδος
   Σφραγιδοφύλακας (Lord Privy Seal) και Υπουργός
   για την Κοινωνία των Εθνών στην
   Κυβέρνηση του Στάνλεϊ Μπάλντουϊν (Stanley
   Baldwin). Όπως οι περισσότεροι της γενιάς
   του, που είχαν ζήσει τον Πρώτο Πόλεμο, ο
   Ήντεν ήταν σφόδρα αντίθετος με
   οποιαδήποτε κατάσταση που εγκυμονούσε
   πόλεμο και εργαζόταν, από τη θέση του,
   προς την εξασφάλιση της ειρήνης στην
   Ευρώπη. Αποδείχθηκε ικανός
   διαπραγματευτής και διπλωμάτης.

  [Επεξεργασία] Πριν και κατά το 2ο Πόλεμο

   Ο Ήντεν ήταν, παρά τον ειρηνόφιλο
   προσανατολισμό του, από τους πρώτους που
   διέγνωσε ότι με την επιθετικότητα των
   δύο φασιστικών καθεστώτων, Γερμανίας
   του Χίτλερ και της Ιταλίας του
   Μουσσολίνι. Αν και δεν το εκδήλωσε
   δημόσια, αντέδρασε στην "πολιτική
   κατευνασμού" του Υπουργού Εξωτερικών,
   Σερ Σάμιουελ Χόαρ (Sir Samuel Hoare), όταν η
   Ιταλία εισέβαλε στην Αιθιοπία το 1935.
   Όταν ο Χόαρ παραιτήθηκε, ύστερα από την
   αποτυχία του Συμφώνου Χόαρ - Λαβάλ, τον
   διαδέχθηκε ο Ήντεν. Την εποχή αυτή ο
   Ήντεν έγινε και ένα είδος "δημιουργού
   μόδας", καθώς φορούσε συχνά ένα καπέλο
   τύπου ρεπούμπλικας, ελαφρά
   τροποποιημένο, που καθιερώθηκε στη
   Βρετανία ως "καπέλο Άντονι Ήντεν". Στη
   θέση αυτή παρέμεινε επί τριετία, για να
   παραιτηθεί διαμαρτυρόμενος για την
   εξωτερική πολιτική του τότε
   πρωθυπουργού Νέβιλ Τσάμπερλεν^[3], που
   δεν ήθελε να προκαλέσει ούτε τη Γερμανία
   του Χίτλερ ούτε την Ιταλία του
   Μουσολίνι, πολιτική που τελικά κατέληξε
   στη Συμφωνία του Μονάχου.

   Με την έναρξη του Πολέμου, ο Ήντεν
   κατατάχθηκε επί πολύ σύντομο διάστημα
   στο Βρετανικό Στρατό με το βαθμό του
   Ταγματάρχη. Ο Τσάμπερλεν τον επανέφερε
   στο Υπουργικό Συμβούλιο ως Υπουργό
   Αποικιών, αλλά αυτή η θέση του στέρησε τη
   συμμετοχή στην Πολεμική Κυβέρνηση. Έτσι,
   δεν είχε τη δυνατότητα να διεκδικήσει
   την Πρωθυπουργία, όταν ο Τσάμπερλεν
   παραιτήθηκε ύστερα από την Εισβολή και
   κατάληψη της Γαλλίας το Μάιο του 1940. Την
   πρωθυπουργία ανέλαβε ο Ουίνστων
   Τσώρτσιλ.

   Μολονότι η σχέση του με τον Τσώρτσιλ
   ήταν αρκετά περίεργη, καθώς και ο Ήντεν
   απέβλεπε στην πρωθυπουργία, ο Τσώρτσιλ
   τον επανέφερε στη θέση του Υπουργού
   Πολέμου όταν συγκρότησε την πολεμική
   του Κυβέρνηση το 1940, παραμένοντας σε
   αυτή μέχρι το 1945, οπότε ο Τσώρτσιλ έχασε
   την πρωθυπουργία. Ωστόσο ποτέ δεν
   σταμάτησε να εποφθαλμιά τη θέση του
   Πρωθυπουργού, καθώς αναγνωριζόταν ως ο
   διάδοχός του. Με τη δεύτερη πρωθυπουργία
   του Τσώρτσιλ (1951 - 1955) επανήλθε ως
   Υπουργός Εξωτερικών και, το 1955, τον
   διαδέχθηκε στην πρωθυπουργία. Η υγεία
   του, όμως, ήταν ήδη κλονισμένη.

   Η θητεία του σημαδεύτηκε από ένα σοβαρό
   πολιτικό σφάλμα: Άρχισε μυστικές
   διαπραγματεύσεις με τη Γαλλία και το
   Ισραήλ για τη χρήση στρατιωτικής βίας
   εναντίον της κυβέρνησης της Αιγύπτου
   του Στρατηγού Γκαμάλ Αμπντέλ Νάσερ,
   όταν, το 1956, εθνικοποιήθηκε η Διώρυγα του
   Σουέζ. Η κυβέρνηση των ΗΠΑ δε μπόρεσε να
   υποστηρίξει το βρετανικό εγχείρημα και
   η Βρετανία αναγκάστηκε να υπαναχωρήσει,
   αποσύροντας τις δυνάμεις της. Αυτό
   υπήρξε πολύ ταπεινωτικό για το
   βρετανικό γόητρο, καθώς αποτέλεσε
   έμμεση αλλά σαφή ένδειξη ότι η Βρετανία
   δεν αποτελούσε πλέον παγκόσμια δύναμη
   ικανή να ρυθμίζει καταστάσεις στον
   πλανήτη. Ο Ήντεν αναγκάστηκε να
   παραιτηθεί τον Ιανουάριο του 1957, με
   καταρρακωμένη τη φήμη του: Το [2004]] 139
   ακαδημαϊκοί των πολιτικών επιστημών τον
   ψήφισαν ως το χειρότερο πρωθυπουργό του
   20ού αιώνα^[4] . Το τραγικά ειρωνικό είναι
   ότι η μεγαλύτερη αποτυχία του ως
   πρωθυπουργού σημειώθηκε στον τομέα επί
   του οποίου είχε εντρυφήσει επί μακρά
   περίοδο ετών, αυτόν της εξωτερικής
   πολιτικής.

   Μετά την παραίτησή του αποσύρθηκε από
   την πολιτική και έζησε ήσυχα τη ζωή του
   με τη δεύτερη συζυγό του, Κλαρίσα, ανεψιά
   του Τσώρτσιλ. Το 1961 έλαβε τον τίτλο του
   Κόμητα του 'Ειβον (Earl Avon). Απεβίωσε στις 14
   Ιανουαρίου του 1977.

[Επεξεργασία] Βιβλιογραφία

     * Victor Rothwell, Anthony Eden: a political biography, 1931-1957,
       Manchester University Press, Manchester, 1992

[Επεξεργασία] Πηγές, Αναφορές

    1. ↑ BBC History
    2. ↑ The Official Site of the British Prime Minister
    3. ↑ BBC History
    4. ↑ Prime Minister, ό.π.

   Ανακτήθηκε από
   "http://el.wikipedia.org/wiki/%CE%86%CE%BD%CF%84%CE%BF%CE%BD%CE%B9_%CE%89%CE%BD%CF%84%CE%B5%CE%BD"
   Κατηγορίες: Άγγλοι πολιτικοί | Γεννήσεις
   το 1897 | Θάνατοι το 1977

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Беларуская
     * Български
     * বাংলা
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Suomi
     * Français
     * Gàidhlig
     * Galego
     * עברית
     * हिन्दी
     * Hrvatski
     * Ido
     * Italiano
     * 日本語
     * 한국어
     * Latina
     * Latviešu
     * मराठी
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Polski
     * Português
     * Română
     * Русский
     * Simple English
     * Slovenčina
     * Svenska
     * Тоҷикӣ
     * Türkçe
     * اردو
     * Yorùbá
     * 中文

     * Τελευταία τροποποίηση 15:06, 24 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
