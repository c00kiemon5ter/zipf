   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Βαπτιστής Κιλκίς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°59′31″N 22°46′19″E﻿ /
   ﻿40.99194, 22.77194 Ο Βαπτιστής είναι ένα
   προάστιο του Κιλκίς (πρωτεύουσας του
   Νομού Κιλκίς) με 449 κατοίκους (2001).
   Αποτελεί δημοτικό διαμέρισμα του Δήμου
   Κιλκίς.

   Πίνακας περιεχομένων

     * 1 Πληθυσμός
     * 2 Ιστορία
     * 3 Λοιπά Στοιχεία
     * 4 Ποδόσφαιρο
     * 5 Παραπομπές
     * 6 Πηγές

[Επεξεργασία] Πληθυσμός

   Τις τελευταίες δεκαετίες, ο πληθυσμός
   του Βαπτιστή ακολούθησε μειωτική τάση
   (1981: 584 κάτοικοι, 1991: 535 κάτοικοι)^[1]. Σήμερα
   ο πληθυσμός του, σύμφωνα με την απογραφή
   του 2001, είναι λίγο κάτω από τους 500
   μόνιμους κατοίκους. Η μείωση του
   οφείλεται κυρίως στην μετακίνηση των
   κατοίκων στα αστικά κέντρα της
   Θεσσαλονίκης και των Αθηνών, όπως επίσης
   και την ενσωμάτωση της Κοινότητας
   Βαπτιστού στον Δήμο Κιλκίς με το
   πρόγραμμα τοπικής αυτοδιοίκησης
   Καποδίστριας που οδήγησε πολλούς
   κατοίκους να μετακομίσουν μόνιμα στην
   πόλη του Κιλκίς. Το μόνο που σταμάτησε
   την μείωση του πληθυσμού του ιστορικού
   οικισμού ήταν η δημιουργία της
   ΒΙ.ΠΕ.(Βιομηχανική Περιοχή) Κιλκίς, κοντά
   στον οικισμό.

[Επεξεργασία] Ιστορία

   Η περιοχή διαδραμάτισε σημαντικό ρόλο
   στην διάρκεια των Βαλκανικών Πολέμων.
   Μέχρι το 1912 ο οικισμός έφερε το Τουρκικό
   όνομα Χαϊνταρλί ή Χαϊδαρλή^[2], (ονομασία
   που προέρχεται από τον τούρκο Αλή με το
   όνομα Χαϊντάρ (Χαϊντάρ Αλή) και οι
   κάτοικοί του ήταν κυρίως Τούρκοι και
   λιγοστοί Έλληνες. Όμως η περιοχή, έπειτα
   απο τον Α' Βαλκανικό Πόλεμο το 1912
   καταλήφθηκε από τους Βουλγάρους, που ως
   απώτερο σκοπό τους είχαν την κατάληψη
   της Θεσσαλονίκης που θα τους έβγαζε στο
   Αιγαίο. Οι Τούρκοι και οι Έλληνες που
   κατοικούσαν στον οικισμό του τότε
   Χαϊνταρλί εκδιώχθηκαν και μετοίκισαν
   στη Μικρά Ασία και τη Νότια Ιταλία,
   αντίστοιχα, όπως και οι κάτοικοι σε όλη
   την ευρύτερη περιοχή. Οι μόνοι που
   απέμειναν ήταν οι Βούλγαροι κάτοικοι
   της γύρω περιοχής.

   Στόν Β' Βαλκανικό Πόλεμο το 1913, τα
   Έλληνικά στρατεύματα θέλησαν να
   απελευθερώσουν την περιοχή του Κιλκίς
   και ταυτόχρονα να προστατέψουν τη
   Θεσσαλονίκη από την αναμενόμενη
   βουλγαρική επιχείρηση κατάληψής της.
   Στην πλέον πολύνεκρη μάχη του 1913, την
   μάχη Κιλκίς-Λαχανά που κράτησε 3 ημέρες,
   οι ελληνικές δυνάμεις, που κατάφεραν να
   εκδιώξουν τους Βουλγάρους, κατέλαβαν
   και το λόφο του Χαϊνταρλί και στις 21
   Ιουνίου απελευθέρωσαν την περιοχή.

   Κατά την κατάληψή του από τους
   Βουλγάρους, ο οικισμός είχε ερημώσει
   εντελώς. Μετά την απελευθερωσή του οι
   λιγοστοί Έλληνες καθώς και ελάχιστοι
   Τούρκοι κάτοικοι του Χαϊνταρλί που
   είχαν διαφύγει στη Θεσσαλία (δεν είχαν
   προλάβει να μετοικίσουν στην Νότια
   Ιταλία) και στην Μικρά Ασία αντίστοιχα,
   επέστεψαν και προσπάθησαν να
   ζωντανέψουν από την αρχή τον οικισμό.

   Μετά τη Μικρασιατική Καταστροφή του 1922,
   η Ελλάδα και η Τουρκία συμφώνησαν την
   μεταξύ τους ανταλλαγή πληθυσμών. Έτσι οι
   Τούρκοι κάτοικοι του Χαϊνταρλί
   μετοίκισαν στην Τουρκία και Έλληνες που
   οι περισσότεροι ήταν από τα χωριά που
   ονομαζόταν Άι Γιάννης και Σοφίδες στην
   Ανατολική Θράκη εγκαταστάθηκαν στον
   οικισμό, φέρνοντας μαζί και τα ήθη και
   έθιμά τους. Προστάτη τους είχαν τον Άγιο
   Ιωάννη τον Βαπτιστή, από τον οποίο
   επήλθε και η μετονομασία του οικισμού σε
   Βαπτιστής. Πλέον η πλειονότητα στον
   πληθυσμό του οικισμού ήταν Έλληνες της
   Ανατολικής Θράκης. Κατά το έτος 1928,
   σύμφωνα με τα στοιχεία της Επιτροπής
   Αποκαταστάσεως Προσφύγων (ΕΑΠ), στο
   χωριό ζούσαν 110 οικογένειες (443
   κάτοικοι)^[3].

[Επεξεργασία] Λοιπά Στοιχεία

   Παρά το μικρό μέγεθός του, ο οικισμός
   διαθέτει ένα Δημοτικό Σχολείο και ένα
   Γυμνάσιο. Υπάρχουν επίσης δύο εκλησίες,
   του Άγιου Ιωάννη του Βαπτιστή και του
   Προφήτη Ηλία, ένας Πολιτιστικός
   Σύλλογος και ένας Αθλητικός Όμιλος που
   ονομάζεται Δόξα Βαπτιστού.

   Το χωριό απέχει 12 χλμ. από το Κιλκίς, 46
   χλμ. από τη Θεσσαλονίκη, 556 χιλιόμετρα
   από την Αθήνα, ενώ σε απόσταση 5
   χιλιομέτρων βρίσκεται η ΒΙ.ΠΕ. Κιλκίς.

[Επεξεργασία] Ποδόσφαιρο

   [IMG]
   [IMG]
   To έμβλημα της ομάδας

   Ο Α.Ο. Δόξα Βαπτιστού ιδρύθηκε το 1963 από
   τα παιδιά των προσφύγων της Ανατολικής
   Θράκης που εγκαταστάθηκαν στο ομώνυμο
   χωριό Βαπτιστή το 1923. Τα χρώματα της
   φανέλας του είναι μαύρο και άσπρο και
   συμβολίζουν το πένθος για τα μαρτυρικά
   χρόνια που περάσανε και την ελπίδα ότι
   θα γυρίσουν στα πάτρια εδάφη. Ως έμβλημά
   του έχει τον μαυραετό της Ανατολικής
   Θράκης. Έδρα του είναι το Δημοτικό
   Γήπεδο Βαπτιστού που έχει χωρητικότητα
   500 θέσεων με χλοοτάπητα. Αγωνίζεται στα
   τοπικά πρωταθλήματα του Νομού Κιλκίς με
   στόχο την άνοδο του στην ερασιτεχνική
   κατηγορία.

[Επεξεργασία] Παραπομπές

    1. ↑ Βαπτιστής Κιλκίς
    2. ↑ Πανδέκτης - Μετονομασίες οικισμών
    3. ↑ Κατάλογος των προσφυγικών
       συνοικισμών της Μακεδονίας σύμφωνα με
       τα στοιχεία της Επιτροπής
       Αποκαταστάσεως Προσφύγων

[Επεξεργασία] Πηγές

     * Ένωση Ποδοσφαιρικών Σωματείων Κιλκίς

   Ανακτήθηκε από
   "http://el.wikipedia.org/wiki/%CE%92%CE%B1%CF%80%CF%84%CE%B9%CF%83%CF%84%CE%AE%CF%82_%CE%9A%CE%B9%CE%BB%CE%BA%CE%AF%CF%82"
   Κατηγορίες: Δήμος Κιλκίς | Χωριά του
   νομού Κιλκίς

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * English
     * Македонски

     * Τελευταία τροποποίηση 14:57, 26 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
