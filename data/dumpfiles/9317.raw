   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Κλίμακα Φουτζίτα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η Κλίμακα Fujita (Fujita Scale) ή Κλίμακα Fujita-Pearson, είναι μία
   κλίμακα για την ταξινόμηση της έντασης των σιφώνων, με βάση τις ζημιές που
   προκαλούν οι σίφωνες στις ανθρώπινες κατασκευές και στην βλάστηση.

   Πίνακας περιεχομένων

     • 1 Αρχική Κλίμακα Fujita
     • 2 Παράμετροι
     • 3 Χρήση της αρχικής κλίμακας
     • 4 Ενισχυμένη Κλίμακα Fujita
     • 5 Δείτε επίσης
     • 6 Αναφορές
     • 7 Εξωτερικοί σύνδεσμοι

[Επεξεργασία] Αρχική Κλίμακα Fujita

   Η κλίμακα εισήχθη το 1971 από τον Ted Fujita του Πανεπιστημίου του Σικάγο
   που ανέπτυξε την κλίμακα μαζί με τον Allen Pearson, επικεφαλής του Εθνικού
   Κέντρου Πρόγνωσης Έντονων Καταιγίδων (National Severe Storms Forecast
   Center), ο προκάτοχος του σημερινού Κέντρου Πρόγνωσης Καταιγίδων (Storm
   Prediction Center).

   Η κλίμακα αυτή εφαρμόστηκε και αναδρομικά, για την ταξινόμηση όλων των
   σιφώνων στις ΗΠΑ από το 1950 και μετά, για τα αρχεία του National Oceanic
   and Atmospheric Administration (ΝΟΑΑ) και ειδικότερα για την Εθνική Βάση
   Δεδομένων Σιφώνων (National Tornado Database) στις Ηνωμένες Πολιτείες,
   καθώς και μερικούς ακόμα παλαιότερους, πλην όμως ιστορικούς σίφωνες.
   Επίσης και ο Tom Grazulis του Tornado Project, ταξινόμησε όλους τους
   γνωστούς σίφωνες (F2 - F5 και γενικότερα όσους προκάλεσαν θανάτους) στις
   ΗΠΑ από το 1880 και μετά.

   Η κλίμακα Φουτζίτα ξεκινάει από τους F0 σίφωνες, που προκαλούν ζημιές μόνο
   σε δέντρα και καπνοδόχους και φτάνει ως τους F5 που καταστρέφουν
   ολοκληρωτικά τα πάντα, αφήνοντας μόνο τα θεμέλια των κτιρίων και μπορούν
   να προκαλέσουν σημαντικές κατασκευαστικές παραμορφώσεις σε μεγάλους
   ουρανοξύστες. Υπάρχει και το θεωρητικό επίπεδο F6, αλλά στην πράξη δεν
   έχει καταγραφεί ποτέ.

   Ειδικότερα, οι F0 και F1 ονομάζονται «ασθενείς σίφωνες» (weak tornadoes),
   οι F2 και F3 «ισχυροί σίφωνες» (strong tornadoes) και οι F4 και F5 «βίαιοι
   / σφοδροί σίφωνες» (violent tornadoes).

        F0          F1           F2          F3          F4           F5
        Ασθενείς (Weak          Ισχυροί (Strong     Βίαιοι / Σφοδροί (Violent
          tornadoes)              tornadoes)               tornadoes)

   Το 1973 προστέθηκαν στην κλίμακα, μήκος διαδρομής και πλάτος σίφωνα:

           Ταχύτητα  Ταχύτητα    Μήκος    Πλάτος
   Επίπεδο   (mph)    (km/h)   διαδρομής    (m)             Ονομασία
                                 (km)
     F0     40 - 72  64 - 116  0,5 - 1,5  5 - 16     Gentle tornado (Ήπιος
                                                            σίφωνας)
     F1    73 - 112  117 - 179  1,6 - 5   17 - 50  Moderate tornado (Μέτριος
                                                            σίφωνας)
     F2    113 - 157 180 - 251  6 - 16   51 - 160     Considerable tornado
                                                      (Σημαντικός σίφωνας)
     F3    158 - 206 252 - 330  17 - 50  161 - 500  Severe tornado (Σοβαρός
                                                            σίφωνας)
     F4    207 - 260 331 - 418 51 - 160    501 -      Devastating tornado
                                           1.500    (Καταστροφικός σίφωνας)
     F5    261 - 318 419 - 512 161 - 377  1.501 -      Incredible tornado
                                           4.000      (Απίστευτος σίφωνας)
     F6    319 - 379 513 - 610  Άγνωστο   Άγνωστο    Ιnconceivable tornado
                                                      (Ασύλληπτος σίφωνας)

   [IMG]
   [IMG]
   Αποτυπώματα στροβιλισμού στο έδαφος, από σίφωνα έντασης F3.

   Αν και κάθε επίπεδο ζημιών συνδέεται με μία ταχύτητα του ανέμου μέσα στον
   σίφωνα, η κλίμακα Fujita είναι μία κλίμακα ζημιών, καθώς βασίζεται στην
   πρακτική εκτίμηση των καταστροφών που προκαλούν οι σίφωνες. Πρακτικώς, οι
   ταχύτητες των ανέμων που σχετίζονται με τις ζημιές που αναφέρονται, λίγες
   φορές έχουν επαληθευτεί.

   Για την ακρίβεια μάλιστα, οι αρχικές εκτιμήσεις της ταχύτητας του ανέμου
   της πρώτης κλίμακας Fujita έχει πλέον διαπιστωθεί ότι ήταν εξαιρετικά
   ανακριβείς. Οι πραγματικές ταχύτητες των ανέμων στους σίφωνες που
   απαιτούνται για να προκαλέσουν τις ζημιές που περιγράφονται στην παρακάτω
   ενότητα, στην πραγματικότητα είναι πολύ χαμηλότερες από τα νούμερα που
   αναφέρονται, ιδίως για τις ανώτερες (F3 έως F5) κατηγορίες - με άλλα
   λόγια, οι ταχύτητες ανέμου στους ισχυρότερους σίφωνες, με βάση την αρχική
   κλίμακα Fujita, είχαν υπερεκτιμηθεί. Βλέπε Ενισχυμένη Κλίμακα Φουτζίτα.

   Εκτός από την εκτίμηση των ζημιών, μπορούν επίσης να αναλυθούν στοιχεία
   από ραντάρ Doppler, φωτογραμμετρίας, αποτυπώματα στροβιλισμού στο έδαφος
   (κυκλοειδή σήματα / cycloidal marks), μαρτυρίες αυτοπτών μαρτύρων και των
   μέσων ενημέρωσης για να προσδιοριστεί η ένταση και να επιτευχθεί η
   ταξινόμηση.

[Επεξεργασία] Παράμετροι

                             Αρχική Κλίμακα Φουτζίτα
            Ταχύτητα ανέμου                  Μέσο
  Επίπεδο                        Σχετική    πλάτος             Ζημιές
          μέτρα/δευτ. χλμ./ώρα  συχνότητα   ζημιάς
                                            (μέτρα)
                                                    Μικρές ζημιές.

                                                    Ορισμένες ζημιές
                                                    σε καμινάδες.
                                                    Κλαδιά σπάζουν
                                                    από τα δέντρα.
                                                    Ξεριζώνονται     Επίπεδο
    F0     17,8-32,2   64–116     38,9%      10-50  δέντρα με ρηχές  καταστροφών
                                                    ρίζες. Πινακίδες F0
                                                    δρόμων παθαίνουν
                                                    εμφανείς ζημιές.
                                                    Το επίπεδο F0
                                                    αντιστοιχεί σε
                                                    ταχύτητες ανέμου
                                                    της τάξεως των 8
                                                    - 11 Μποφόρ.
                                                    Μέτριες ζημιές.

                                                    Το κατώτερο όριο
                                                    του επιπέδου F1
                                                    είναι η αρχή της
                                                    ταχύτητας του
                                                    τυφώνα (12
                                                    Μποφόρ).
                                                    Κεραμίδια
                                                    αποσπώνται από
                                                    τις στέγες.      Επίπεδο
    F1     32,3–49,9  117–179     35,6%     30-150  Κινητά σπίτια    καταστροφών
                                                    (mobile homes)   F1
                                                    αποσπώνται από
                                                    τα θεμέλια ή και
                                                    αναποδογυρίζουν.
                                                    Αυτοκίνητα εν
                                                    κινήσει
                                                    σπρώχνονται έξω
                                                    από τους
                                                    δρόμους. Γκαράζ
                                                    συνδεδεμένα σε
                                                    κτίρια μπορεί να
                                                    καταστραφούν.
                                                    Σημαντικές
                                                    ζημιές.

                                                    Αποσπώνται
                                                    στέγες σπιτιών
                                                    με ισχυρό
                                                    πλαίσιο. Κινητά
                                                    σπίτια
                                                    καταστρέφονται.
                                                    Αυτοκίνητα
                                                    σηκώνονται στον
                                                    αέρα και
                                                    ανατρέπονται.    Επίπεδο
    F2      50–69,7   180–251     19,4%     110-250 Μεγάλα δέντρα    καταστροφών
                                                    σπάζουν ή        F2
                                                    ξεριζώνονται.
                                                    Εξωτερικά
                                                    παράθυρα σπάζουν
                                                    προς τα μέσα.
                                                    Ελαφρά
                                                    αντικείμενα
                                                    μετατρέπονται σε
                                                    αεριωθούμενα
                                                    βλήματα και
                                                    εκτοξεύονται σε
                                                    σημαντικές
                                                    αποστάσεις.
                                                    Σοβαρές ζημιές.

                                                    Στέγες και
                                                    μερικοί τοίχοι
                                                    αποσπώνται από
                                                    τα πλέον ισχυρά
                                                    σπίτια. Τρένα
                                                    ανατρέπονται.
                                                    Βαρέα οχήματα
                                                    ανασηκώνονται
                                                    και ρίπτονται σε
                                                    σημαντικές       Επίπεδο
    F3     69,8–91,7  252–330      4,9%     200-500 αποστάσεις. Τα   καταστροφών
                                                    περισσότερα      F3
                                                    δέντρα στο δάσος
                                                    ξεριζώνονται.
                                                    Ουρανοξύστες
                                                    στρέφονται γύρω
                                                    από τον άξονά
                                                    τους και
                                                    παραμορφώνονται,
                                                    με μαζική
                                                    καταστροφή των
                                                    εξωτερικών χώρων
                                                    τους.
                                                    Καταστροφικές
                                                    ζημιές.

                                                    Ανθεκτικά σπίτια
                                                    και κατασκευές
                                                    ισοπεδώνονται.
                                                    Οικοδομές με
                                                    αδύναμες βάσεις
                                                    εκτοξεύονται σε
                                                    μεγάλες
                                                    αποστάσεις.
                                                    Αυτοκίνητα       Επίπεδο
    F4    92,5–116,1  331–418      1,1%     400-900 μετατρέπονται σε καταστροφών
                                                    αεριωθούμενα     F4
                                                    βλήματα και
                                                    εκτοξεύονται σε
                                                    σημαντική
                                                    απόσταση.
                                                    Γενικώς,
                                                    δημιουργούνται
                                                    μεγάλα
                                                    αεριωθούμενα
                                                    βλήματα. Μεγάλες
                                                    κατασκευές
                                                    ανατρέπονται και
                                                    καταστρέφονται.
                                                    Απίστευτη
                                                    καταστροφή.

                                                    Κτίρια με
                                                    ισχυρούς
                                                    σκελετούς
                                                    ξεριζώνονται από
                                                    τα θεμέλια και
                                                    εκτοξεύονται σε
                                                    μεγάλες
                                                    αποστάσεις για
                                                    να διαλυθούν
                                                    στον αέρα.
                                                    Αντικείμενα
                                                    μεγέθους
                                                    αυτοκινήτων
                                                    μετατρέπονται σε
                                                    αεριωθούμενα
                                                    βλήματα και
                                                    εκτοξεύονται σε  Επίπεδο
    F5    116,2–142,2 419–512     < 0,1%    ~ 1.100 αποστάσεις πάνω  καταστροφών
                                                    από 100 μέτρα.   F5
                                                    Ολόκληρα δάση
                                                    ξεριζώνονται και
                                                    τα υπολείμματα
                                                    των δέντρων
                                                    αποφλοιώνονται.
                                                    Οπλισμένο
                                                    σκυρόδεμα
                                                    παθαίνει μεγάλες
                                                    ζημιές. Η
                                                    άσφαλτος
                                                    ξεκολλάει από
                                                    τους δρόμους. Η
                                                    επίσημη
                                                    περιγραφή του F5
                                                    είναι:
                                                    incredible
                                                    phenomena will
                                                    occur (απίστευτα
                                                    φαινόμενα θα
                                                    συμβούν).
                                                    Ασύλληπτη
                                                    καταστροφή.

                                                    Ωστόσο, η ζημιά
                                                    αυτή δεν θα
                                                    μπορούσε να
                                                    διακριθεί από
                                                    την ζημιά F5,
                                                    κυρίως διότι η
                                                    πλειονότητα των
                                                    ζημιών θα είχε
                                                    προκληθεί από
                                                    την περιφέρεια
                                                    του σίφωνα, πολύ
                                                    πριν ο στενός
                                                    κώνος της
                                                    δύναμης F6
                                                    φτάσει στις
                                                    πληγείσες
                                                    περιοχές. Μικρές
                                                    περιοχές της
                                                    ζημιάς που
                                                    μπορεί να
                                                    προκαλέσει,
                                                    είναι πιθανώς
                                 Δεν έχει           δύσκολο να
                                καταγραφεί          αναγνωριστούν
                                  ποτέ.             μέσα στο χάος
                                Σύμφωνα με          της ολικής
                               θεωρητικούς          καταστροφής που
    F6    142,3–169,4 513-610  υπολογισμούς Άγνωστο παράγεται από
                                 < 0,001%           τους F4 και F5
                               (κάτω του 1          ανέμους, οι
                                  στους             οποίοι
                                 100.000            περιβάλλουν τους
                                 σίφωνες)           F6 ανέμους.
                                                    Αντικείμενα
                                                    μεγέθους
                                                    αυτοκινήτων και
                                                    ψυγείων, επειδή
                                                    μετατρέπονται σε
                                                    αεριωθούμενα
                                                    βλήματα και
                                                    εκτοξεύονται σε
                                                    μεγάλες
                                                    αποστάσεις, θα
                                                    υποστούν
                                                    δευτερογενείς
                                                    ζημιές, οι
                                                    οποίες θα
                                                    καταταγούν σε
                                                    χαμηλότερες
                                                    κατηγορίες - άρα
                                                    δεν μπορούν να
                                                    χαρακτηριστούν
                                                    ως «ζημιά
                                                    επιπέδου F6».
                                                    Στις
                                                    περισσότερες
                                                    κλίμακες, η
                                                    κατηγορία αυτή
                                                    αγνοείται.
    F7    169,5–199,2 611–717  Δεν υπάρχει    Δεν
                                            υπάρχει
    F8    199,2–229,8 717–827  Δεν υπάρχει    Δεν
                                            υπάρχει Θεωρητικές
    F9    229,8–261,9 827–943  Δεν υπάρχει    Δεν   τιμές, οι οποίες
                                            υπάρχει δεν είναι
    F10   261,9–295,3  943 –   Δεν υπάρχει    Δεν   εφικτές.
                       1.063                υπάρχει
    F11   295,3–330,0 1.063 –  Δεν υπάρχει    Δεν
                       1.188                υπάρχει
                                              Δεν   Θεωρητική τιμή,
    F12     > 330,0   > 1.188  Δεν υπάρχει  υπάρχει η οποία θα ήταν
                                                    υπερηχητική.


   [IMG]
   [IMG]
   Στενός σίφωνας με εμφάνιση «σαν προβοσκίδα ελέφαντα» έντασης F5, κοντά στο
   Elie της επαρχίας Μανιτόμπα, Καναδάς, στις 22 Ιουνίου 2007.

   Προσοχή: Τα πλάτη των σιφώνων, σύμφωνα με την κλίμακα Fujita, είναι μέσοι
   όροι και πάντα τιμές κατά προσέγγιση. Η ένταση του σίφωνα δεν πρέπει να
   εκτιμηθεί από το πλάτος του. Έχει σημειωθεί ακόμα και σίφωνας F5, ο οποίος
   είχε πλάτος καταστροφής μόλις 90 μέτρα, σε κάποιο σημείο της διαδρομής
   του.

[Επεξεργασία] Χρήση της αρχικής κλίμακας

   Χρησιμοποιήθηκε στο παρελθόν στις περισσότερες περιοχές εκτός της Ευρώπης
   και τελικώς αντικαταστάθηκε την 1η Φεβρουαρίου 2007 από την Ενισχυμένη
   Κλίμακα Φουτζίτα στις Ηνωμένες Πολιτείες. Η εφαρμογή των κλιμάκων Φουτζίτα
   στην Ευρώπη είναι πρακτικώς εξαιρετικά δύσκολη, δεδομένου ότι τα στάνταρ
   της ευρωπαϊκής οικοδόμησης των σπιτιών και το μέγεθος των λεγόμενων
   κινητών κατοικιών διαφέρουν σημαντικά από τα αμερικανικά. Στις
   περισσότερες χώρες της Ευρωπαϊκής Ένωσης, μεταξύ των οποίων και στην
   Ελλάδα, χρησιμοποιείται αντίστοιχα η Κλίμακα TORRO που ξεκινάει από τους
   T0 (εξαιρετικά ασθενείς σίφωνες) και φτάνει ως τους T11 (οι πλέον
   καταστρεπτικοί στην παγκόσμια ιστορία). Η αρχική κλίμακα Fujita
   εξακολουθεί να χρησιμοποιείται στο μεγαλύτερο μέρος του υπόλοιπου κόσμου.

[Επεξεργασία] Ενισχυμένη Κλίμακα Fujita

   Το 1971, οι ταχύτητες των ανέμων που σχετίζονται με τις ζημιές που
   αναφέρονται, σπάνια είχαν έως τότε επαληθευτεί. Ο Fujita και άλλοι το
   αναγνώρισαν αμέσως αυτό και μία σχετική εντατική τεχνική ανάλυση
   πραγματοποιήθηκε στο υπόλοιπο της δεκαετίας του 1970. Η εν λόγω έρευνα,
   καθώς και περαιτέρω έρευνες, απέδειξαν ότι οι πραγματικές ταχύτητες των
   ανέμων στους σίφωνες που απαιτούνται για να προκαλέσουν τις ζημιές που
   περιγράφονται στην κλίμακα που καθιερώθηκε το 1971, στην πραγματικότητα
   ήταν πολύ χαμηλότερες από τα νούμερα που αναφέρονται στην αρχική κλίμακα,
   ιδίως για τις ισχυρότερες (F3 ως F5) κατηγορίες - με άλλα λόγια, οι
   ταχύτητες ανέμου στους ισχυρούς σίφωνες με βάση την πρώτη κλίμακα Fujita
   είχαν υπερεκτιμηθεί. Επίσης, αν και η κλίμακα έδωσε γενικές περιγραφές για
   το είδος των ζημιών που θα μπορούσε να προκαλέσει ένας σίφωνας, έδωσε
   ελάχιστο συνυπολογισμό και του είδους της οικοδομής, της αντοχής των
   κατασκευών και άλλων παραγόντων που ενδέχεται να έχουν ως αποτέλεσμα, ένα
   κτίριο να υποστεί μεγαλύτερες ζημιές σε χαμηλότερες ταχύτητες ανέμου.

   Ο ίδιος ο Fujita προσπάθησε να αντιμετωπίσει κάπως τα προβλήματα αυτά το
   1992, δημοσιεύοντας στo Mystery of Severe Storms μία πιο σύνθετη εκδοχή
   της αρχικής κλίμακας, βελτιώνοντάς την με την προσθήκη μίας καλύτερης
   κλίμακας ζημιών (υπό το όνομα f-scale damage) και τροποποιώντας την
   Κλίμακα Fujita, ώστε να υπολογίζεται από τον συνδυασμό της f-scale και το
   είδος της ζημιάς των κατασκευών (εξ' ου και ο όρος Modified Fujita
   Scale)^[1]. Πλην όμως, έως τότε είχε πλέον ημι-αποσυρθεί από την ενεργό
   δράση και η Εθνική Μετεωρολογική Υπηρεσία των ΗΠΑ δεν ήταν σε θέση για την
   επιχείρηση της αναβάθμισης σε μία εντελώς νέα κλίμακα, γι' αυτό και ήταν
   ένα μικρό βήμα.

   Τελικώς, την 1η Φεβρουαρίου 2007, τέθηκε σε ισχύ στις Ηνωμένες Πολιτείες η
   Ενισχυμένη Κλίμακα Φουτζίτα / Enhanced Fujita (EF) Scale. Η νέα αυτή
   κλίμακα, ήταν μία αναβάθμιση της παλαιότερης κλίμακας Fujita, που
   αναπτύχθηκε μεταξύ του 2000 και του 2004 από εμπειρογνώμονες ειδικούς,
   χρησιμοποιώντας μηχανικές εκτιμήσεις της ταχύτητας του ανέμου και καλύτερη
   περιγραφή των ζημιών. Η EF Κλίμακα σχεδιάστηκε έτσι ώστε ένας σίφωνας που
   είχε ταξινομηθεί με βάση την κλίμακα Fujita θα μπορούσε να λάβει
   αντίστοιχη αριθμητική ταξινόμηση από το 0 έως το 5, αλλά με πιο ρεαλιστική
   ταχύτητα ανέμων και επιπλέον συνυπολογισμό και του είδους της οικοδομής
   κατά την εκτίμηση των καταστροφών.

[Επεξεργασία] Δείτε επίσης

     • Σίφωνας
     • Ενισχυμένη Κλίμακα Φουτζίτα
     • Κλίμακα TORRO
     • Κλίμακα Μποφόρ

[Επεξεργασία] Αναφορές

    1. ↑ http://www.spc.noaa.gov/ MF Scale and EF Scale.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Κλίμακα Φουτζίτα

     • The Fujita Scale of Tornado Intensity (The Tornado Project)
     • Fujita Tornado Damage Scale (www.spc.noaa.gov)
     • Πίνακες εκτίμησης έντασης και καταστροφών με βάση τις κλίμακες
       Φουτζίτα και TORRO (περιέχει και την Modified Fujita Scale του 1992).
       Προσπάθεια εφαρμογής των κλιμάκων Φουτζίτα με βάση τα στάνταρ της
       ευρωπαϊκής οικοδόμησης των σπιτιών - ελαφρών και ισχυρών κατασκευών.
       (στα αγγλικά)

   Ανακτήθηκε από
   "http://el.wikipedia.org/wiki/%CE%9A%CE%BB%CE%AF%CE%BC%CE%B1%CE%BA%CE%B1_%CE%A6%CE%BF%CF%85%CF%84%CE%B6%CE%AF%CF%84%CE%B1"
   Κατηγορίες: Μετεωρολογία | Άνεμοι | Μονάδες μέτρησης | Κλίμακες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Bosanski
     • Dansk
     • Deutsch
     • English
     • Español
     • Eesti
     • Suomi
     • Français
     • Galego
     • Hrvatski
     • Italiano
     • 日本語
     • Latviešu
     • Nederlands
     • ‪Norsk (bokmål)‬
     • Polski
     • Português
     • Русский
     • Srpskohrvatski / Српскохрватски
     • Simple English
     • Slovenčina
     • 中文

     • Τελευταία τροποποίηση 14:41, 8 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
