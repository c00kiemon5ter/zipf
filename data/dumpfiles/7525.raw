   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                 Αντικαπνιστική πολιτική στη ναζιστική Γερμανία

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ήδη από τις αρχές του 20ού αιώνα είχαν εμφανιστεί στη Γερμανία
   αντικαπνιστικές οργανώσεις, όπως η Γερμανική Αντικαπνιστική Εταιρία για
   την προστασία των μη καπνιστών (1904). Με την άνοδο των Ναζί στην εξουσία,
   το 1933, δόθηκε μεγάλη βαρύτητα στην έρευνα και στην μελέτη των συνεπειών
   του καπνίσματος στη δημόσια υγεία. Η σχέση του καπνίσματος και το καρκίνου
   του πνεύμονα αποδείχθηκε πρώτη φορά στη ναζιστική Γερμανία και εκεί
   χρησιμοποιήθηκε για πρώτη φορά ο όρος "παθητικός καπνιστής". Επίσης, στη
   ναζιστική Γερμανία γιατροί υποστήριξαν ότι το κάπνισμα ευθύνεται για τον
   αυξημένο αριθμό εμφραγμάτων του μυοκαρδίου στη χώρα. Στα τελευταία χρόνια
   του Β΄ Παγκοσμίου Πολέμου έγιναν έρευνες για να ελεγχθεί κατά πόσον ο
   αυξημένος αριθμός καρδιακών προβλημάτων, που εμφάνιζαν Γερμανοί στρατιώτες
   στο ανατολικό μέτωπο, οφειλόταν στο κάπνισμα.

[Επεξεργασία] Μέτρα του ναζιστικού καθεστώτος κατά του καπνίσματος

   Γνωστά περιοδικά στη ναζιστική Γερμανία, όπως το Gesundes Volk (Υγιής
   Λαός) και το Gesundes Leben (Υγιεινή ζωή) δημοσίευαν προειδοποιήσεις για
   τις συνέπειες του καπνίσματος. Αναρτήθηκαν αφίσες και αποστέλλονταν στους
   χώρους εργασίας φυλλάδια, που ενημέρωναν για τις επιβλαβείς επιπτώσεις
   του. Το 1939 ιδρύθηκε το Γραφείο για τους κινδύνους από το κάπνισμα και τα
   οινοπνευματώδη ποτά. Την ίδια χρονιά θεσπίστηκε νόμος, που απαγόρευε το
   κάπνισμα στους αξιωματικούς των SS και στους αστυνομικούς εν ώρα
   υπηρεσίας. Ακολούθησε η απαγόρευση του καπνίσματος στα σχολεία και στα
   νοσοκομεία. Τον Δεκέμβριο του 1941 τέθηκαν περιορισμοί στις διαφημίσεις
   των τσιγάρων. Απαγορεύτηκαν οι διαφημίσεις, που παρουσίαζαν το κάπνισμα ως
   αβλαβή συνήθεια και ως ένδειξη ανδρισμού. Την ίδια χρονιά αυξήθηκε η
   φορολογία στον καπνό κατά 80 - 90% και απαγορεύτηκε το κάπνισμα μέσα στο
   τραμ σε εξήντα γερμανικές πόλεις. Κατά τη διάρκεια του πολέμου
   απαγορεύτηκε το κάπνισμα στα καταφύγια (αν και σε ορισμένα υπήρχαν ειδικοί
   χώροι όπου επιτρεπόταν), οι έγκυες και οι γυναίκες κάτω των 25 και άνω των
   55 ετών δεν έπαιρναν μερίδα καπνού και μειώθηκε ο αριθμός των τσιγάρων που
   χορηγούνταν στους στρατιώτες. Τον Ιούλιο του 1943 απαγορεύτηκε το κάπνισμα
   σε δημόσιους χώρους σε άτομα κάτω των 18 ετών.

[Επεξεργασία] Οι συνέπειες της αντικαπνιστικής πολιτικής

   Η αντικαπνιστική πολιτική των Ναζί είχε τα αντίθετα από τα αναμενόμενα
   αποτελέσματα από το 1933 μέχρι το 1939, οπότε σημειώνεται ραγδαία αύξηση
   στην κατανάλωση καπνού στη Γερμανία. Συγκεκριμένα, η κατά κεφαλήν
   κατανάλωση καπνού στη Γερμανία την περίοδο αυτή αυξήθηκε από 570 σε 900
   τσιγάρα ετησίως, όταν αντίστοιχα στη Γαλλία (όπου το αντικαπνιστικό κίνημα
   ήταν αδύναμο) η κατανάλωση αυξήθηκε από 570 σε 630 τσιγάρα το χρόνο.
   Τελικά, η επιβολή σκληρότερων αντικαπνιστικών μέτρων στα τέλη της
   δεκαετίας του '30 οδήγησε σε μείωση της κατανάλωσης καπνού.

[Επεξεργασία] Αιτίες της αντικαπνιστικής πολιτικής του ναζιστικού καθεστώτος

   Ο Χίτλερ, ενώ όταν ήταν νέος ήταν μανιώδης καπνιστής, αργότερα έκοψε το
   κάπνισμα θεωρώντας ότι αποτελεί συμπεριφορά ενδεικτική παρακμής. Έτσι, τον
   δυσαρεστούσε που η Εύα Μπράουν, ο Μάρτιν Μπόρμαν και ο Χέρμαν Γκέρινγκ
   κάπνιζαν, ο τελευταίος, μάλιστα, δημοσίως. Η προσωπική απέχθεια, όμως, του
   Χίτλερ για το κάπνισμα δεν ήταν ο κύριος λόγος της σκληρής αντικαπνιστικής
   πολιτικής των Ναζί. Ο βασικός λόγος είχε να κάνει με την πολιτική
   αναπαραγωγής της φυλής, που ακολουθούσε το καθεστώς. Ο προορισμός των
   γυναικών στη ναζιστική Γερμανία ήταν να κάνουν πολλά υγιή παιδιά, που, αν
   ήταν αγόρια, όταν θα μεγάλωναν, θα πολεμούσαν για τη Γερμανία. Γι' αυτό
   δόθηκε μεγάλη βαρύτητα στην μελέτη των συνεπειών του καπνίσματος από
   έγκυες γυναίκες και στη σχέση μεταξύ στειρότητας και καπνίσματος. Παρόλα
   αυτά, πολλές Γερμανίδες, και ανάμεσά τους σύζυγοι υψηλόβαθμων ναζιστών
   αξιωματούχων, κάπνιζαν.

   Οι Ναζί θεωρούσαν μεγάλο λάθος να καπνίζει το "κυρίαρχο έθνος" και
   ταύτιζαν το κάπνισμα με τον φυλετικό εκφυλισμό. Έλεγαν ότι το κάπνισμα
   αποτελεί ελάττωμα των Αφρικανών και κατηγορούσαν τους Εβραίους ότι
   εισήγαγαν στη Γερμανία των καπνό. Η εκκλησία των Αντβεντιστών της Έβδομης
   Ημέρας στη Γερμανία διακήρυττε ότι το κάπνισμα ήταν μια αμαρτία που τη
   διέδωσαν οι Εβραίοι.

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Anti-tobacco movement in Nazi Germany της Αγγλόγλωσσης
                      Βικιπαίδειας, η οποία διανέμεται υπό την GNU FDL και
                      την CC-BY-SA 3.0. (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%91%CE%BD%CF%84%CE%B9%CE%BA%CE%B1%CF%80%CE%BD%CE%B9%CF%83%CF%84%CE%B9%CE%BA%CE%AE_%CF%80%CE%BF%CE%BB%CE%B9%CF%84%CE%B9%CE%BA%CE%AE_%CF%83%CF%84%CE%B7_%CE%BD%CE%B1%CE%B6%CE%B9%CF%83%CF%84%CE%B9%CE%BA%CE%AE_%CE%93%CE%B5%CF%81%CE%BC%CE%B1%CE%BD%CE%AF%CE%B1"
   Κατηγορία: Ναζιστική Γερμανία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Česky
     • Deutsch
     • English
     • Español
     • فارسی
     • Français
     • Italiano
     • 日本語
     • ქართული
     • 한국어
     • Latviešu
     • ‪Norsk (bokmål)‬
     • Polski
     • Português
     • Русский
     • Simple English
     • Shqip
     • Svenska
     • ไทย
     • Українська
     • 中文

     • Τελευταία τροποποίηση 16:23, 18 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
