   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Λουτράκι

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°58′30″N 22°58′36″E﻿ /
   ﻿37.975, 22.97667

   [IMG]
   [IMG]
   Η παραλία του Λουτρακίου
   [IMG]
   [IMG]
   Το Λουτράκι όπως φαίνεται από τη μονή
   του Οσίου Παταπίου

   Το Λουτράκι είναι πόλη του νομού
   Κορινθίας, αναγνωρισμένη λουτρόπολη από
   το 1925^[1], τουριστικό θέρετρο γνωστό για
   τα ιαματικά λουτρά, τα μεταλλικά νερά
   του και το καζίνο του. Βρέχεται από τον
   Κορινθιακό κόλπο, και είναι έδρα του
   δήμου Λουτρακίου-Περαχώρας, ενώ πάνω από
   την πόλη δεσπόζουν τα Γεράνεια όρη.
   Απέχει 84 χιλιόμετρα από την Αθήνα και 4
   από την Κόρινθο, και κατά την απογραφή
   του 2001 είχε 11.383 κατοίκους.

[Επεξεργασία] Ιστορία

   Στην αρχαιότητα η περιοχή ήταν γνωστή
   σαν Περαία γη και στη θέση του
   Λουτρακίου ήταν η αρχαία κώμη Θέρμες ή
   Θέρμαι, γνωστή από την αρχαιότητα για
   τις ιαματικές πηγές της. Θεωρούνταν
   αγαπημένη πόλη των θεών και προστάτιδά
   της ήταν η Θερμία Αρτέμιδα ^[2].

   Η σημερινή ονομασία του Λουτρακίου
   οφείλεται στις ιαματικές πηγές του -
   λουτρά.

[Επεξεργασία] Αξιοθέατα

   Στο όρος Γεράνεια ακριβώς πάνω από το
   Λουτράκι βρίσκεται η μονή του Οσίου
   Παταπίου, κατασκευασμένη τον 11ο αιώνα.
   Είναι προσβάσιμη με αυτοκίνητο και
   προσφέρει εντυπωσιακή θέα προς την
   Βόρεια Πελοπόννησο, τον ισθμό της
   Κορίνθου και τον Σαρωνικό. Στην περιοχή
   των ιαματικών πηγών υπάρχει ο ναός του
   Αγίου Ανδρέα χτισμένος το 1345 από τον
   Ιωάννη Κατακουζηνό^[1].

   Στο Λουτράκι λειτούργησε το πρώτο
   καζίνο στην Ελλάδα το 1930. Το σημερινό
   καζίνο λειτουργεί από το 1995^[3]. Σε
   απόσταση 14 χλμ στα Δυτικά βρίσκεται η
   Λίμνη της Βουλιαγμένης, ένας κλειστός
   βαθύς θαλάσσιος κόλπος που επικοινωνεί
   με τον Κορινθιακό με στενό πορθμό
   πλάτους 6-8 μέτρων όπου παρατηρείται σε
   μικρή έκταση το φαινόμενο εισροής και
   εκροής υδάτων λόγω παλίρροιας. Σε
   απόσταση 4 χλμ προς τα Νότια, στην
   κατεύθυνση της Κορίνθου βρίσκεται η
   Διώρυγα της Κορίνθου.

   Το Λουτράκι διαθέτει κοσμοπολίτικη
   παραλία του Λουτρακίου^[4]. Πρόκειται για
   μια παραλία 3,5 χιλιομέτρων που ξεκινά
   από την διώρυγα της Κορίνθου και
   τελειώνει στο παραλιακό πάρκο του
   Λουτρακίου. Αποτελείται από μικρό
   βότσαλο και βαθαίνει γρήγορα. Πολλές
   καφετέριες της παραλιακής οδού παρέχουν
   στους λουόμενους ξαπλώστρες και
   ομπρέλες, χωρίς επιπλέον χρέωση. Ο δήμος
   μεριμνά για την ασφαλή κολύμβηση, με την
   παρουσία ναυαγοσωστών. Σε όλο το μήκος
   της παραλίας προβλέπονται και ντους για
   τους λουόμενους, ενώ η παραλία είναι και
   προσβάσιμη για άτομα με κινητικά
   προβλήματα. Ο προσανατολισμός της είναι
   δυτικός, έτσι οι λουόμενοι απολαμβάνουν
   τα ηλιοβασιλέματα πίσω από την
   ακτογραμμή της Κορινθίας από την μια
   μεριά και το ακρωτήριο Ηραίον από την
   άλλη.

   Το Λουτράκι αποτελεί δήμο του Νομού
   Κορινθίας, μαζί με την Περαχώρα -της
   οποίας αρχικά απετέλεσε επίνειο- τους
   Αγίους Θεοδώρους, τα Ισθμια, την
   Ποσειδωνία, το Σχίνο, τα Μπίσια και τους
   παραθεριστικούς οικισμούς γύρω και
   κοντά στην Λίμνη Βουλιαγμένης.

   Το Λουτράκι καταστράφηκε τελείως από
   τον ισχυρό σεισμό της Κορίνθου του 1928.
   Διασώθηκαν μόνο μερικά κτήρια στο μικρό
   βραχώδες ακρωτήριο μεταξύ του πάρκου
   και των ιαματικών πηγών. Συγκροτήθηκε
   τότε οργανισμός ανοικοδόμησης που
   κατασκεύασε πολλά αντισεισμικά κτήρια
   σύμφωνα με τις αντιλήψεις της τότε
   τεχνολογίας. Πρόκειται για απλά, αυστηρά
   διώροφα κτήρια κατασκευασμένα εξ
   ολοκλήρου από μπετόν. Αρκετά υπάρχουν
   ακόμα στον κεντρικό δρόμο. Με τα μπάζα
   των κατεδαφισμένων κτηρίων και με γαίες
   που υποχώρησαν από το ύψωμα Γκράβα,
   επιχώθηκε μεγάλο μέρος της βόρειας
   πλευράς της ακτής και δημιουργήθηκε το
   πλούσιο μεγάλο δημοτικό πάρκο. Κτίστηκε
   επίσης η ιαματική πηγή με το
   χαρακτηριστικό κυκλικό σχήμα,
   διακοσμημένη εσωτερικά με πλούσια
   μεγάλα ψηφιδωτά που φιλοτέχνησαν
   καλλιτέχνες και φοιτητές της σχολής
   Καλών Τεχνών. Στις 24 Φεβρουαρίου του 1981
   το Λουτράκι χτυπήθηκε ξανά από τριπλό
   σεισμό με αποτέλεσμα μερικές
   καταρρεύσεις κτηρίων και πολλές ζημιές.
   Πιο εντυπωσιακή ήταν η κατάρρευση του
   οκταώροφου ξενοδοχείου που βρισκόταν
   στον χώρο όπου αργότερα κτίστηκε το
   καζίνο και ενός ακόμα πολυόροφου
   ξενοδοχείου στην οδό Κορίνθου. Στον ίδιο
   σεισμό είχαμε σχεδόν ολοκληρωτική
   καταστροφή της Περαχώρας. Τις ζημιές
   αυτές ακολούθησαν εκτεταμένες εργασίες
   ενίσχυσης των φερόντων οργανισμών των
   περισσοτέρων κτηρίων. Τώρα το Λουτράκι
   θεωρείται πόλη ιδιαίτερα θωρακισμένη
   απέναντι στο ενδεχόμενο νέου σεισμού.

   Το Λουτράκι είναι από τις λίγες πόλεις
   που ακόμα διαθέτουν θερινό
   κινηματογράφο, έναν από τους ωραιότερα
   τοποθετημένους αφού βρίσκεται δίπλα
   στην θάλασσα και χωρίζει από αυτήν με
   μερικές συστάδες από πικροδάφνες και
   υψηλούς ευκαλύπτους. Πρόκειται για τον
   κινηματογράφο "Ηλέκτρα" που λειτουργεί
   για πάνω από 60 χρόνια.

   Τα τελευταία χρόνια κατασκευάσθηκε
   εντυπωσιακή λεωφόρος-είσοδος στην πόλη
   και περιφερειακός δρόμος που επιτρέπει
   στους αυτοκινητιστές να αποφεύγουν το
   κέντρο της πόλης. Από το 2008 λειτουργεί
   μεγάλο σύγχρονο δημοτικό
   υδροθεραπευτήριο στο κέντρο της πόλης.

[Επεξεργασία] Παραπομπές

    1. ↑ ^1,0 ^1,1 Νομός Κορινθίας τουριστικές
       διαδρομές
    2. ↑ Ιστορικά για το Λουτράκι
    3. ↑ Δήμος Λουτρακίου-Περαχώρας[1]
    4. ↑ Ταξιδιωτικός οδηγός για το
       Λουτράκι[2]

   Ανακτήθηκε από
   "http://el.wikipedia.org/wiki/%CE%9B%CE%BF%CF%85%CF%84%CF%81%CE%AC%CE%BA%CE%B9"
   Κατηγορίες: Νομός Κορινθίας | Πόλεις της
   Ελλάδας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Deutsch
     * English
     * Suomi
     * Italiano
     * ‪Norsk (bokmål)‬
     * Română
     * Русский
     * Українська

     * Τελευταία τροποποίηση 08:07, 8 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
