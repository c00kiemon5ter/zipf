   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Γιοακίμ Μυρά

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Γιοακίμ Μυρά, στρατάρχης της Γαλλίας και
   Βασιλιάς της Νάπολης

   O Γιοακίμ Μυρά (Joachim Murat, 25 Μαρτίου 1767 - 13
   Οκτωβρίου 1815) ήταν στρατάρχης της
   Γαλλίας και Βασιλιάς της Νάπολης από το
   1808 ως το 1815. Η πλέον εξέχουσα φυσιογνωμία
   των στραταρχών του Ναπολέοντα. Μαζί με
   τους Νταβού και Νέϋ αποτελούσαν την
   τριάδα των «Στραταρχών Εφόδου» του
   Ναπολέοντα, αναλαμβάνοντας πάντοτε τις
   δυσκολότερες θέσεις στο πεδίο της μάχης.

   Πίνακας περιεχομένων

     * 1 Πρώιμος βίος
     * 2 Στρατιωτική σταδιοδρομία
     * 3 Βασιλιάς της Νάπολης
     * 4 Σημειώσεις
     * 5 Εξωτερικός σύνδεσμος
     * 6 Πηγές

[Επεξεργασία] Πρώιμος βίος

   Γιος μίας 12μελούς οικογενείας
   ταβερνιάρηδων από την Τουλούζη, ο Μυρά
   αναδείχθηκε σε έναν γοητευτικό και
   θρασύτατο νεαρό, έτοιμο για καυγά στην
   πρώτη ευκαιρία. Σε μία περίπτωση
   τραυμάτισε βαριά ένα παιδί και το έσκασε
   από το σχολείο και το σπίτι του,
   καλπάζοντας πάνω σε ένα “ψωράλογο”, για
   να καταταγεί στο πρώτο σύνταγμα ιππικού
   που βρέθηκε μπροστά του ^[1]. Εκεί όμως
   ενεπλάκη σε μία ανταρσία και απεβλήθη,
   με αποτέλεσμα να επιστρέψει στο σπίτι
   του για να ασχοληθεί με την αρτοποιϊα.

[Επεξεργασία] Στρατιωτική σταδιοδρομία

   [IMG]
   [IMG]
   Πορτραίτο του Μυρά, έργο του François Pascal
   Simon, Baron Gérard, περίπου 1800-1810.

   Το 1791 κατετάγη πάλι εθελοντικά ως απλός
   στρατιώτης και εξελίχθηκε σε ένθερμο
   αντιβασιλικό επαναστάτη. Έλαβε μέρος
   στο κίνημα του Μπαρράς εναντίον της
   Βουλής και με μία ηρωική επέλαση
   κατάφερε να καταλάβει τα 50 πυροβόλα που
   απειλούσαν τους κινηματίες του
   Ναπολέοντα Βοναπάρτη. Μετά την
   ανδραγαθία του αυτή, ο Ναπολέων τον
   προήγαγε σε ταξίαρχο και ακολούθησε τον
   αυτοκράτορα στις εκστρατείες της
   Ιταλίας και της Αιγύπτου, όπου ανέδειξε
   και πάλι τις μαχητικές του ικανότητες.
   Σε μία έφοδό του στη μάχη του Αμπουκίρ (25
   Ιουλίου 1799) έκοψε με μία κίνηση τα
   δάκτυλα του αρχηγού των Μαμελούκων, ενώ
   την επόμενη στιγμή δέχθηκε μία εχθρική
   βολίδα η οποία διαπέρασε τις παρειές του
   –ένα τραύμα το οποίο κατέστρεψε λίγο
   την γοητεία του, αλλά συνέβαλε έντονα
   στην δημοτικότητά του. Το 1800 υποστήριξε
   ένθερμα τον Ναπολέοντα στην αναρρίχησή
   του στην εξουσία και συνδέθηκε ερωτικά
   με την αδελφή του, Καρολίν, την οποία
   νυμφεύθηκε με τις ευλογίες του ίδιου του
   αυτοκράτορα. Το 1804 προήχθη σε στρατάρχη.
   Υπήρξαν αρκετές στιγμές απειθαρχίας και
   συγκρούσεων με τον Ναπολέοντα, αλλά η
   συμβολή του στην νίκη του Αούστερλιτς
   έκανε τα πάντα να ξεχαστούν.

[Επεξεργασία] Βασιλιάς της Νάπολης

   Στο πεδίο της μάχης ηγείτο προσωπικά των
   ανδρών του, πάντοτε υπερήφανος,
   αλαζονικός και καλοντυμένος, με το ξίφος
   στο χέρι. Το 1808, με πίεση της Καρολίν, ο
   Ναπολέων προσέφερε στον Μυρά το
   Βασίλειο της Νάπολης αναμένοντας από
   αυτόν να λειτουργήσει ως πιόνι της
   γαλλικής εξωτερικής πολιτικής. Ο Μυρά
   προσπάθησε να διασώσει τον θρόνο του από
   την επιβουλή της Αυστρίας, αλλά τελικά,
   παρά τις προσπάθειές του, οι Αυστριακοί
   ανακατέλαβαν την ιταλική χερσόνησο και
   ο Γάλλος στρατάρχης έχασε το στέμμα του.
   Ακολούθησε τον Ναπολέοντα στην
   εκστρατεία της Ρωσίας και η μετωπική
   επέλαση των 15.000 ιππέων του εναντίον του
   ρωσικού πεζικού στη μάχη του Μποροντίνο
   θα παραμείνει θρυλική στην ιστορία,
   δικαιώνοντας την επωνυμία του «Το
   καλύτερο σπαθί της Αυτοκρατορίας». Το
   1815, καθώς ο Ναπολέων επέστρεφε από την
   εξορία του στην Έλβα, ο Μυρά,
   συνοδευόμενος από 600 μισθοφόρους,
   επιχειρούσε την δική του απόβαση στην
   Νάπολη σε μία τελευταία προσπάθεια να
   ανακτήσει το βασίλειό του. Συνελήφθη από
   τους Αυστριακούς και στις 13 Οκτωβρίου 1815
   στάθηκε μπροστά στο εκτελεστικό
   απόσπασμα. Πάντοτε γοητευτικός και
   αλαζόνας μέχρι το τέλος, παρακάλεσε τους
   στρατιώτες να μην τον πυροβολήσουν στο
   πρόσωπο.

[Επεξεργασία] Σημειώσεις

    1. ^  - Η εικόνα μας είναι γνωστή: την
       διαβάζουμε στους «Τρεις
       Σωματοφύλακες» του Αλέξανδρου Δουμά ο
       οποίος ενεπνεύσθη την αρχή του έργου
       και τον ήρωα Ντ’ Αρτανιάν, από το
       συγκεκριμένο περιστατικό της ζωής του
       Μυρά. Λέγεται μάλιστα ότι όλο το έργο
       ήταν εμπνευσμένο από την ζωή των
       στρατηγών του Ναπολέοντα με τις εξής
       αντιστοιχίες: Ντ’ Αρτανιάν = Μυρά,
       Πόρθος = Λαν, Άθως (σωματοφύλακας) =
       Μπεσσιέρ, Άραμης = Ντεσσαί, Ρισελιέ =
       Ταλλεϋράνδος. Ο Δουμάς ήταν οπαδός του
       Ναπολέοντα, αλλά έζησε την εποχή της
       μοναρχίας, όπου υπήρχε έντονη
       λογοκρισία, οπότε το όλο έργο
       αποτελούσε την συγκάλυψη ενός
       φιλο-βοναπαρτικού μηνύματος σε όσους
       θυμόντουσαν ακόμα τα πρόσωπα και τις
       εποχές του 1790-1800.

[Επεξεργασία] Εξωτερικός σύνδεσμος

   Commons logo
   Τα Κοινά έχουν πολυμέσα σχετικά με το
   θέμα
   Γιοακίμ Μυρά

     * Napoleonic Literature

[Επεξεργασία] Πηγές

     * Το άρθρο βασίζεται σε κείμενο των
       Ιωάννη Μανσόλα και Άγγελου Δαλασσηνού

   Προκάτοχος: 'Βασιλιάς της      Διάδοχος:
   Ιωσήφ Α'        Νάπολης'               Φερδινάνδος
                         1808–1815                   Α'

                 Στοιχεία προσώπου
   ΟΝΟΜΑ                            Μυρά, Γιοακίμ
   ΑΛΛΑ ΟΝΟΜΑΤΑ               Joachim Murat
   ΜΙΚΡΗ ΠΕΡΙΓΡΑΦΗ
   ΗΜΕΡΟΜΗΝΙΑ ΓΕΝΝΗΣΗΣ 25 Μαρτίου
   ΕΤΟΣ ΓΕΝΝΗΣΗΣ             1767
   ΤΟΠΟΣ ΓΕΝΝΗΣΗΣ
   ΗΜΕΡΟΜΗΝΙΑ ΘΑΝΑΤΟΥ   13 Οκτωβρίου
   ΕΤΟΣ ΘΑΝΑΤΟΥ               1815
   ΤΟΠΟΣ ΘΑΝΑΤΟΥ

   Ανακτήθηκε από
   "http://el.wikipedia.org/wiki/%CE%93%CE%B9%CE%BF%CE%B1%CE%BA%CE%AF%CE%BC_%CE%9C%CF%85%CF%81%CE%AC"
   Κατηγορίες: Θάνατοι το 1815 | Μονάρχες της
   Νάπολης | Γάλλοι στρατιωτικοί |
   Γεννήσεις το 1767

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Aragonés
     * العربية
     * Български
     * Català
     * Česky
     * Dansk
     * Deutsch
     * English
     * Español
     * Suomi
     * Français
     * עברית
     * Magyar
     * Bahasa Indonesia
     * Italiano
     * 日本語
     * ქართული
     * 한국어
     * Latina
     * Lietuvių
     * Latviešu
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Slovenčina
     * Slovenščina
     * Shqip
     * Српски / Srpski
     * Svenska
     * ไทย
     * Türkçe
     * Tiếng Việt
     * 中文

     * Τελευταία τροποποίηση 05:48, 15 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
