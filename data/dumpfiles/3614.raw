   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Αμπχισίτ Βετζάτζιβα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Αμπχισίτ Βετζάτζιβα.

   Ο Αμπ(χ)ισίτ Βετζάτζιβα (Abhisit "Mark" Vejjajiva,
   อภิสิทธิ์ เวชชาชีวะ) είναι
   οικονομολόγος^[1] και πολιτικός από την
   Ταϊλάνδη. Ανήκει στο Δημοκρατικό Κόμμα
   και είναι πρόεδρός του από το Φεβρουάριο
   του 2005. Διορίστηκε πρωθυπουργός της
   χώρας στις 15 Δεκεμβρίου του 2008.
   Κατάγεται από ονομαστή οικογένεια
   Κινέζων Ταϊλανδών^[2]

   Πίνακας περιεχομένων

     * 1 Πρώτα χρόνια και εκπαίδευση
     * 2 Πολιτική καριέρα

          * 2.1 Εκλογές 2007
          * 2.2 Εκλογή στην πρωθυπουργία, 2008
          * 2.3 Εκλογική νίκη 2009
          * 2.4 Αντιδράσεις

     * 3 Παραπομπές
     * 4 Εξωτερικές συνδέσεις

[Επεξεργασία] Πρώτα χρόνια και εκπαίδευση

   Γεννήθηκε στις 3 Αυγούστου του 1964 στο
   Νιουκάσλ-άπον-Τάιν (Newcastle-upon-Tyne) της
   Αγγλίας.^[3]

   Ο πατέρας του είχε υπηρετήσει κάποτε
   υφυπουργός Υγείας.^[4] Σπούδασε μεταξύ
   άλλων στο περίφημο Κολέγιο του Ίτον. Στη
   συνέχεια αποφοίτησε από το Σαιντ Τζονς
   Κόλετζ στην Οξφόρδη με μπάτσελορ στη
   Φιλοσοφία, την Πολιτική και στα
   Οικονομικά. Για μικρό χρονικό διάστημα
   δίδαξε στη Βασιλική Στρατιωτική
   Ακαδημία Τσουλατσομκλάο, στη χώρα του,
   όμως επέστρεψε σύντομα στην Οξφόρδη για
   Μάστερ στις Οικονομικές Επιστήμες.
   Έπειτα έγινε λέκτορας στο Τμήμα
   Οικονομικών του Πανεπιστημίου Τάμασατ
   και πήρε πτυχίο μπάτσελορ στις Νομικές
   Επιστήμες από το πανεπιστήμιο
   Ραμχαμάενγκ το 1990. Παντρεύτηκε την δρα
   Πίμπεν Σακουνταμπάι (Pimpen Sakuntabhai) και
   απέκτησαν δύο παιδιά.

[Επεξεργασία] Πολιτική καριέρα

   Το 1992 κατήλθε για πρώτη φορά για
   βουλευτής με το Δημοκρατικό Κόμμα στην
   εκλογική περιφέρεια της Μπανγκόκ.
   Εξελέγη τη χρονιά αυτή αλλά και το 1995 και
   1996 στην ίδια έδρα. Στις βουλευτικές
   εκλογές του 2001 και του 2005 επέστρεψε στο
   Κοινοβούλιο αλλά με λίστα του κόμματος.
   Υπηρέτησε ως εκπρόσωπος του
   Δημοκρατικού Κόμματος, κυβερνητικός
   εκπρόσωπος, αναπληρωτής γραμματέας του
   πρωθυπουργού επί πολιτικών ζητημάτων,
   πρόεδρος της επιτροπής για εκπαιδευτικά
   θέματα και υπουργός παρά τω πρωθυπουργώ.

   Κάποιοι κατηγόρησαν τον πολιτικό ότι
   εκμεταλλεύτηκε την ωραία του εμφάνιση
   για να προωθήσει την καριέρα του.^[5]

   Το 2001 ο Αμπισίτ διεκδίκησε την προεδρία
   του κόμματος και αυτό έγινε μετά την
   ήττα του Δημοκρατικού Κόμματος στις
   εκλογές του 2005. Ο προκάτοχός του, Μπανιάτ
   Μπανταντάν παραιτήθηκε και αποχώρησε
   από την ηγεσία, αφήνοντας στη θέση του
   τον Αμπισίτ.

   Το Μάρτιο του 2006, επικαλούμενος το
   Σύνταγμα, ζήτησε την παραίτηση του
   πρωθυπουργού Τακσίν Σιναουάτρα.^[6] Ο
   Βασιλιάς αρνήθηκε να κάνει δεκτό το
   αίτημά του και το κόμμα του Τακσίν, το Thai
   Rak Thai, κέρδισε τις πρόωρες εκλογές, με
   απόλυτη πλειοψηφία. Τον Ιούνιο του 2006 το
   Δημοκρατικό Κόμμα αντιμετώπισε
   κατηγορίες δωροδοκίας και ο Αμπισίτ
   συναντήθηκε με πολιτικούς από 20 χώρες
   συζητώντας το θέμα.^[7]^[8]

   Τον Απρίλιο του 2007 ο πολιτικός
   ανακοίνωσε την υποψηφιότητά του για το
   αξίωμα του πρωθυπουργού. Ωστόσο, στις 19
   Σεπτεμβρίου, λίγο πριν διεξαχθούν οι
   εκλογές, εκδηλώθηκε στρατιωτικό
   πραξικόπημα, το οποίο ο Αμπισίτ έσπευσε
   να το καταδικάσει. ^[9]}} Αργότερα
   προσέφερε υποστήριξη στο Σύνταγμα της
   Χούντας.^[10] Υποσχέθηκε όμως παράλληλα να
   αναθεωρήσει το νέο Σύνταγμα όταν θα
   γινόταν πρωθυπουργός..^[11]

  [Επεξεργασία] Εκλογές 2007

   Έπειτα από τις βουλευτικές εκλογές του
   2007, το Δημοκρατικό Κόμμα έμεινε στην
   Αντιπολίτευση και πρωθυπουργός έγινε ο
   Σαμάκ Σουνταραβέτζ, επικεφαλής
   εξακομματικού συνασπισμού. Στις 28
   Ιανουαρίου του 2008, σε ψηφοφορία για
   εκλογή πρωθυπουργού στο κοινοβούλιο, ο
   Αμπισίτ ηττήθηκε από το Σαμάκ.^[12]

  [Επεξεργασία] Εκλογή στην πρωθυπουργία, 2008

   Το 2008 αποχώρησε από την πρωθυπουργία ο
   Σαμάκ και ο Αμπισίτ ηττήθηκε ξανά στην
   ψηφοφορία για την εκλογή πρωθυπουργού
   από τη Βουλή, αυτή τη φορά από τον
   Σομτσάι Ουονγκσαουάτ, με 163 ψήφους
   έναντι 298 για το νικητή αντίπαλό του. ^[13]
   Στις 2 Δεκεμβρίου του 2008 το Συνταγματικό
   Δικαστήριο απαγόρευσε τρία κόμματα,
   μεταξύ των οποίων και το PPP, επιφέροντας
   τη διάλυση του κυβερνητικού
   συνασπισμού. Με την ίδια απόφαση
   καθαιρέθηκε ο πρωθυπουργός Σομτσάι και
   τον διαδέχθηκε ο αντιπρόεδρός του.
   Κατόπιν αυτών των γεγονότων, σχεδόν όλα
   τα κόμματα υποστήριξαν το Δημοκρατικό
   Κόμμα για να σχηματίσει κυβέρνηση
   συνασπισμού.^[14] Κατά συνέπεια, σε ειδική
   ψηφοφορία της Κάτω Βουλής, ο Αμπισίτ
   εξελέγη πρωθυπουργός στις 15 Δεκεμβρίου
   του 2008.^[15].

  [Επεξεργασία] Εκλογική νίκη 2009

   Στις ενδιάμεσες εκλογές που διεξήχθησαν
   στις 11 Ιανουαρίου του 2009 βγήκε
   ενισχυμένη η συμμαχία του πρωθυπουργού,
   καθώς οι έδρες αυξήθηκαν σε 48 (συνολικά η
   συμμαχία κέρδισε 20 έδρες στις μερικές
   εκλογές). Οι εκλογές έγιναν για την
   πλήρωση των εδρών 29 βουλευτών, των
   οποίων αφαιρέθηκαν τα πολιτικά
   δικαιώματα για μία πενταετία έπειτα από
   δικαστική απόφαση στις 2 Δεκεμβρίου του
   2008 με την οποία διαλύθηκε το πρώην
   κυβερνητικό Κόμμα της Λαϊκής Εξουσίας
   (ΡΡΡ) για καλπονοθεία^[16].

  [Επεξεργασία] Αντιδράσεις

                  Τα γεγονότα που περιγράφει αυτό
                  το τμήμα έχουν μεταβληθεί και
   Ambox outdated χρειάζονται ενημέρωση με πιο
   serious.svg    πρόσφατες πληροφορίες.
                  Παρακαλούμε ενημερώστε το τμήμα
                  με τις τελευταίες πληροφορίες,
                  παραθέτοντας πηγές.

   Το Μάρτιο του 2009 ο Τακσίν Σιναγουάτρα
   ισχυρίστηκε δημοσίως ότι ο πρόεδρος του
   Ανακτοβουλίου, Πρεμ Τινσουλανόντα ήταν
   ο εγκέφαλος του πραξικοπήματος του 2006
   και ότι τα μέλη του ανακτοβουλίου
   Σουραγιούντ Τσουλαλόντ και Σαντσάι
   Λιχιτζίθα συνωμότησαν με τον στρατό με
   σκοπό να εξασφαλίσουν την πρωθυπουργία
   στον Αμπχισίτ. Ο πρωθυπουργός αρνήθηκε
   τις κατηγορίες, ωστόσο στις αρχές
   Απριλίου χιλιάδες διαδηλωτές
   πραγματοποίησαν πορείες διαμαρτυρίας,
   απαιτώντας την παραίτηση του
   πρωθυπουργού και των μελών του
   ανακτοβουλίου Πρεμ, Σουραγιούτ και
   Σαντσάι.^[17] Οι διαδηλώσεις , των οποίων
   ηγήθηκε το Ενωμένο Μέτωπο για τη
   Δημοκρατία και Εναντίον της
   Δημοκρατίας, απείλησαν ακόμα και τη
   σύνοδο κορυφής των ηγετών του ASEAN στην
   Πατάγια. Σε μία προσπάθεια να μειωθεί η
   ένταση, ο Αμπχισίτ κήρυξε την 10η
   Απριλίου ως αργία, επεκτείνοντας το Νέο
   Έτος στις 6 ημέρες. Στις 11 Απριλίου οι
   περιοχές Πατάγια και Τσονμπούρι
   κηρύχθηκαν από τον Αμπχισίτ σε
   κατάσταση εκτάκτου ανάγκης, εξαιτίας
   των αντικυβερνητικών διαδηλώσεων.
   Αποτέλεσμα ήταν να αναβληθεί η σύνοδος.
   Την επομένη ημέρα (12 Απριλίου), ο
   Αμπχισίτ κήρυξε την Μπανγκόκ και τις
   γύρω περιοχές σε κατάσταση εκτάκτου
   ανάγκης, καθώς κορυφώθηκαν οι
   συγκρούσεις ανάμεσα στους
   αντικυβερνητικούς διαδηλωτές και στις
   κυβερνητικές δυνάμεις ασφαλείας^[18].
   Στις 13 Απριλίου ο στρατός
   πραγματοποίησε επιδρομή και έβαλε με
   αυτόματα όπλα εναντίον των διαδηλωτών
   κοντά στο Μνημείο της Νίκης, στην
   Μπανγκόκ με απολογισμό τουλάχιστον 70
   τραυματίες.^[19] Την ίδια μέρα η κυβέρνηση
   διέταξε τον αποκλεισμό του τηλεοπτικού
   σταθμού D Station, ο οποίος πρόσκειται στην
   αντιπολίτευση του UDD. Παράλληλα
   εκδόθηκαν εντάλματα σύλληψης εναντίον
   του Τακσίν και άλλων 13 υποκινητών των
   ταραχών. Οι αρχηγοί των διαδηλώσεων
   παραδόθηκαν από μόνοι τους στην
   αστυνομία, στις 14 Απριλίου, και έτσι τα
   βίαια επεισόδια έλαβαν τέλος.^[20]

   Στις 29 Μαΐου 2010 η κυβέρνηση ανακοίνωσε
   την άρση απαγόρευσης της κυκλοφορίας,
   όχι όμως και την άρση κατάστασης
   εκτάκτου ανάγκης.^[21] Στις 2 Ιουνίου 2010
   απορρίφθηκε πρόταση μομφής στη Βουλή
   εναντίον της κυβέρνησής του, με 246 ψήφους
   κατά της πρότασης έναντι 186 υπέρ.^[22]

[Επεξεργασία] Παραπομπές

    1. ↑ Los Angeles Times, Thailand parliament chooses economist as prime
       minister Retrieved 15-12-08
    2. ↑ Is Abhisit Vejjajiva Thailand's Next Leader?
    3. ↑ Powell, Sian (15-12-2008). "British-born Abhisit Vejjajiva is
       Thailand's new Prime Minister". Times Online.
       http://www.timesonline.co.uk/tol/news/world/asia/article5343643.ece.
    4. ↑ Political economy of tobacco control in Thailand; Assembly XLVII
    5. ↑ Bangkok's Independent Newspaper
    6. ↑ Prem stays silent on Democrats' latest call
    7. ↑ Bangkok's Independent Newspaper
    8. ↑ The Nation, OAG proposes dissolution of Democrat, Thai Rak Thai, 3
       other parties, 27 Ιουνίου 2006
    9. ↑ The Nation, Abhisit criticises, then politics banned, 21
       Σεπτεμβρίου 2006
   10. ↑ The Nation, Draft gets Democrats' vote, 9 Ιουλίου 2007
   11. ↑ Time Magazine, Is Abhisit Vejjajiva Thailand's Next Leader?
   12. ↑ "Thailand's king officially endorses new prime minister",
       Associated Press (Taipei Times), 30 Ιανουαρίου 2008.
   13. ↑ Somchai elected new prime minister
   14. ↑ Democrats claim majority to form government - Nationmultimedia.com
   15. ↑ "New Thai prime minister elected". BBC news. 15
       Δεκεμβρίου 2008.
       http://news.bbc.co.uk/2/hi/asia-pacific/7782950.stm.
       Ανακτήθηκε την 15-12-2008.
   16. ↑ Ναυτεμπορική, Ταϊλάνδη: Ενισχυμένος
       από τις ενδιάμεσες εκλογές ο
       πρωθυπουργός, 12 Ιανουαρίου 2009.
   17. ↑ The Telegraph, Thai protesters bring Bangkok to a halt, 8
       Απριλίου 2009
   18. ↑ Καθημερινή, Σε κατάσταση έκτακτης
       ανάγκης η Μπανγκόκ, 12 Απριλίου 2009.
   19. ↑ The Times, Thai troops open fire on protesters in Bangkok 13
       Απριλίου 2009
   20. ↑ The Guardian, Thailand issues Thaksin arrest warrant over Bangkok
       violence, 14 Απριλίου 2009
   21. ↑ Bangkok Post PM Abhisit: Govt to lift curfew, 29-5-2010.
   22. ↑ Rulers Ιούνιος 2010.

[Επεξεργασία] Εξωτερικές συνδέσεις

     * Επίσημος ιστότοπος του Abhisit Vejjajiva -
       (μόνο στα ταϊλανδέζικα)
     * "Abhisit's Fame Taken in Vain," The Nation (Bangkok), 7
       Οκτωβρίου 2005
     * Βιογραφία στο Asia Week

                      Στο άρθρο αυτό έχει
                      ενσωματωθεί κείμενο από το
                      άρθρο Abhisit Vejjajiva της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%91%CE%BC%CF%80%CF%87%CE%B9%CF%83%CE%AF%CF%84_%CE%92%CE%B5%CF%84%CE%B6%CE%AC%CF%84%CE%B6%CE%B9%CE%B2%CE%B1"
   Κατηγορίες: Πολιτικοί της Ταϊλάνδης |
   Γεννήσεις το 1964 | Ηγέτες εν ενεργεία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * فارسی
     * Suomi
     * Français
     * Gaeilge
     * 贛語
     * Galego
     * עברית
     * Bahasa Indonesia
     * Ido
     * Italiano
     * 日本語
     * Basa Jawa
     * ភាសាខ្មែរ
     * 한국어
     * Latviešu
     * मराठी
     * Bahasa Melayu
     * မြန်မာဘာသာ
     * Nederlands
     * ‪Norsk (bokmål)‬
     * Occitan
     * Polski
     * Runa Simi
     * Русский
     * Srpskohrvatski / Српскохрватски
     * Simple English
     * Svenska
     * ไทย
     * Tagalog
     * Українська
     * Tiếng Việt
     * 吴语
     * Yorùbá
     * 中文
     * 粵語

     * Τελευταία τροποποίηση 16:09, 29 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
