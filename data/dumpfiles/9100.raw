   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                      Οχιά

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                                     Οχιά
                    Οχιά του γένους ασπίς (Vipera aspis)
                     Οχιά του γένους ασπίς (Vipera aspis)
                            Συστηματική ταξινόμηση
                    Βασίλειο:       Ζώα (Animalia)
                    Συνομοταξία:    Χορδωτά (Chordata)
                    Υποσυνομοταξία: Σπονδυλωτά (Vertebrata)
                    Ομοταξία:       Ερπετά (Reptilia)
                    Τάξη:           Λεπιδωτά (Squamata)
                    Υποτάξη:        Φίδια (Serpentes)
                    Οικογένεια:     Βιπερίδες (Viperidae)
                                    Oppel, 1811
                                   Συνώνυμα
                      • Viperae - Laurenti, 1768
                      • Viperini - Oppel, 1811
                      • Viperidae - Gray, 1825^[1]

   H οχιά είναι γένος ιοβόλων φιδιών, που ανήκουν στην οικογένεια Βιπερίδες
   και στην τάξη Λεπιδωτά. Πρόκειται για το μοναδικό ιοβόλο (και γι’ αυτό
   επικίνδυνο) φίδι στην Ελλάδα. Συχνάζει σε παλαιούς τοίχους, ακαλλιέργητα
   μέρη με κλαδιά και πέτρες, ενώ μερικές φορές βρίσκεται κοντά σε κατοικίες.
   Η γεωγραφική της εξάπλωση περιλαμβάνει όλα τα μέρη του κόσμου, εκτός από
   την Αυστραλία και τη Μαδαγασκάρη. Όλα τα είδη έχουν δόντια που συνδέονται
   με ιοβόλους αδένες. Σήμερα αναγνωρίζονται 4 υποοικογένειες.^[2]

   Πίνακας περιεχομένων

     • 1 Περιγραφή
     • 2 Αναπαραγωγή
     • 3 Συμπεριφορά
     • 4 Τροφή και επικινδυνότητα
     • 5 Υποοικογένειες
     • 6 Βιβλιογραφία
     • 7 Παραπομπές
     • 8 Εξωτερικοί σύνδεσμοι

[Επεξεργασία] Περιγραφή

   Το σώμα της οχιάς έχει σχήμα κυλίνδρου, χρώμα σταχτί προς το ξανθό και
   καλύπτεται από φολίδες, όπως και το κεφάλι. Επίσης, στη ράχη το φίδι έχει
   σκούρα σχέδια σε σχήμα τεθλασμένης γραμμής, ενώ στο κεφάλι τα σχήματα που
   έχει σχηματίζουν το γράμμα Χ ή Λ. Το μήκος φθάνει στα αρσενικά μέχρι 60
   εκατοστά. Τα θηλυκά έχουν πιο μικρό μήκος. Το κεφάλι της είναι πιο πλατύ
   προς τα πίσω και διακρίνεται έντονα από το σώμα. Η ουρά της είναι κοντή.
   Έχει δυνατή όραση ακόμα και στο σκοτάδι, ενώ η ίριδα των ματιών της έχει
   την ιδιότητα να αλλάζει ανάλογα με την ένταση του φωτός. Στην άνω γνάθο
   είναι εξοπλισμένη με δύο μυτερά δόντια, μεγαλύτερα από τα κοινά που έχει,
   τα οποία συνδέονται με αδένες που εκκρίνουν δηλητήριο.

[Επεξεργασία] Αναπαραγωγή

   Τα περισσότερα είδη είναι ωοζοτόκα. Η ίδια η λέξη "viper" (επιστημονική
   ονομασία του φιδιού) προέρχεται από τις λατινικές λέξεις vivo = "ζω" και
   pario = "γεννώ"^[3] Γεννά 10-20 ζωντανά μικρά, τα οποία έχουν δηλητήριο. Η
   τροφή τους είναι κυρίως σαύρες.

[Επεξεργασία] Συμπεριφορά

   Όταν η οχιά δαγκώσει τη λεία, τότε πιέζονται οι αδένες και εκκρίνεται
   δηλητήριο, το οποίο μέσω των δοντιών περνά στην πληγή του θύματος. Ανάλογα
   με τις περιστάσεις, η οχιά έχει την ικανότητα να καθορίζει την ποσότητα
   δηλητηρίου που θα χύσει στο θύμα της. Γενικότερα, η ποσότητα του
   δηλητηρίου είναι ανάλογη του μεγέθους του φιδιού. Επίσης, κάποια είδη
   τσιμπούν περισσότερο από άλλα.^[4] Κάθε χρόνο το δέρμα της αλλάζει, ενώ
   ανήκει στα είδη που πέφτουν σε χειμερία νάρκη,

[Επεξεργασία] Τροφή και επικινδυνότητα

   Οι ενήλικες οχιές τρέφονται με μικρά ζώα, όπως ποντίκια, άλλα ερπετά και
   πτηνά. Το δηλητήριό της είναι επικίνδυνο, Τυπικά περιέχει πολλά ένζυμα που
   διαλύουν την πρωτεΐνη, τα οποία λέγονται πρωτεάσες. Αυτά προκαλούν
   συμπτώματα πόνου, οίδημα και νέκρωση, όπως επίσης και απώλεια αίματος. Ο
   θάνατος συνήθως επέρχεται από την πτώση της αρτηριακής πίεσης. ^[5]Οι
   Οχιές δεν επιτίθενται ποτέ στον άνθρωπο εάν δεν πατηθούν, πιαστούν ή
   απειληθούν άμεσα. Τα περισσότερα δήγματα Οχιάς στον άνθρωπο είναι "στεγνά"
   και προειδοποιητικά, χωρίς την έγχυση δηλητηρίου. Αν δεχθεί κάποιος
   δηλητηριώδες δήγμα από το φίδι, απαιτείται η έγκαιρη ιατρική φροντίδα.
   Είναι σημαντικό να μην σκιστεί ή κοπεί το δέρμα στο σημείο του δήγματος
   και να μην δεθεί το δαγκωμένο μέλος. Το δηλητήριο εξαπλώνεται κυρίως μέσω
   της λέμφου και όχι της φλεβικής ή αρτηριακής οδού, έτσι το να προκαλέσουμε
   αιμορραγία στο σημείο είναι ανούσιο αλλά και επικίνδυνο λόγω του
   τραυματικού σοκ που μπορεί να προκληθεί και να επιδεινώσει την κατάσταση
   του ασθενούς. Επίσης μία σφιχτή περίδεση του δαγκωμένου μέλους φράσσει την
   κυκλοφορία του αίματος και μπορεί να προκαλέσει νέκρωση, γάγγραινα και
   θρομβώσεις, έτσι είναι σημαντικό να διατηρηθεί η ομαλή κυκλοφορία του
   αίματος. ^[6]Στις σοβαρότερες περιπτώσεις, αν δε φέρει το θάνατο, το δήγμα
   οχιάς αφήνει μόνιμη ουλή στο σημείο δαγκώματος ή και μπορεί να απαιτηθεί
   ακρωτηριασμός του μέλους. Μπορεί επίσης ο ασθενής ή η ασθενής να είναι
   αλλεργικός στο δάγκωμα. ^[7]Κατά την συντριπτική πλειοψηφία των
   περιπτώσεων δηλητηριωδών δηγμάτων στην χώρα μας τα συμπτώματα υποχωρούν
   μετά την κατάλληλη ιατρική περίθαλψη και επέρχεται η πλήρης ίαση του
   ασθενούς.

[Επεξεργασία] Υποοικογένειες

   ┌─────────────┬────────────┬────┬────┬──────────────┬────────────────────┐
   │Υποοικογένεια│    Αρχή    │Γένη│Είδη│Κοινή ονομασία│Γεωγραφική κατανομή │
   ├─────────────┼────────────┼────┼────┼──────────────┼────────────────────┤
   │             │Liem, Marx &│    │    │              │Μιανμάρ, Θιβέτ,     │
   │Azemiopinae  │Rabb, 1971  │ 1  │ 1  │Fea's viper   │νότια Κίνα, βόρειο  │
   │             │            │    │    │              │Βιετνάμ.            │
   ├─────────────┼────────────┼────┼────┼──────────────┼────────────────────┤
   │             │            │    │    │Οχιές της     │                    │
   │Causinae     │Cope, 1859  │ 1  │ 6  │νύχτας (Night │Υποσαχάρια Αφρική   │
   │             │            │    │    │adders)       │                    │
   ├─────────────┼────────────┼────┼────┼──────────────┼────────────────────┤
   │             │            │    │    │              │ανατολική Ευρώπη,   │
   │             │            │    │    │              │Ασία, Καναδάς,      │
   │Crotalinae   │Oppel, 1811 │ 18 │151 │Pit vipers    │Μεξικό, Κεντρική    │
   │             │            │    │    │              │Αμερική, Νότια      │
   │             │            │    │    │              │Αμερική             │
   ├─────────────┼────────────┼────┼────┼──────────────┼────────────────────┤
   │Viperinae    │Oppel, 1811 │ 12 │ 66 │Αληθινές οχιές│Ευρώπη, Ασία και    │
   │             │            │    │    │              │Αφρική              │
   └─────────────┴────────────┴────┴────┴──────────────┴────────────────────┘

   Τυπικό είδος= οχιά (Vipera) - Laurenti, 1768

[Επεξεργασία] Βιβλιογραφία

     • Νέα Εγκυκλοπαιδεία, εκδ. Μαλλιάρης- Παιδεία, 2006, τ. 19, σελ. 253-54.

[Επεξεργασία] Παραπομπές

    1. ↑ McDiarmid RW, Campbell JA, Touré T. 1999. Snake Species of the
       World: A Taxonomic and Geographic Reference, vol. 1. Herpetologists'
       League. 511 pp. ISBN 1-893777-00-6 (series). ISBN 1-893777-01-4
       (volume).
    2. ↑ ITIS, ID=174294, taxon=Viperidae, 10 Αυγούστου 2006
    3. ↑ Schuett GW, Höggren M, Douglas ME, Greene HW. 2002. Biology of the
       Vipers. Eagle Mountain Publishing, LC. 580 pp. 16 plates. ISBN
       0-9720154-0-X.
    4. ↑ Hayes WK, Herbert SS, Rehling GC, Gennaro JF. 2002. Factors that
       influence venom expenditure in viperids and other snake species during
       predatory and defensive contexts. In Schuett GW, Höggren M, Douglas
       ME, Greene HW. 2002. Biology of the Vipers. Eagle Mountain Publishing,
       LC. 580 pp. 16 plates. ISBN 0-9720154-0-X.
    5. ↑ Ilias Strachinis Ελληνική Ερπετοπανίδα - Herpetofauna of Greece
    6. ↑ Slowinski J. 2000.Striking Beauties: Venomous Snakes στο California
       Wild. Vol. 53:2. Προσπελάστηκε στις 2 Δεκεμβρίου του 2006.
    7. ↑ Ilias Strachinis Ελληνική Ερπετοπανίδα - Herpetofauna of Greece

[Επεξεργασία] Εξωτερικοί σύνδεσμοι

     • Ερπετά και αμφίβια στην Ελλάδα
     • Συμπτώματα και Πρώτες Βοήθειες

   Commons logo
   Τα Κοινά έχουν πολυμέσα σχετικά με το θέμα
   Οχιά

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Viperidae της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από "http://el.wikipedia.org/wiki/%CE%9F%CF%87%CE%B9%CE%AC"
   Κατηγορίες: Βιπερίδες | Ιοβόλα φίδια

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская
     • Български
     • বাংলা
     • Brezhoneg
     • Català
     • Česky
     • Deutsch
     • English
     • Esperanto
     • Español
     • Suomi
     • Français
     • עברית
     • Hrvatski
     • Magyar
     • Italiano
     • 日本語
     • ქართული
     • Latina
     • Lietuvių
     • Latviešu
     • മലയാളം
     • Bahasa Melayu
     • Nederlands
     • ‪Norsk (nynorsk)‬
     • ‪Norsk (bokmål)‬
     • Nouormand
     • Occitan
     • Polski
     • Português
     • Runa Simi
     • Română
     • Русский
     • Slovenčina
     • Slovenščina
     • Svenska
     • Türkçe
     • Українська
     • 中文
     • 粵語

     • Τελευταία τροποποίηση 08:24, 20 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
