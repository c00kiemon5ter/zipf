   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Άγιος Θεόδωρος ο Τήρων

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Αγιογραφία του Αγίου Θεοδώρου του Τήρωνος

   O Άγιος Θεόδωρος ο Τήρων ή Θεόδωρος Αμασείας ( - 297)^[1] είναι Άγιος της
   Ανατολικής Ορθοδόξου Εκκλησίας. Έδρασε στα χρόνια των αυτοκρατόρων
   Μαξιμιανού και Μαξιμίνου Β΄ (286-305μ.Χ και 307- 313μ.Χ.). Ονομάστηκε
   Τήρων λόγω του οτι είχε καταταχθεί στο σώμα των νεοσυλλέκτων της Ρωμαϊκής
   λεγεώνας (tiro στα λατινικά σημαίνει νεοσύλεκτος). Επίσης θεωρείται και
   μάρτυρας απο την Ορθόδοξη εκκλησία λόγω του μαρτυρικού θανάτου που βρήκε.
   Ο συναξαριστής του βίου του είναι ο Γρηγόριος Νύσσης.

   Πίνακας περιεχομένων

     • 1 Ο βίος του

          • 1.1 Νεανική ηλικία
          • 1.2 Η κατάταξή στο στρατό
          • 1.3 Ομολογία της θρησκευτικής του ταυτότητας
          • 1.4 Καταστροφή του ειδώλου της Ρέας
          • 1.5 Το μαρτύριο του Θεοδώρου
          • 1.6 Το τέλος της ζωής του

     • 2 Λαϊκές Παραδόσεις - Το δια κολλύβων θαύμα
     • 3 Εορτή
     • 4 Αγιογραφία
     • 5 Σημειώσεις
     • 6 Βιβλιογραφία

[Επεξεργασία] Ο βίος του

  [Επεξεργασία] Νεανική ηλικία

   Δεν γνωρίζουμε πολλά για την παιδική και εφηβική ηλικία του Θεοδώρου.
   Γνωρίζουμε ότι γεννήθηκε στην Αμάσεια, πόλη κτισμένη κοντά στον Ίρι ποταμό
   της προς Πόντου Καππαδοκίας. Ιδιαίτερη πατρίδα του ήταν το χωριό Χουμιάλα.
   Την εποχή που ο Διοκλητιανός επιχειρούσε με έδρα τη Νικομήδεια, την
   αναδιοργάνωση του κράτους διενήργησε διωγμούς με αποτέλεσμα πολλοί
   Χριστιανοί να εγκαταλείπουν την περιοχή της Αμάσειας, άλλοι να γίνονται
   κρυπτοχριστιανοί, άλλοι να πιστεύουν στα είδωλα και τέλος άλλοι να
   βασανίζονται ένεκα της πίστεως τους. Παρότι ο Λικίνιος αρχικά τήρησε το
   σύμφωνο της Ανεξιθρησκείας εν συνεχεία άρχισε διωγμούς κατά των
   Χριστιανών. Έτσι ο Θεόδωρος, διαμόρφωσε την άποψη, πως ο Χριστιανός έπρεπε
   να δίνει τη ζωή του για την πίστη του και να μην τη κρύβει.

  [Επεξεργασία] Η κατάταξή στο στρατό

   Τους λόγους που οδήγησαν τον Θεόδωρο να καταταγεί στο στρατό δεν τους
   γνωρίζουμε. Γνωρίζουμε όμως πως σύντομα ξεχώρισε στην λεγεώνα για την
   ανδρεία του. Αφορμή να γίνει γνωστός για τη ανδρεία του στάθηκε η βοήθεια
   που έδωσε σε κάποια πλούσια γυναίκα και τους κατοίκους μίας περιοχής
   εξαιτίας ενός γιγάντιου φιδιού^[2] το οποίο τους τρομοκρατούσε. Έτσι
   προσευχόμενος έψαξε το φίδι και όταν το συνάντησε εκτόξευσε εναντίον του
   το ακόντιο τραυματίζοντας το θανάσιμα.

  [Επεξεργασία] Ομολογία της θρησκευτικής του ταυτότητας

   Την εποχή εκείνη είχε αρχίσει να εφαρμοζεται το διάταγμα των Διοκλητιανού,
   περί θυσιών στους Θεούς, με σκοπό να εμφανίζονται οι Χριστιανοί. Ο
   Θεόδωρος αρνήθηκε να λάβει μέρος σε αυτές. Ο Βρύγκας επικεφαλής του
   τάγματος τον κάλεσε και τον ρώτησε για ποιό λόγο δεν θυσιάζει, ομολογώντας
   πως είναι Χριστιανός. Ο Βρύγγας βλέποντας οτι οι προσπάθειές του να τον
   μεταπείσει, αποτύγχαναν, του έδωσε χρόνο να το ξανασκεφτεί. Ο ίδιος τον
   χρόνο που είχε τον χρησιμοποίησε για να ενισχύσει τους Χριστιανούς του
   τάγματος, ωστε να μην αλλαξοπίστησουν ή φοβηθούν απο τα βασανιστήρια που
   ανέμενε να περάσει, μετά τη δεύτερη ακρόαση και τη μη μετάνοια του.

  [Επεξεργασία] Καταστροφή του ειδώλου της Ρέας

   Ο Θεόδωρος όμως δεν έμεινε μόνο σε αυτό. Χρησιμοποιώντας την ελευθερία
   του, κατέστρεψε το ξύλινο είδωλο της Θεάς Ρέας που βρισκόταν στο ναό, από
   την αγανάκτησησή του για τον διωγμό και τα μαρτύρια των Χριστιανών. Ο
   Κρονίδης, ένας υπηρέτης του ναού, είδε το σκηνικό και το διεμύνησε στον
   τοπικό άρχοντα Πόπλιο. Ο Θεόδωρος αμέσως κληθηκε σε απολογία για τη μεγάλη
   ασέβεια. Ο ίδιος είπε οτι το έκανε θέλοντας να διαπιστώσει αν όντως η θεά
   ήταν αληθινή. Αυτό που διαπίστωσε όμως ήταν οτι πρόκειται περί αψύχου
   πράγματος.

  [Επεξεργασία] Το μαρτύριο του Θεοδώρου

   Ο τοπικός άρχοντας αμέσως διέταξε να τον μαστιγώσουν. Τον έφερε πάλι
   μπροστά του λέγοντας πως αν ασπασθεί τον θεό του όλα θα τελειώσουν
   λέγοντας, ειδάλως θα τον υποβάλλει σε βασανιστήρια και θα σπάσει γρήγορα.
   Ο Θεόδωρος άμεσα απάντησε τη σταθερότητα της πίστης του και πως δεν
   φοβάται να μαρτυρήσει επειδή δεν είναι δειλός. Έτσι έδωσε εντολή να τον
   ρίξουν στη φυλακή χωρίς τροφή και νερό. Το βράδυ όμως ο Χριστός
   εμφανίστηκε μπροστά του δίνοντας του τη δύναμη, επίσης άγγελοι, περιγραφει
   ο Γρηγόριος Νύσσης, εψαλαν μέσα απο το κελί του, με αποτέλεσμα οι φύλακες
   να νομίσουν πως φίλοι του Θεοδώρου πήγαν να τον βοηθήσουν να δραπετεύσει.
   Ο Πόπλιος έστειλε, μαθαίνοντας το γεγονός, άγημα στη φυλακή χωρίς να βρουν
   τίποτα.

  [Επεξεργασία] Το τέλος της ζωής του

   Ο Πόπλιος θέλησε να του ξαναδώσει μια ευκαιρία να αλλαξοπιστήσει, όμως ο
   Θεόδωρος ήταν ανένδοτος. Έτσι διέταξε να τον κρεμάσουν με ανάποδη φορά και
   να κόψουν τις σάρκες του με κοφτερά σίδερα, ένα ιδιαίτερα γνωστό για την
   εποχή βασανιστήριο. Η προσπάθεια που κατέβαλαν απο το βασανιστήριο
   απέτυχε. Ο Θεόδωρος δεν έσπασε και αντ'αυτού ο παρευρισκόμενος λαός
   έπαιρνε δύναμη απο τη θάρρος και την αντοχή του Θεοδώρου. Βλέποντας αυτό ο
   Πόπλιος διέταξε να τον ρίξουν στο καμίνι. Η ημερομηνία της κοίμησής του,
   ήταν 17 Φεβρουαρίου.

[Επεξεργασία] Λαϊκές Παραδόσεις - Το δια κολλύβων θαύμα

   Όταν ανέβηκε στον θρόνο ο Ιουλιανός πραγματοποίησε μεγάλο διωγμό κατά των
   χριστιανών. Γνωρίζοντας το τυπικό των χριστιανών για τη νηστεία, και
   θέλοντας να τους ταλαιπωρήσει ακόμα περισσότερο, κάλεσε τον έπαρχο της
   Κωνσταντινούπολης και του είπε να αποσύρει από την πόλη τα τρόφιμα που
   ήταν νηστίσιμα, υποχρεώνοντας τους χριστιανούς είτε να μη νηστεύσουν, είτε
   να μείνουν νηστικοί. Έτσι και έγινε. Τότε σύμφωνα με την εκκλησιαστική
   παράδοση εμφανίστηκε μπροστά στον Ευδόξιο (360-370μ.Χ.), ο Θεόδωρος ο
   Τήρων και του είπε «σύναξε το ποίμνιο του Χριστού και δώσε εντολή, κανένας
   Χριστιανός να μην αγοράσει τίποτα από όσα πουλιούνται, διότι όσα πωλούνται
   στην αγορά είναι μιασμένα, αφού με εντολή του βασιλιά έχουν μιανθεί από
   αίμα ειδωλόθυτων ζώων, και αναπλήρωσε τις ελλείψεις αυτών, χορηγώντας
   κόλλυβα». Έτσι όλη την εβδομάδα έφαγαν κόλλυβα. Από τότε μέχρι και σήμερα
   εορτάζεται την πρώτη εβδομάδα της Μεγάλης Τεσαρακοστής το θαύμα αυτό.

[Επεξεργασία] Εορτή

     • 17 Φεβρουαρίου, κοίμηση
     • Α΄ Σάββατο μεγάλης Τεσαρακοστής, Δια Κολύβων Θαύμα

[Επεξεργασία] Αγιογραφία

   Ο Άγιος Θεόδωρος ο Τήρων εμφανίζεται σε τεσσάρων ειδών μορφές σε
   αγιογραφίες. Είτε μόνος με στρατιωτική στολή, είτε αντιμετωπίζοντας ένα
   φίδι-δράκο και μαζί με τον Άγιο Θεόδωρο τον Στρατηλάτη όρθιοι ή πάνω σε
   άλογα. Πάντα φέρει στρατιωτική στολή.

[Επεξεργασία] Σημειώσεις

    1. ↑ Αλέξανδρος Πασπάτης, επιμ. (1877). Βυζαντιναί μελέται Τοπογραφικαί
       και ιστορικαί. Κωνσταντινούπολη: Τυπογραφείο Αντωνίου Κορομηλά,
       Βιβλιοπωλείο των Αδελφών Δεσπάστα.
       http://www.archive.org/details/vyzantinaimelet00unkngoog. Ανακτήθηκε
       την 1 Σεπτεμβρίου 2009. 
    2. ↑ Η ιστορία του φιδιού πολλές φορές αποτελεί «ανθρωπομορφική» έκφραση,
       δηλαδή μια αληθινή ιστορία η οποία είναι συγκαλυμμένη με μυθικό
       περιεχόμενο, για ευκολότερη κατανόηση του πνευματικού νοήματος.

[Επεξεργασία] Βιβλιογραφία

     • «Βίος και Παρακλητικός Κανών Αγίων Θεοδώρων» - Ευαγγέλου Π. Λέκκου
       Εκδόσεις Σαΐτης, 2007.

   Ανακτήθηκε από
   "http://el.wikipedia.org/wiki/%CE%86%CE%B3%CE%B9%CE%BF%CF%82_%CE%98%CE%B5%CF%8C%CE%B4%CF%89%CF%81%CE%BF%CF%82_%CE%BF_%CE%A4%CE%AE%CF%81%CF%89%CE%BD"
   Κατηγορίες: Ορθόδοξοι άγιοι | Άγιοι Θεόδωροι και Θεοδώρες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • Deutsch
     • English
     • Hrvatski
     • Italiano
     • Latina
     • Русский
     • Sicilianu
     • Српски / Srpski

     • Τελευταία τροποποίηση 08:09, 4 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
