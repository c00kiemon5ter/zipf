   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Π.Α.Ο.Κ.

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Αυτό το άρθρο αφορά τον σύλλογο με γενικές πληροφορίες για την ιστορία και
   τα τμήματά του. Για την ανδρική ποδοσφαιρική ομάδα του συλλόγου, δείτε:
   Π.Α.Ο.Κ. (ποδόσφαιρο ανδρών).

                                  ┌─────────────────────────────────────────┐
                                  │               Π. Α. Ο. Κ.               │
                                  ├─────────────────────────────────────────┤
                                  │          Το σήμα του Π.Α.Ο.Κ.           │
                                  ├─────────────────────────────────────────┤
                                  │               Πληροφορίες               │
                                  ├───────────┬─────────────────────────────┤
                                  │ Ονομασία: │ Πανθεσσαλονίκειος Αθλητικός │
                                  │           │ Όμιλος Κωνσταντινουπολιτών  │
                                  ├───────────┼─────────────────────────────┤
                                  │ Ίδρυση:   │ 28 Απριλίου 1926            │
                                  ├───────────┼─────────────────────────────┤
                                  │           │ 600px Nero e Bianco         │
                                  │ Χρώματα:  │ (Strisce).png Μαύρο και     │
                                  │           │ λευκό                       │
                                  ├───────────┼─────────────────────────────┤
                                  │ Τίτλοι:   │ 31                          │
                                  ├───────────┼─────────────────────────────┤
                                  │           │ 600px Bianco con aquila     │
                                  │ Έμβλημα:  │ bicefala nera.png Δικέφαλος │
                                  │           │ αετός                       │
                                  ├───────────┼─────────────────────────────┤
                                  │           │ Olympic pictogram           │
                                  │           │ Football.png Ποδόσφαιρο     │
                                  │           │ Basketball pictogram.svg    │
                                  │           │ Μπάσκετ                     │
                                  │           │ Volleyball (indoor)         │
                                  │           │ pictogram.svg Βόλεϊ         │
                                  │           │ Handball pictogram.svg      │
                                  │           │ Χάντμπολ                    │
                                  │           │ Water polo pictogram.svg    │
                                  │           │ Πόλο                        │
                                  │           │ Athletics pictogram.svg     │
                                  │           │ Στίβος                      │
                                  │           │ Cycling (road)              │
                                  │           │ pictogram.svg Ποδηλασία     │
                                  │           │ Weightlifting pictogram.svg │
                                  │           │ Άρση βαρών                  │
                                  │           │ Wrestling pictogram.svg     │
                                  │ Αθλήματα: │ Πάλη                        │
                                  │           │ Olympic pictogram           │
                                  │           │ Boxing.png Πυγμαχία         │
                                  │           │ Taekwondo pictogram.svg Τάε │
                                  │           │ Κβον Ντο                    │
                                  │           │ Swimming pictogram.svg      │
                                  │           │ Κολύμβηση                   │
                                  │           │ Synchronized swimming       │
                                  │           │ pictogram.svg Συγχρονισμένη │
                                  │           │ κολύμβηση                   │
                                  │           │ Swimming pictogram.svg      │
                                  │           │ Τεχνική κολύμβηση           │
                                  │           │ Diving pictogram.svg        │
                                  │           │ Καταδύσεις                  │
                                  │           │ Ice hockey pictogram.svg    │
                                  │           │ Χόκεϊ επί πάγου             │
                                  │           │ Roller hockey pictogram.svg │
                                  │           │ Ρόλερ χόκεϊ                 │
                                  ├───────────┼─────────────────────────────┤
                                  │           │ Ποδοσφαιρικό γήπεδο:        │
                                  │ Έδρα:     │ Γήπεδο Τούμπας              │
                                  │           │ Γήπεδο μπάσκετ και βόλεϊ:   │
                                  │           │ PAOK Sports Arena           │
                                  └───────────┴─────────────────────────────┘

   Ο Πανθεσσαλονίκειος Αθλητικός Όμιλος Κωνσταντινουπολιτών (Π.Α.Ο.Κ.) είναι
   από τους δημοφιλέστερους ελληνικούς αθλητικούς συλλόγους. Ιδρύθηκε στη
   Θεσσαλονίκη το 1926. To καταστατικό της ίδρυσης του συλλόγου εγκρίθηκε με
   την υπ' αριθμόν 822 απόφαση του Πρωτοδικείου, στις 28 Απριλίου 1926. Είναι
   ο μοναδικός ελληνικός σύλλογος ο οποίος εκπροσωπείται τα τελευταία χρόνια
   στην Α' και Α1 εθνική κατηγορία και στα 5 ομαδικά ολυμπιακά αθλήματα
   ανδρών (ποδόσφαιρο, μπάσκετ, βόλεϊ, χάντμπολ, πόλο).

   Πίνακας περιεχομένων

     • 1 Ιστορικό

          • 1.1 Χρώματα και σύμβολα

     • 2 Οι τίτλοι του ΠΑΟΚ
     • 3 Τμήμα ανδρικού ποδοσφαίρου
     • 4 Τμήμα ανδρικής καλαθοσφαίρισης
     • 5 Τμήμα ανδρικής πετοσφαίρισης
     • 6 Τμήμα ανδρικής χειροσφαίρισης
     • 7 Τμήμα ανδρικής υδατοσφαίρισης
     • 8 Τμήμα γυναικείου ποδοσφαίρου
     • 9 Τμήμα γυναικείας καλαθοσφαίρισης
     • 10 Άλλα τμήματα
     • 11 Εξωτερικοί σύνδεσμοι
     • 12 Πηγές

[Επεξεργασία] Ιστορικό

   Ο ΠΑΟΚ ιδρύθηκε το 1926 στη Θεσσαλονίκη από Κωνσταντινουπολίτες πρόσφυγες
   που ακολούθησαν την ανταλλαγή των πληθυσμών μετά τη Μικρασιατική
   καταστροφή. Νωρίτερα είχε ιδρυθεί στην πόλη η Ένωση Κωνσταντινουπολιτών,
   κυρίως από μέλη των ελληνικών συλλόγων της Πόλης Ερμής και Πέρα Κλουμπ.
   Από την Ένωση αυτή προέκυψε αρχικά η ΑΕΚ Θεσσαλονίκης (1925) και ένα χρόνο
   αργότερα ο ΠΑΟΚ.

   Αν και η ΑΕΚ Θεσσαλονίκης κατάφερε να εντάξει στο δυναμικό της
   ποδοσφαιριστές προερχόμενους από τον Άρη (Βεντουρέλης, Μαλτέζος κλπ.) και
   από τον Ηρακλή (Γεωργιάδης κλπ.), εν τούτοις είχε σαν βασικό άξονα της
   ύπαρξής της την ένταξη σ' αυτήν μόνο Κωνσταντινουπολιτών και γενικά
   προσφύγων αθλητών. Αυτό προκάλεσε την αντίδραση αρκετών στελεχών της κι
   έτσι το 1926, μέσα από τις τάξεις της ΑΕΚ προέρχεται ο ΠΑΟΚ, ο οποίος
   εφαρμόζοντας τον προσδιορισμό Πανθεσσαλονίκειος στην ονομασία του, ανοίγει
   τις πόρτες του σε όλους τους Θεσσαλονικείς. Τα δύο σωματεία συνυπήρχαν ως
   το 1929, ώσπου αποφασίστηκε η συνένωσή τους, αν και στην πραγματικότητα ο
   ΠΑΟΚ απορρόφησε την ΑΕΚ Θεσσαλονίκης.

   Mε την πάροδο των χρόνων ο ΠΑΟΚ εξελίχθηκε σ' ένα λαοφιλές σωματείο, με
   πολύ ισχυρές επιρροές όχι μόνο στη Θεσσαλονίκη, αλλά σε ολόκληρη την
   Ελλάδα, ειδικά στη Βόρεια.

   Το πρώτο Δ.Σ. του ΠΑΟΚ (5/4/1926)
   Πρόεδρος:            Τριαντάφυλλος Τριανταφυλλίδης
   Α' αντιπρόεδρος:     Παντελής Καλπακτσόγλου
   Γενικός γραμματέας:  Κωνσταντίνος Κρητικός
   Ειδικός γραμματέας:  Μενέλαος Τσούλκας
   Ταμίας:              Ιωακείμ Ιωακειμόπουλος
   Έφορος ποδοσφαίρου:  Αλέξανδρος Αγγελόπουλος
   Έφορος αθλητικού:    Αριστείδης Δημητριάδης
   Σύμβουλοι:           Μιχάλης Θεοδοσιάδης
                        Κωνσταντίνος Κοεμτζόπουλος
                        Παναγιώτης Μαλέσκας

  [Επεξεργασία] Χρώματα και σύμβολα

   Ο ΠΑΟΚ επέλεξε ως χρώματα του σωματείου το μαύρο και το λευκό, χρώματα που
   συμβολίζουν το μεν μαύρο το πένθος για την τραγική ιστορία των χαμένων
   πατρίδων, το δε λευκό την ελπίδα για ένα καλύτερο αύριο. Το αρχικό του
   έμβλημα ήταν ένα πέταλο κι ένα τετράφυλλο τριφύλλι, το οποίο όμως μετά την
   ένωση με την ΑΕΚ Θεσσαλονίκης άλλαξε, καθώς υιοθετήθηκε το έμβλημα της
   δεύτερης (Δικέφαλος αετός), έμβλημα που είχε ήδη και η ΑΕΚ της Αθήνας.
   Αρκετά χρόνια αργότερα όμως το έμβλημα τροποποιήθηκε, καθώς τα φτερά του
   Αετού δεν εμφανίζονται ανοιχτά αλλά πένθιμα κλειστά, ούτε φέρει στέμμα,
   σπαθί και σφαίρα.

   Ο ΠΑΟΚ μέσα στο χρόνο έχει αλλάξει δύο ποδοσφαιρικές έδρες. Από το 1930
   μέχρι το 1959 έδρα του ήταν το γήπεδο Συντριβανίου στο κέντρο της πόλης
   (απαλλοτριώθηκε με σκοπό να ανεγερθεί στη θέση του η Θεολογική Σχολή του
   Αριστοτελείου Πανεπιστημίου), ενώ από το 1959 ως σήμερα είναι το Γήπεδο
   της Τούμπας.

[Επεξεργασία] Οι τίτλοι του ΠΑΟΚ

   Στον πίνακα παρακάτω παρουσιάζονται οι επίσημοι εθνικοί και διεθνείς
   τίτλοι που έχει κερδίσει ο ΠΑΟΚ. Αναφέρονται μόνο οι τίτλοι που
   κατακτήθηκαν από ομάδες ανδρών και γυναικών, ενώ δεν περιλαμβάνονται
   εθνικοί τίτλοι που κατακτήθηκαν από ομάδες εφήβων, νέων, νεανίδων, παίδων,
   κορασίδων, αλλά και ερασιτεχνών, στις περιπτώσεις όπου υπάρχουν και
   επαγγελματικά τμήματα.

   Οι τίτλοι αφορούν τα ομαδικά αθλήματα καθώς και τα διασυλλογικά
   πρωταθλήματα ατομικών αθλημάτων. Σ' αυτή την περίπτωση δεν αναφέρονται
   εθνικοί τίτλοι που κατακτήθηκαν από μεμονωμένους αθλητές του συλλόγου.
   Επίσης δεν αναφέρονται τίτλοι που κατακτήθηκαν σε τοπικό επίπεδο
   (πρωταθλήματα ή κύπελλα Θεσσαλονίκης και Μακεδονίας - Θράκης) σε όλα τα
   αθλήματα.

   Τέλος, δεν αναφέρονται ανεπίσημοι τίτλοι που κατακτήθηκαν σε διοργανώσεις
   μη προερχόμενες από επίσημο αθλητικό φορέα (ΣΕΓΑΣ ή ελληνική και διεθνή
   αναγνωρισμένη ομοσπονδία), καθώς και τίτλοι από χαμηλότερες της Α' και Α1
   εθνικής κατηγορίας σε ότι αφορά τα ομαδικά αθλήματα.

   [IMG]
   [IMG]
   Οπαδοί του ΠΑΟΚ στο γήπεδο της Τούμπας.

                                     Άνδρες
   Olympic pictogram Football.png       Πρωτάθλημα Ελλάδας  1976, 1985
   Ποδόσφαιρο                           Κύπελλο Ελλάδας     1972, 1974, 2001,
                                                            2003
                                        Πρωτάθλημα Ελλάδας  1959, 1992
   Basketball pictogram.svg Μπάσκετ     Κύπελλο Ελλάδας     1984, 1995, 1999
                                        Κύπελλο Κυπελλούχων 1991
                                        Κύπελλο Κόρατς      1994
   Handball pictogram.svg Χάντμπολ      Πρωτάθλημα Ελλάδας  2009, 2010
   Olympic pictogram Boxing.png         Πρωτάθλημα Ελλάδας  2003, 2007
   Πυγμαχία
   Weightlifting pictogram.svg Άρση     Πρωτάθλημα Ελλάδας  2006
   βαρών
                                    Γυναίκες
   Olympic pictogram Football.png       Πρωτάθλημα Ελλάδας  2002, 2006, 2007,
   Ποδόσφαιρο                                               2008, 2009, 2010
                                        Κύπελλο Ελλάδας     2002
   Athletics pictogram.svg Στίβος       Πρωτάθλημα Ελλάδας  1976, 1977, 1982
                                        Πρωτ. Ανώμ. δρόμου  1968, 1974
                                     Μικτό
   Swimming pictogram.svg Κολύμβηση     Πρωτάθλημα Ελλάδας  1987

   Από τους υπόλοιπους τίτλους του ποδοσφαιρικού τμήματος, αξίζει να
   αναφερθούν:

     • 2 Πρωταθλήματα Ελλάδας Νέων Α' εθνικής: 2003, 2007
     • 1 Κύπελλο Ελλάδας ερασιτεχνών: 1975
     • 6 Πρωταθλήματα Ε.Π.Σ. Μακεδονίας πριν την καθιέρωση της Α' εθνικής:
       1937, 1948, 1954, 1955, 1956, 1957
     • 1 Πρωτάθλημα Μακεδονίας - Θράκης πριν την καθιέρωση της Α' εθνικής:
       1940

   Επίσης έχουν βραβευθεί με τα βραβεία του ΠΣΑΤ ως οι κορυφαίοι της χρονιάς:

     • 1973: Ο Βασίλης Παπαδημητρίου, αθλητής στίβου του ΠΑΟΚ, ως ο κορυφαίος
       Έλληνας αθλητής της χρονιάς
     • 1973: Η ποδοσφαιρική ομάδα του ΠΑΟΚ, ως η κορυφαία ελληνική ομάδα της
       χρονιάς
     • 1991: Η καλαθοσφαιρική ομάδα του ΠΑΟΚ, ως η κορυφαία ελληνική ομάδα
       της χρονιάς

[Επεξεργασία] Τμήμα ανδρικού ποδοσφαίρου

   Για για την ανδρική ποδοσφαιρική ομάδα πιο αναλυτικά, δείτε: Π.Α.Ο.Κ.
   (ποδόσφαιρο ανδρών).

   Η ανδρική ποδοσφαιρική ομάδα του ΠΑΟΚ αποτελεί το δημοφιλέστερο τμήμα του
   συλλόγου και μία από τις κορυφαίες ομάδες του ελληνικού ποδοσφαίρου,
   έχοντας αναδείξει μία πλειάδα σημαντικών ποδοσφαιριστών που διέπρεψαν στα
   ελληνικά γήπεδα. Συμμετέχει ανελλιπώς σε όλα τα πρωταθλήματα Α' εθνικής
   από την ίδρυση της κατηγορίας την περίοδο 1959–60 και έχει κατακτήσει το
   πρωτάθλημα το 1976 και το 1985.

   Επίσης κατέκτησε 4 κύπελλα Ελλάδας (1972, 1974, 2001 και 2003), ενώ έχει
   συμμετάσχει και σε άλλους 12 τελικούς κυπέλλου. Ακόμα έχει στο ενεργητικό
   του και ορισμένες αξιομνημόνευτες επιτυχίες στα Κύπελλα Ευρώπης. Από το
   1959 αγωνίζεται στο γήπεδο της Τούμπας.

[Επεξεργασία] Τμήμα ανδρικής καλαθοσφαίρισης

   Για την ομάδα μπάσκετ ανδρών πιο αναλυτικά, δείτε: Π.Α.Ο.Κ.
   (καλαθοσφαίριση).

   Η ανδρική ομάδα καλαθοσφαίρισης του ΠΑΟΚ αποτελεί το δεύτερο δημοφιλέστερο
   τμήμα του συλλόγου και μία από τις κορυφαίες ομάδες του ελληνικού μπάσκετ.
   Είναι το τμήμα που έχει φέρει τα περισσότερα τρόπαια στο σύλλογο και το
   μοναδικό που έχει κερδίσει 2 ευρωπαϊκούς τίτλους σε συνολικά 4 συμμετοχές
   σε ευρωπαϊκούς τελικούς. Έχει επίσης αναδείξει ορισμένους πολύ σημαντικούς
   καλαθοσφαιριστές με μακρόχρονη θητεία στα γήπεδα του μπάσκετ. Από το 2000
   αγωνίζεται στο PAOK Sports Arena.

[Επεξεργασία] Τμήμα ανδρικής πετοσφαίρισης

   [IMG]
   [IMG]
   Το έμβλημα της ομάδας βόλεϊ.

   Το τμήμα βόλεϊ του ΠΑΟΚ ιδρύθηκε το 1933 και επανιδρύθηκε μετά την Κατοχή,
   το 1948, όμως για μικρό διάστημα, για να επανιδρυθεί εκ νέου το 1961.

   Ο ΠΑΟΚ μετείχε σε 32 πρωταθλήματα Α' και Α1 εθνικής κατηγορίας από την
   καθιέρωσή της, την περίοδο 1968–69. Η καλύτερη θέση που έχει καταλάβει
   στην τελική κατάταξη ήταν η 4η κι αυτό συνέβη 7 φορές: 1986, 1999, 2000,
   2004, 2005, 2006 και 2007.

   Στο κύπελλο Ελλάδας η μεγαλύτερη διάκρισή του ήταν το 1983, όταν έφτασε
   μέχρι τον τελικό, όπου όμως ηττήθηκε με 3–1 σετ από τον πρωταθλητή τη
   χρονιά εκείνη Ολυμπιακό. Από την καθιέρωση των final 4 και final 8
   (περίοδος 1997–98), έφτασε 3 φορές ως τον ημιτελικό της διοργάνωσης (1999,
   2003, 2004).

[Επεξεργασία] Τμήμα ανδρικής χειροσφαίρισης

   Το τμήμα χάντμπολ του ΠΑΟΚ ιδρύθηκε το 1999 και προέκυψε μετά από
   συγχώνευση – απορρόφηση με άναν άλλο σύλλογο της Θεσσαλονίκης, τον
   Τρίτωνα. Με την πάροδο των χρόνων η ομάδα γινόταν ολοένα και πιο δυνατή,
   με αποτέλεσμα να φτάσει στην κατάκτηση 2 πρωταθλημάτων Ελλάδας, το 2009
   (με αντίπαλο τον Πανελλήνιο στον τελευταίο αγώνα των play off) και το 2010
   (με αντίπαλο τον Δούκα στον τελευταίο αγώνα των play off). Το πρόσωπο που
   συνέδεσε το όνομά του με την πορεία της ομάδας, είναι αυτό του προπονητή
   Στέλιου Σεϊκερίδη.

[Επεξεργασία] Τμήμα ανδρικής υδατοσφαίρισης

   [IMG]
   [IMG]
   Το έμβλημα της ομάδας πόλο.

   Το τμήμα πόλο του ΠΑΟΚ ιδρύθηκε το 1931. Προπολεμικά βρισκόταν σε
   υποτυπώδη κατάσταση, μεταπολεμικά όμως και κυρίως από τα μέσα της
   δεκαετίας του '50 ξεκίνησε μια διαρκή ανοδική πορεία. Παρ' ότι για αρκετά
   χρόνια η ομάδα υπήρξε «ασανσέρ» καθώς ανέβαινε και κατέβαινε στην
   κατηγορία, τα τελευταία χρόνια έχει καθιερωθεί στις σημαντικές δυνάμεις
   της ελληνικής υδατοσφαίρισης.

   Το πρόσωπο που συνέδεσε το όνομά του με την πορεία της ομάδας πόλο, όπως
   και του τμήματος κολύμβησης, είναι αυτό του προπονητή Ανέστη Σουμελίδη, ο
   οποίος υπηρέτησε από το πόστο αυτό τον ΠΑΟΚ για 36 χρόνια.

[Επεξεργασία] Τμήμα γυναικείου ποδοσφαίρου

   Για για την γυναικεία ποδοσφαιρική ομάδα πιο αναλυτικά, δείτε: Π.Α.Ο.Κ.
   (Γυναικείο ποδόσφαιρο).

   Η γυναικεία ομάδα του ομάδα του ΠΑΟΚ εξελίσσεται σε ένα από τα πλέον
   πετυχημένα τμήματα του συλλόγου, καθώς αν και έχει λιγότερα από 10 χρόνια
   ύπαρξης, κατάφερε στο διάστημα αυτό να κατακτήσει 7 τίτλους (6
   πρωταθλήματα και 1 κύπελλο Ελλάδας), ανάμεσά τους ένα νταμπλ.

[Επεξεργασία] Τμήμα γυναικείας καλαθοσφαίρισης

   Για την ομάδα μπάσκετ γυναικών πιο αναλυτικά, δείτε: Π.Α.Ο.Κ.
   (καλαθοσφαίριση).

   Το τμήμα γυναικείου μπάσκετ του ΠΑΟΚ μετά από μια χρονική περίοδο
   αδράνειας επανασυστάθηκε κατά την περίοδο 2002–03 με τη συμβολή του Γιάννη
   Δημόπουλου, γενικού υπευθύνου του τμήματος μέχρι σήμερα. Η νέα αυτή πορεία
   του συλλόγου ξεκίνησε από τη Β' Κατηγορία Γυναικών της ΕΚΑΣΘ με στόχο τη
   σταδιακή του άνοδο στις πανελλαδικές κατηγορίες, με αποτέλεσμα σήμερα η
   ομάδα να καταφέρει να αγωνίζεται στην Α1 εθνική κατηγορία.

[Επεξεργασία] Άλλα τμήματα

     • Στίβος: Το τμήμα στίβου του ΠΑΟΚ ιδρύθηκε το 1928. Το γυναικείο τμήμα
       του κατάφερε να κατακτήσει 3 φορές το πρωτάθλημα Ελλάδας ανοιχτού
       στίβου (1976, 1977, 1982), ενώ οι αθλήτριες του ΠΑΟΚ κατέκτησαν και 2
       Πανελλήνια πρωταθλήματα ανωμάλου δρόμου (1968, 1974). Από τους
       μεγάλους αθλητές που έχουν αγωνιστεί με τα χρώματα του ΠΑΟΚ, υπήρξαν
       στο παρελθόν μεταξύ άλλων οι Ολυμπιονίκες Βούλα Πατουλίδου και Κώστας
       Κουκοδήμος, καθώς και ο άλτης του ύψους (ο πρώτος Έλληνας που πέρασε
       τα 2 μέτρα τη δεκαετία του 1960), Κώστας Χειμωνίδης.
     • Κολύμβηση: Το τμήμα κολύμβησης δημιούργησε το 1931 ο Νικόλαος Λούλης
       με την τριπλή ιδιότητα του γενικού αρχηγού, προπονητή και κολυμβητή.
       Σημαντικότερη στιγμή του τμήματος υπήρξε η κατάκτηση του πρωταθλήματος
       Ελλάδος το 1987, σπάζοντας την επί σειρά ετών παντοδυναμία του
       Ολυμπιακού.
     • Ποδηλασία: Το ποδηλατικό τμήμα του ΠΑΟΚ δημιουργήθηκε με την ίδρυση
       του συλλόγου, το 1926. Από τους σημαντικότερους αθλητές του τμήματος
       υπήρξε ο Θεόδωρος Ασβεστόπουλος (δεύτερος πανελληνιονίκης στα 1.000
       και στα 4.000 μέτρα το 1955). Το 2002 ο ΠΑΟΚ κατέκτησε το πρωτάθλημα
       Ελλάδας στην ορεινή ποδηλασία (Μountain bike).
     • Πάλη: Το τμήμα της πάλης δημιουργήθηκε με την ίδρυση του συλλόγου, το
       1926. Μάλιστα ο ΠΑΟΚ μαζί με τον Πανελλήνιο και τον Εθνικό Γ.Σ. ήταν
       από τους ιδρυτικούς συλλόγους της Ελληνικής Ομοσπονδίας Πάλης το 1935,
       όταν αποσπάστηκε από τον ΣΕΓΑΣ. Το τμήμα διαλύθηκε κατά την περίοδο
       της Κατοχής, για να επανιδρυθεί πολλά χρόνια αργότερα, το 2000, από
       τον Ολυμπιονίκη Παναγιώτη Ποικιλίδη.
     • Άρση βαρών: Το τμήμα της άρσης βαρών ίδρυσε το 1999 ο Ολυμπιονίκης
       Παύλος Σαλτσίδης. Οι αρσιβαρίστες του ΠΑΟΚ κατέκτησαν το πρωτάθλημα
       Ελλάδας το 2006.
     • Πυγμαχία: Το τμήμα πυγμαχίας δημιουργήθηκε το 1966. Οι πυγμάχοι του
       ΠΑΟΚ κατέκτησαν 2 πρωταθλήματα Ελλάδας, το 2003 και το 2007. Από τους
       σημαντικότερους πυγμάχους που ανέδειξε το τμήμα είναι ο Ηλίας Παυλίδης
       (5η θέση στην Ολυμπιάδα της Αθήνας).
     • Πετοσφαίριση γυναικών: Το γυναικείο τμήμα βόλεϊ του ΠΑΟΚ λειτούργησε
       μόνο για 3 χρόνια (1995 έως 1998), ενώ την αγωνιστική περίοδο 2003–04
       συγχωνεύτηκε – απορροφήθηκε από τον Φιλαθλητικό, με αποτέλεσμα να
       ολοκληρωθεί η σύντομη ιστορία του τμήματος.
     • Υδατοσφαίριση γυναικών: Το τμήμα του γυναικείου πόλο ιδρύθηκε το 1989.
     • Συγχρονισμένη κολύμβηση: Το τμήμα ιδρύθηκε το 1992.
     • Τεχνική κολύμβηση: Το τμήμα ιδρύθηκε το 1999.
     • Καταδύσεις: Το τμήμα ιδρύθηκε το 2000.
     • Τάε Κβον Ντο: Το τμήμα ιδρύθηκε το 2003.

[Επεξεργασία] Εξωτερικοί σύνδεσμοι

     • Επίσημη ιστοσελίδα του Α.Σ. ΠΑΟΚ
     • Ιστοσελίδα της ανδρικής υδατοσφαίρισης
     • Ιστοσελίδα της γυναικείας υδατοσφαίρισης
     • Ιστοσελίδα του χόκεϊ επί πάγου ανδρών
     • PAOK Megastore

[Επεξεργασία] Πηγές

     • Μιλτιάδης Κανώτας, «80 χρόνια – Αυτός είναι ο ΠΑΟΚ», Εκδοτική
       Θεσσαλονίκης 2006
     • Δήμος Θεσσαλονίκης, «ΠΑΟΚ 1926 – 2005», Έκδοση Κέντρου Ιστορίας
       Θεσσαλονίκης 2005, ISBN 960-88595-2-2
     • Αθλητικά βραβεία από την ιστοσελίδα του ΠΣΑΤ

   π • σ • ε
                        Ομάδες Α1 Βόλεϊ Ανδρών 2010-2011
                      Απόλλων Καλαμαριάς  · Άρης Θεσσαλονίκης  · Ε.Α. Πατρών
   Volley-ball andrea  · Εθνικός Αλεξανδρούπολης  · Επίκουρος ISS  · Ηρακλής
   bianc 01.svg       Θεσσαλονίκης  · Κηφισιά  · Λαμία  · Ολυμπιακός Πειραιώς
                       · Παναθηναϊκός  · Πανελλήνιος  · Π.Α.Ο.Κ.

   π • σ • ε
                      Ομάδες Α1 Χάντμπολ Ανδρών 2010-2011
                          Α.Ε.Κ.  · Αερωπός Έδεσσας  · Βριλήσσια  · Διομήδης
                          Άργους  · Εκπαιδευτήρια Δούκα  · Ζαφειράκης  ·
   Handball pictogram.svg Ιωνικός Νέας Φιλαδέλφειας  · Κύδων Χανίων  ·
                          Πανελλήνιος  · Π.Α.Ο.Κ.  · Φίλιππος Βέροιας  ·
                          Χ.Α.Ν.Θ.

   π • σ • ε
                     Ομάδες Α1 Χάντμπολ Γυναικών 2010-2011
                          Αναγέννηση Άρτας  · Άρης Θεσσαλονίκης  · Άρης
   Handball pictogram.svg Νικαίας  · Αρίων Πτολεμαΐδας  · Μακεδονικός
                          Νεάπολης  · Μέγας Αλέξανδρος Γιαννιτσών  · Νέα
                          Ιωνία  · Ορμή Πάτρας  · Παναιτωλικός  · Π.Α.Ο.Κ.

   π • σ • ε
                        Ομάδες Α1 Πόλο Ανδρών 2010-2011
                            Βουλιαγμένη  · Εθνικός  · Καλαμάκι  · Λάρισα  ·
   Water polo pictogram.svg Ολυμπιακός  · Παλαιό Φάληρο  · Παναθηναϊκός  ·
                            Ν.Ε. Πατρών  · Πανιώνιος  · Ν.Ο. Πατρών  ·
                            Π.Α.Ο.Κ.  · Χίος

   Ανακτήθηκε από "http://el.wikipedia.org/wiki/%CE%A0.%CE%91.%CE%9F.%CE%9A."
   Κατηγορίες: ΠΑΟΚ | Αθλητικοί σύλλογοι Θεσσαλονίκης | Προσφυγικοί αθλητικοί
   σύλλογοι | Ιδρύσεις αθλητικών συλλόγων το 1926 | Ελληνικοί σύλλογοι
   πετοσφαίρισης | Ελληνικοί σύλλογοι κολύμβησης | Ελληνικοί σύλλογοι
   υδατοσφαίρισης | Ελληνικοί σύλλογοι χειροσφαίρισης | Ελληνικοί σύλλογοι
   ποδηλασίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Deutsch
     • English
     • Español
     • 日本語
     • Suomi

     • Τελευταία τροποποίηση 19:37, 5 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
