   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Σωκράτης Κόκκαλης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν αναφέρει τις πηγές του ή
                       δεν περιέχει επαρκείς παραπομπές.

   Tango-nosources.svg Μπορείτε να βοηθήσετε την Βικιπαίδεια προσθέτοντας
                       κατάλληλες πηγές και παραπομπές που να υποστηρίζουν το
                       άρθρο.
                       Η σήμανση τοποθετήθηκε στις 13/05/2010.

   Αρχείο:Kok-Gian.jpg
   Ο Σωκράτης Κόκκαλης (αριστερά) με τον Παύλο Γιαννακόπουλο του ΠΑΟ, σε
   κοινωνική εκδήλωση (2010)

   Ο Σωκράτης Κόκκαλης (Αθήνα–1939) είναι Έλληνας επιχειρηματίας, γιος του
   γιατρού Πέτρου Κόκκαλη. Είναι ιδρυτής, πρόεδρος και κύριος μέτοχος του
   Ομίλου Εταιριών INTRACOM, εταιρείας σχεδιασμού και κατασκευής
   τηλεπικοινωνιακών συστημάτων, ηλεκτρονικών και πληροφορικής. Μετά την
   μεταβίβαση του πλειοψηφικού πακέτου του ποδοσφαιρικού τμήματος του
   Ολυμπιακού στον Αντώνη Μαρινάκη το 2010 παρέμεινε Πρόεδρός του. ^[1].

   Γεννήθηκε στην Αθήνα το 1939. Μετά την απελευθέρωση της Ελλάδας το 1944 ο
   Πέτρος Κόκκαλης λόγω και της συμμετοχής του στην αντίσταση αναχώρησε για
   την Γαλλία το 1947 και την Ανατολική Γερμανία όπου και εγκαταστάθηκε το
   1949 συνεχίζοντας την πανεπιστημιακή του καριέρα.

   Εκεί τον ακολούθησε και ο γιος του Σωκράτης Κόκκαλης ο οποίος αποφοίτησε
   το 1962 από το Πανεπιστήμιο Humboldt του Βερολίνου με πτυχίο φυσικής και
   ειδίκευση στον τομέα των τηλεπικοινωνιών και της ηλεκτρονικής τεχνολογίας.
   Το 1963 ξεκίνησε τις επιχειρηματικές του δραστηριότητες.

   Το 1977 ίδρυσε την εταιρία INTRACOM, η οποία συγκαταλέγεται σήμερα μεταξύ
   των μεγαλύτερων επιχειρήσεων στην Ελλάδα.^[εκκρεμεί παραπομπή] Ο Όμιλος
   INTRACOM επεκτάθηκε σε χώρες εντός και εκτός της Ευρωπαϊκής Ένωσης. Μεταξύ
   των άλλων εταιρειών που ίδρυσε^[εκκρεμεί παραπομπή] ο κ. Κόκκαλης
   συγκαταλέγονται η INTRALOT (εταιρεία τυχερών παιχνιδιών^[2]) και η
   INTRACOM HOLDINGS στην οποία ανήκουν οι INTRACOM Telecom, INTRACOM Defense
   Electronics, INTRACOM IT Services, hellas online και η Intrakat. Ο Όμιλος
   INTRACOM Holdings απασχολεί περισσότερους από 6,200 εργαζόμενους στην
   Ελλάδα και στο εξωτερικό.^[εκκρεμεί παραπομπή]

   Το 1997 ο Σωκράτης Κόκκαλης ανακηρύχθηκε John Harvard Fellow, αφού
   συνέστησε το Πρόγραμμα Κόκκαλη στη σχολή Kennedy School of Government του
   Πανεπιστημίου Harvard. Το πρόγραμμα αυτό παρέχει υποτροφίες στη Δημόσια
   Διοίκηση σε σπουδαστές από τη Νότιοανατολική και την Κεντρική Ευρώπη,
   καθώς και από τη Μέση Ανατολή. Επίσης, στοχεύει στην εξασφάλιση της
   ειρήνης, της δημοκρατίας και των οικονομικών αλλαγών στην περιοχή, μέσα
   από την έρευνα και άλλες εκτενείς δραστηριότητες που σχετίζονται με τις
   εξελίξεις στην περιοχή.

   Το 1998 ίδρυσε το ίδρυμα Κόκκαλη, έναν μη κερδοσκοπικό οργανισμό που
   επικεντρώνεται σε εκπαιδευτικά θέματα και αναπτυξιακούς τομείς στην
   περιοχή, προς τιμήν της μνήμης του πατέρα του, διακεκριμένου Καθηγητή
   Χειρουργικής στο Πανεπιστήμιο της Αθήνας

   Παράλληλα μέσω του ιδρύματος Κόκκαλη έχει ιδρύσει στην Παιανία το Athens
   Information Technology που σε συνεργασία με ένα από τα καλύτερα
   Πανεπιστήμια των Ηνωμένων Πολιτειών, το Πανεπιστήμιο του Carnegie Mellon,
   παρέχει MSc in INFORMATION NETWORKING (MSIN). Πέραν του MSIN παρέχει και
   MASTER OF SCIENCE IN INFORMATION & TELECOMMUNICATIONS TECHNOLOGIES (MSITT)
   καθώς και το MSc in MANAGEMENT OF BUSINESS, INNOVATION AND TECHNOLOGY
   (MBIT).

   Οι δραστηριότητες του επεκτείνονται στους τομείς της πληροφορικής και των
   ηλεκτρονικών. Ομιλεί την αγγλική, τη γερμανική και τη ρωσική γλώσσα ενώ
   γνωρίζει ρουμανικά, ιταλικά, βουλγαρικά και έχει γνώση σερβικών και
   γαλλικών. Είναι παντρεμένος με την Ελένη Κόκκαλη και έχει τρεις γιους.

[Επεξεργασία] Υποσημειώσεις

    1. ↑ 1993-2009: Σωκράτης Κόκκαλης ετών... 16
    2. ↑ «(…) εταιρεία ολοκληρωμένων συστημάτων τυχερών παιχνιδιών &
       διαχείρισης συναλλαγών, καθώς και παροχής νέων παιχνιδιών και
       υπηρεσιών προστιθέμενης αξίας σε κρατικούς οργανισμούς τυχερών
       παιχνιδιών και προμηθευτές χρηματοοικονομικών υπηρεσιών, παγκοσμίως.
       (…)», πηγή http://www.epr.gr/company/12219/

[Επεξεργασία] Εξωτερικοί Σύνδεσμοι

     • Intracom Holdings
     • Intralot

   Ανακτήθηκε από
   "http://el.wikipedia.org/wiki/%CE%A3%CF%89%CE%BA%CF%81%CE%AC%CF%84%CE%B7%CF%82_%CE%9A%CF%8C%CE%BA%CE%BA%CE%B1%CE%BB%CE%B7%CF%82"
   Κατηγορίες: Έλληνες βιομήχανοι | Έλληνες πρόεδροι αθλητικών συλλόγων |
   Γεννήσεις το 1939 | Ολυμπιακός Σ.Φ.Π. | Οικογένεια Κόκκαλη
   Κρυμμένες κατηγορίες: Άρθρα που χρειάζονται παραπομπές από 05/2010 | Άρθρα
   που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Italiano
     • Nederlands
     • ‪Norsk (bokmål)‬
     • Simple English

     • Τελευταία τροποποίηση 18:41, 21 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
