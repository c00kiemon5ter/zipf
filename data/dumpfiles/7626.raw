   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Βασιλική (αρχιτεκτονική)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   H Βασιλική του Αγίου Πέτρου στη Ρώμη.

   Η βασιλική είναι ένα δημόσιο κτίριο που χρησιμοποιούνταν στην αρχαία Ρώμη
   ως χώρος δημοσίων συνεδριάσεων, εμπορικών συναλλαγών αλλά και ως
   δικαστήρια. Από τον 4ο αιώνα η βασιλική προσαρμόζεται στις ανάγκες
   λατρείας των χριστιανών και θα αποτελέσει για πολλούς αιώνες τον κυριότερο
   αρχιτεκτονικό τύπο εκκλησιαστικού κτιρίου, τόσο στην Ανατολή όσο και στη
   Δύση, είτε στην αρχική μορφή της, είτε ως τρουλαία Βασιλική.

   Πίνακας περιεχομένων

     • 1 Η προέλευση της Βασιλικής
     • 2 Αρχιτεκτονική

          • 2.1 Ιερό
          • 2.2 Κυρίως ναός

     • 3 Διακόσμηση
     • 4 Προτεινόμενη Βιβλιογραφία

[Επεξεργασία] Η προέλευση της Βασιλικής

   Οι Ρωμαίοι παρέλαβαν αυτόν τον κτιριακό τύπο από τους Έλληνες. Τέτοιο
   κτίριο ήταν η «βασίλειος στοά» των Αθηνών, η οποία ονομάστηκε έτσι προς
   τιμή του άρχοντος βασιλέως. Από αυτόν πήρε και το όνομα βασιλική. Οι
   χριστιανοί ονόμασαν τους ναούς αυτούς βασιλικές διότι σε αυτές λατρεύονταν
   ο Βασιλεύς Χριστός.

   [IMG]
   [IMG]
   Κάτοψη της Βασιλικής του Μαξεντίου.

   Μετά το τέλος των διωγμών, η Εκκλησία ήταν ελεύθερη να αναπτυχθεί. Οι
   παλαιοί και μικροί ναοί δεν εξυπηρετούσαν πλέον τις λατρευτικές ανάγκες
   του μεγάλου πλήθους των πιστών. Γι' αυτό άρχισαν να κτίζονται μεγάλοι ναοί
   σε ολόκληρη την αυτοκρατορία. Πρόκειται για τις περίφημες
   παλαιοχριστιανικές βασιλικές, οι οποίες ήταν τεράστια επιμήκη
   οικοδομήματα, διαιρούμενα εσωτερικά, δια κιονοστοιχιών, σε κλίτη,
   καταλήγοντας στην ανατολική μικρή πλευρά σε αψίδα (κόγχη), και τα οποία
   κυριάρχησαν τον 4ο και 5ο αιώνα.

   Ο υπέροχος αυτός τύπος ναού είναι άμεσα συνδεδεμένος με την αγία Ελένη, τη
   μητέρα του Μεγάλου Κωνσταντίνου, η οποία σύμφωνα με την παράδοση ανήγειρε
   πλήθος βασιλικών στην Κωνσταντινούπολη, στην Παλαιστίνη (Βηθλεέμ, Πανάγιος
   Τάφος, Σινά), Ρώμη και Ελλάδα.

[Επεξεργασία] Αρχιτεκτονική

   [IMG]
   [IMG]
   Εσωτερικό τρίκλιτης βασιλικής: οι δύο σειρές κιόνων χωρίζουν το κτίριο σε
   τρία κλίτη. Το μεσαίο κλίτος απολήγει σε αψίδα. (Αχειροποίητος
   Θεσσαλονίκης).

   Οι χριστιανικές βασιλικές, όπως αναφέρθηκε, ήταν επιμήκη κτίρια που
   διαιρούνταν εσωτερικά σε κλίτη ή μοίρες ή δρόμους (δρομικές βασιλικές). Τα
   κλίτη των βασιλικών ήταν τρία, πέντε, επτά, μέχρι και εννέα. Το μεσαίο
   κλίτος ήταν το πιο ευρύχωρο και το υψηλότερο. Οι κίονες οι οποίοι χώριζαν
   τα κλίτη μεταξύ τους, από ανατολάς προς δυσμάς, δεν είχαν συνήθως
   ραβδώσεις και κατέληγαν σε περίτεχνα κορινθιακά κιονόκρανα, ενώ τα κενά
   μεταξύ των κιονοκράνων ενώνονταν συνήθως με τόξα.

   Πάνω από τα κλίτη σχηματίζονταν υπερώα, τα οποία χρησιμοποιούνταν ως
   γυναικωνίτες. Οι τοίχοι από το δάπεδο μέχρι το ύψος των τόξων καλύπτονταν
   από ορθομαρμαρώσεις λεπτών και πολύχρωμων μαρμάρων. Πάνω από αυτά υπήρχαν
   τα ψηφιδωτά. Τα δάπεδα επίσης στολίζονταν με θαυμάσια ψηφιδωτά. Στο
   υψηλότερο σημείο υπήρχε ο φωταγωγός με σειρά μονόλοβων, δύλοβων, τρίλοβων
   ή πολύλοβων παραθύρων. Το μεσαίο και υψηλότερο κλίτος καλύπτονταν από
   αμφίκλινη (σαμαρωτή) ξύλινη στέγη, ενώ τα πλάγια κλίτη δια μονορρίκτου
   (επικλινούς) στέγης.

  [Επεξεργασία] Ιερό

   Στο ανατολικό μέρος του μεσαίου κλίτους βρισκόταν το ιερό Bήμα, το οποίο
   καταλάμβανε το ένα τρίτο του κυρίως ναού. Χωρίζονταν από αυτόν δια
   κιονίσκων και καλυπτηρίων πλακών. Στο κέντρο του ιερού βήματος βρισκόταν η
   αγία Τράπεζα και πάνω από αυτή κείτονταν το κιβώριο, ένα θολωτό σκέπασμα,
   το οποίο στηρίζονταν σε τέσσερις κίονες. Πίσω από την αγία Τράπεζα
   βρισκόταν ο θρόνος του επισκόπου και εκατέρωθεν οι έδρες των πρεσβυτέρων
   (σύνθρονο). Από το ιερό βήμα υπήρχε πύλη, η οποία οδηγούσε προς την
   κρύπτη, όπου φυλάσσονταν τα λείψανα των μαρτύρων.

  [Επεξεργασία] Κυρίως ναός

   Ο κυρίως ναός ήταν ο χώρος των πιστών. Στο μέσον βρισκόταν ο άμβωνας, από
   τον οποίον διαβάζονταν τα αναγνώσματα και γινόταν το θείο κήρυγμα. Ο
   δυτικός χώρος πριν τον κυρίως ναό ονομαζόταν νάρθηκας, στον οποίο
   στέκονταν οι κατηχούμενοι, οι μετανοούντες και οι προσκλαίοντες. Ο
   νάρθηκας επικοινωνούσε με τον κυρίως ναό δια ευρύχωρων θυρών του μεσαίου
   κλίτους. Βόρεια του νάρθηκα υπήρχε το Βαπτιστήριο, όπου υπήρχε σταυρωτή
   δεξαμενή για το βάπτισμα των ενηλίκων, και νότια υπήρχε το Διακονικό.

   Τέλος στον εξωτερικό χώρο, πριν το νάρθηκα, υπήρχε το αίθριο, στο οποίο
   γινόταν κάποιες υπαίθριες τελετές. Εκεί υπήρχε λουτήρας, η δεξαμενή με
   νερό, όπου καθαρίζονταν το ιερατείο και ο λαός.

[Επεξεργασία] Διακόσμηση

   Η διακόσμηση των βασιλικών ήταν ανάλογη με την επιβλητικότητα και τη
   μεγαλοπρέπεια των κτιρίων αυτών. Τα πάμπολλα μνημεία που έχουν διασωθεί
   (Άγιος Δημήτριος Θεσσαλονίκης, Αχειροποίητος, Ραβέννα, Παλαιστίνη κλπ.)
   δίνουν σαφή εικόνα για την λαμπρότητα αυτών. Υπέροχος ήταν ο γλυπτικός
   διάκοσμος, όπως για παράδειγμα τα κιονόκρανα, τα θωράκια του τέμπλου, η
   αγία Τράπεζα, το κουβούκλιο, το σύνθρονο και το Βαπτιστήριο.

   Η ζωγραφική, επειδή την εποχή αυτή είναι συμβολική, δεν έχει να μας δείξει
   αξιόλογα δείγματα. Αντίθετα, εντυπωσιακά είναι τα ψηφιδωτά των τοίχων και
   των δαπέδων. Χαρακτηριστικά παραδείγματα είναι τα υπέροχα ψηφιδωτά της
   Ραβέννας (άγιος Απολλινάριος, άγιος Βιτάλιος, Βαπτιστήριο των Ορθοδόξων
   κλπ), της Θεσσαλονίκης (άγιος Δημήτριος, Αχειροποίητος, Μονή Λατόμου ),
   Μονή Σινά και αλλού.

[Επεξεργασία] Προτεινόμενη Βιβλιογραφία

     • Richard Krautheimer, Παλαιοχριστιανική και Βυζαντινή Αρχιτεκτονική,
       ΜΙΕΤ, Αθήνα, 1991
     • David Watkin, A History of Western Architecture, London, 1986
     • Nikolaus Pevsner, An Outline of European Architecture, Penguin Books,
       Middlesex, 1975

   Η αρχική έκδοση του παρόντος άρθρου βασίστηκε σε κείμενο δημοσιευμένο από
   την Αποστολική Διακονία της Εκκλησίας της Ελλάδος. Δημοσιεύεται στη
   Βικιπαίδεια κατόπιν άδειας.

                   Αυτό το άρθρο που σχετίζεται με την Αρχιτεκτονική
   Home 90x90.png χρειάζεται επέκταση. Βοηθήστε τη Βικιπαίδεια επεκτείνοντάς
                  το!.

   Ανακτήθηκε από
   "http://el.wikipedia.org/wiki/%CE%92%CE%B1%CF%83%CE%B9%CE%BB%CE%B9%CE%BA%CE%AE_(%CE%B1%CF%81%CF%87%CE%B9%CF%84%CE%B5%CE%BA%CF%84%CE%BF%CE%BD%CE%B9%CE%BA%CE%AE)"
   Κατηγορίες: Αρχιτεκτονική | Ναοδομία
   Κρυμμένη κατηγορία: Αρχιτεκτονική-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская
     • Беларуская (тарашкевіца)
     • Български
     • Bosanski
     • Català
     • Česky
     • Dansk
     • Deutsch
     • English
     • Esperanto
     • Español
     • Eesti
     • Euskara
     • Suomi
     • Français
     • Gàidhlig
     • עברית
     • Hrvatski
     • Magyar
     • Bahasa Indonesia
     • Ido
     • Italiano
     • 日本語
     • ქართული
     • 한국어
     • Latina
     • Limburgs
     • Lietuvių
     • Latviešu
     • Македонски
     • Nederlands
     • ‪Norsk (bokmål)‬
     • Nouormand
     • Polski
     • Português
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Svenska
     • Kiswahili
     • Türkçe
     • Українська
     • Vèneto
     • Tiếng Việt
     • West-Vlams
     • 中文

     • Τελευταία τροποποίηση 19:32, 13 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
