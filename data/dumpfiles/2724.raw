   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Κάβειροι

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ανάγλυφο από τη Σαμοθράκη που εικονίζει
   τον Αγαμέμνονα να μυείται στα μυστήρια
   των Καβείρων. Περ. 560 Π.Κ.Ε., Λούβρο, αρ.
   εκθέματος Ma 697.

   Οι Κάβειροι (ή Κάβιροι στη Βοιωτία) ήταν
   θεότητες αρχαίας Ελληνικής μυστηριακής
   λατρείας η οποία πρωτοεμφανίζεται στη
   Λήμνο και τη Θήβα (ή πιο συγκεκριμένα,
   αρχικά τουλάχιστον, σε περιοχή της
   Βοιωτίας λίγο δυτικά της Θήβας) αλλά
   αργότερα επεκτείνεται και αλλού (Μικρά
   Ασία, Μακεδονία, Θράκη, υπόλοιπο Αιγαίο).
   Οι Κάβειροι συχνά, ήδη από την
   αρχαιότητα, ταυτίζονται και με τους
   "Μεγάλους Θεούς" των Μυστηρίων της
   Σαμοθράκης. Η προέλευση τους είναι
   άγνωστη, πιθανώς μη ελληνική και συχνά
   έχουν διατυπωθεί θεωρίες
   προελληνικής^[1]^[2] ή ανατολικής^[3]
   προέλευσης: το όνομα Κάβειροι έχει συχνά
   συσχετιστεί με τη σημιτική ρίζα kbr
   "μεγάλος, δυνατός", ενώ άλλοι το συνδέουν
   με τα Χιττιτικά.

   Οι Κάβειροι της Θήβας αναφέρονται σε
   αφιερωματικές επιγραφές ως "Κάβιρος" και
   "Παις" (γιος του Κάβιρου). Σύμφωνα με τον
   Παυσανία, η Καβείρια Δήμητρα ξεκίνησε
   τις τελετές των Καβείρων της Θήβας ως
   δώρο προς τον Προμηθέα, ο οποίος ήταν
   ένας από τους Κάβειρους, και το γιο του,
   τον Αιτναίο.^[4] Ο ίδιος αναφέρει αλλού
   πως ο Αθηναίος Μέθαπος αφού
   επανοργάνωσε τα μυστήρια στην Ανδανία
   της Μεσσηνίας, ίδρυσε τα μυστήρια των
   Καβείρων της Θήβας.^[5]

   Για τους Κάβειρους της Λήμνου, ο
   Ακουσίλαος αναφέρει ότι ο Ήφαιστος και η
   θεά Καβειρώ γέννησαν τον Καδμίλο (ή
   Κασμίλο ή Κάμιλλο) ο οποίος γέννησε τους
   τρεις Κάβειρους που με τη σειρά τους
   γέννησαν τρεις Καβειρίδες νύμφες.^[6] Το
   σύμβολο των τριών Λήμνιων Καβείρων ήταν
   η λαβίδα και το σφυρί του μεταλλουργού.

[Επεξεργασία] Μεγάλοι Θεοί της Σαμοθράκης

   Οι "Θεοί Μεγάλοι" ή "Θεοί" δεν αναφέρονται
   ποτέ στην ίδια τη Σαμοθράκη ως Κάβειροι,
   ωστόσο ο Στησίμβροτος ο Θάσιος^[7] και ο
   Ηρόδοτος (ο οποίος έμμεσα αναφέρει ότι
   ήταν μύστης ο ίδιος) ^[8] ταυτίζουν τους
   δύο. Ο περιηγητής Μνασέας δίνει τα
   ονόματά τους ως Αξίερος, Αξιόκερσα και
   Αξιόκερσος, τους οποίους ταυτίζει
   αντίστοιχα με τους Δήμητρα, Περσεφόνη
   και Άδη ενώ ο σχολιαστής του Μνασέα
   προσθέτει ένα τέταρτο, το Κασμίλο τον
   οποίο ταυτίζει με τον Ερμή.^[9]

   Στα Αργοναυτικά του Απολλώνιου Ρόδιου,
   οι Αργοναύτες αποβιβάζονται στη
   Σαμοθράκη και μυώνται στα μυστήρια ώστε
   να πλεύσουν με ασφάλεια υπό την
   προστασία των Καβείρων.^[10]

[Επεξεργασία] Βιβλιογραφία

     * Walter Burkert, Greek Margins: Mysteries of Samothrace
       (Ελληνική περιφέρεια: Τα μυστήρια της
       Σαμοθράκης), (απόδοση: Αφροδίτη
       Αβαγιανού). Αποθετήριο Εθνικού
       Ιδρύματος Ερευνών, ανακτήθηκε 28/08/2009.
     * Walter Burkert, Greek Religion, Harvard University Press, 1985. ISBN
       0-674-36281-0.
     * Michal B. Cosmopoulos, Greek Mysteries: The Archaeology and Ritual of
       Ancient Greek Secret Cults.
     * Susan Guettel Cole, Theoi Megaloi: The Cult of the Great Gods at
       Samothrace.
     * Felix Jacoby, Die Fragmente der griechischen Historiker.
     * Robin Hagg, Nanno Marinatos, Greek Sanctuaries: New Approaches.
     * Jennifer Larson, Ancient Greek Cults: A Guide.

[Επεξεργασία] Αναφορές

    1. ↑ Burkert (1985), 281
    2. ↑ Βλ. και τη γνώμη του Ηρόδοτου, 2.51.2-3
    3. ↑ Βλ. και τη γνώμη του Στησίμβροτου
       περί φρυγικής προέλευσης
    4. ↑ Παυσανίας, 9.25.5-10
    5. ↑ Παυσανίας 4.1.7
    6. ↑ Die Fragmente der griechischen Historiker (Ακουσίλαος) 2
       F 20 = Στράβων 10.3.21
    7. ↑ Die Fragmente der griechischen Historiker
       (Στησίμβροτος) 107 F 20 = Στράβων 10.3.19-20
    8. ↑ Ηρόδοτος, 2.51.2
    9. ↑ Σχόλια στον Απολλώνιο Ρόδιο,
       Αργοναυτικά, Ι.917
   10. ↑ Απολλώνιος Ρόδιος, 1.915-921

   π • σ • ε
        Θεότητες της ελληνικής μυθολογίας
   Άδης · Άδωνις · Αίγλη · Αίολος · Αντέρως.
   Ασκληπιός . Αξίερος · Αξιόκερσος ·
   Αξιόκερσα · Αστραία · Βριζώ · Βριμώ ·
   Γαία · Γέλως · Γλαύκος · Διόνυσος ·
   Εγκέλαδος · Εκάτη · Έρεβος · Έρις · Έρως
   · Ζαγρεύς · Θάλασσα · Θάλεια · Θάνατος ·
   Θέτις · Ιασώ · Ίρις · Κάβειροι ·
   Καδμίλος· Κουρήτες· Κυβέλη · Μαία ·
   Μαρσύας · Μήτις · Μοίρες · Ναϊάδες ·
   Νέμεσις · Νηρέας · Νηρηίδες · Νύμφες ·
   Πανάκεια · Πάνας · Περσεφόνη · Πλειάδες
   · Πλούτος · Πόθος · Πρίαπος · Ταράξιππος
   · Υγιεία . Υμέναιος · Φήμη · Φόρκυς ·
   Χάριτες · Χάρων · Χάος · Ωκεανίδες · Ώρες

   Ανακτήθηκε από
   "http://el.wikipedia.org/wiki/%CE%9A%CE%AC%CE%B2%CE%B5%CE%B9%CF%81%CE%BF%CE%B9"
   Κατηγορία: Κάβειροι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Català
     * Česky
     * Deutsch
     * English
     * Español
     * Français
     * Italiano
     * Lietuvių
     * Nederlands
     * Polski
     * Português
     * Русский
     * Svenska
     * Українська

     * Τελευταία τροποποίηση 18:10, 10 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
