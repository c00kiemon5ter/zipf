   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Κώδικας Γίγας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το προσωπείο του Σατανά

   Ο Κώδικας Γίγας είναι το μεγαλύτερο
   χειρόγραφο της ιστορίας, γι' αυτό και
   ονομάστηκε Γίγας. Κατασκευάστηκε μάλλον
   τον 13ο αιώνα στο μοναστήρι Ποντλάζιτσε
   των Βενεδικτίνων της Βοημίας.
   Ονομάζεται επίσης η Αγία Γραφή του
   Σατανά, επειδή περιέχει απεικονίσεις
   του Διαβόλου.

   Πίνακας περιεχομένων

     * 1 Περιγραφή του χειρόγραφου
     * 2 Ιστορικό του Κώδικα
     * 3 Περιεχόμενο του Κώδικα
     * 4 Μύθος
     * 5 Βιβλιογραφία
     * 6 Εξωτερικοί σύνδεσμοι

[Επεξεργασία] Περιγραφή του χειρόγραφου

   [IMG]
   [IMG]
   Απόσπασμα του χειρόγραφου

   Η βιβλιοδεσία του Κώδικα είναι πολύ
   δαπανηρή. Τα ξύλινα εξώφυλλα έχουν
   δερμάτινη επένδυση και είναι ενισχυμένα
   με μεταλλικές διακοσμήσεις. Οι
   διαστάσεις του βιβλίου είναι 92 εκ. ύψος,
   50 εκ. πλάτος και 22 εκ. πάχος. Το βιβλίο
   ζυγίζει σχεδόν 75 κιλά. Αποτελείται από 320
   περγαμηνές, από τις οποίες οι οκτώ
   λείπουν. Ο συγγραφέας του Κώδικα δεν
   μνημονεύεται. Ούτε και ο λόγος ή ο σκοπός
   του είναι γνωστοί. Γραφικές αναλύσεις
   που έχουν γίνει υποδηλώνουν ότι ο
   Κώδικας γράφτηκε από ένα και μόνο άτομο,
   που αφιέρωσε από 20 μέχρι 35 χρόνια της
   ζωής του για να δημιουργήσει το έργο
   αυτό. Το ίδιο πόρισμα υποθέτει ότι οι
   λέξεις hermanus inclusus που στα λατινικά
   σημαίνουν ο Αρμίνιος ο ερημίτης
   προδίδουν το όνομα του άγνωστου
   συγγραφέα.

[Επεξεργασία] Ιστορικό του Κώδικα

   Ο Κώδικας γράφτηκε στην μονή των
   Βενεδικτίνων του Ποντλάζιτσε. Το
   μοναστήρι αυτό καταστράφηκε από τους
   Χουσίτες τον 15ο αιώνα. Ο Η τελευταία
   εγγραφή του Κώδικα είναι από το 1229. Το 1245,
   ο Κώδικας μεταφέρθηκε στην Κιστερσιανή
   μονή του Σέντλετς της Κούτνα Χόρα και
   από εκεί μεταφέρθηκε το 1477 στην μονή των
   Βενεδικτίνων στο Μπρζέβνοβ, όπου και
   παρέμεινε ως το 1593. Αργότερα, πέρασε στην
   ιδιωτική συλλογή του Αυτοκράτορα
   Ροδόλφου Β΄ της Αγίας Ρωμαϊκής
   Αυτοκρατορίας. Με το πέρας του
   τριακονταετούς πολέμου η συλλογή έγινε
   λάφυρο πολέμου και έπεσε στα χέρια του
   Σουηδικού στρατού. Από το 1649 μέχρι
   σήμερα ο Κώδικας φυλάσσεται στην
   βιβλιοθήκη Kungliga στην Στοκχόλμη. Από το
   2007 μέχρι τον Μάρτιο του 2008 ήταν μέρος
   έκθεσης που πραγματοποιήθηκε στην
   Πράγα.

[Επεξεργασία] Περιεχόμενο του Κώδικα

   [IMG]
   [IMG]
   Απόσπασμα του κειμένου

   Ο Κώδικας συμπεριλαμβάνει πολλά
   θρησκευτικά κείμενα. Ολόκληρη την
   Παλαιά Διαθήκη, την Ετυμολογία του
   Ισίδωρου της Σεβίλης, το Antiquitates Judaicae του
   Ιώσηπου Φλάβιου, το Χρονικό της Βοημίας
   του Κοσμά της Πράγας, διάφορα δοκίμια,
   ιστορίες και ετυμολογίες, φυσιολογίες,
   ένα ημερολόγιο, έναν κατάλογο των
   αδελφών μοναχών της μονής,
   θαυματουργίες και άλλα χρονικά. Το
   κείμενο είναι συνταγμένο στα λατινικά
   και περιέχει πολλές και πολύχρωμες
   εικονογραφήσεις.

[Επεξεργασία] Μύθος

   Ένας μύθος περιβάλει τον Κώδικα. Σύμφωνα
   με τον μύθο αυτό, ένας καλόγερος είχε
   καταδικαστεί και επρόκειτο να ταφεί
   ζωντανός. Ο καλόγερος ζήτησε να
   απαλλαγεί από την καταδίκη του και
   υποσχέθηκε για αντάλλαγμα μέσα σε μια
   νύχτα να γράψει ένα βιβλίο που να
   περιέχει όλη την γνώση της ανθρωπότητας.
   Ο καλόγερος άρχισε να γράφει το βιβλίο,
   αλλά φτάνοντας μεσάνυχτα τον
   εγκατέλειψαν οι δυνάμεις του. Τότε
   παρουσιάστηκε ο Διάβολος και ο
   καλόγερος πούλησε την ψυχή του. Ο
   Διάβολος αποπεράτωσε το έργο, ενώ ο
   καλόγερος έφτιαξε μόνο μια εικόνα, και
   μάλιστα αυτή του διαβόλου.

[Επεξεργασία] Βιβλιογραφία

     * Bártl, S., Kostelecký, J.: Ďáblova bible. Tajemství největší
       knihy světa, Paseka, 1993. ISBN 80-85192-64-0

[Επεξεργασία] Εξωτερικοί σύνδεσμοι

     * Ψηφιακή έκδοση του Κώδικα Γίγα
     * Ο Κώδικας Γίγας στο The European Library:
       Θησαυροί της Εθνικής βιβλιοθήκης της
       Σουηδίας
     * Ο Κώδικας Γίγας

                      Στο άρθρο αυτό έχει
                      ενσωματωθεί κείμενο από το
                      άρθρο Codex Gigas της Γερμανικής
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9A%CF%8E%CE%B4%CE%B9%CE%BA%CE%B1%CF%82_%CE%93%CE%AF%CE%B3%CE%B1%CF%82"
   Κατηγορία: Χειρόγραφα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Català
     * Česky
     * Dansk
     * Deutsch
     * English
     * Esperanto
     * Español
     * Euskara
     * Français
     * עברית
     * Hrvatski
     * Magyar
     * Italiano
     * 한국어
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Slovenčina
     * Svenska
     * Українська
     * 中文

     * Τελευταία τροποποίηση 00:43, 2
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
