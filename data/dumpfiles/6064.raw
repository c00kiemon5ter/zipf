   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Αρπαγή της Ευρώπης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η απαγωγή της Ευρώπης (Tiziano (1477-1576))
   [IMG]
   [IMG]
   Απεικόνιση της μεταμόρφωσης του Δία σε ταύρο και η αρπαγή της Ευρώπης στο
   ελληνικό κέρμα των 2 ευρώ.

   Η απαγωγή της Ευρώπης από το Δία – γέννηση Μίνωα

   Σύμφωνα με το μύθο των Ελλήνων, γιατί υπάρχει και ο μύθος των Περσών
   (βλέπε πιο κάτω), η Ευρώπη ήταν αδελφή του Κάδμου, ιδρυτή της Θήβας και
   κόρη του Αγήνορα και της Τηλεφάσσας, ηγεμόνων ενός ελληνικού νησιού με το
   όνομα Φοινίκη δυτικά της Ελλάδας και πιο πέρα από τη Σικελία, στη θάλασσα
   της Τύρου.

   Όταν μεγάλωσε, μια μέρα πήγε στα λιβάδια της παραλία, για να παίξει με τις
   φίλες της και να μαζέψει λουλούδια. Εκεί συνάντησε το θεό Δία. Εκείνον
   αμέσως τον χτύπησε ο Έρωτας και για να την πλησιάσει μεταμορφώθηκε σε
   ήρεμο, εύσωμο και δυνατό ταύρο και πήγε δίπλα της κάνοντας δήθεν ότι
   βόσκει, σκεφτόμενος με τι τρόπο θα την κατακτούσε. Εκείνη τότε πλησίασε
   τον ταύρο - Δία και άρχισε να τον χαϊδεύει γοητευμένη από την ωραία
   κορμοστασιά του και τη μυϊκή του δύναμη. Σε λίγο δε δίστασε και να τον
   ιππεύσει. Τότε αυτός άρχισε να τρέχει με αστραπιαία ταχύτητα. Η Ευρώπη
   έκλαιγε, μα δεν μπορούσε να πηδήσει, γιατί φοβόταν μη σκοτωθεί. Ο
   μεταμορφωμένος σε ταύρο θεός διέσχισε τη θάλασσα συνοδευόμενος από
   Τρίτωνες και Νηρηίδες και έφτασε στην Κρήτη. Όταν επιβιβάστηκε στο νησί, ο
   ταύρος δεν φαινόταν πια, αλλά ο Δίας πήρε από το χέρι την Ευρώπη και την
   οδήγησε στο Δικταίον άντρο, κατακόκκινη και με το βλέμμα χαμηλωμένο γιατί
   είχε πια καταλάβει που πήγαινε. Καρπός των ερωτικών ενώσεων του Δία και
   της Ευρώπης στην Κρήτη ήταν ο Μίνωας και ο Ραδάμανθυς. Αργότερα, όταν ο
   Δίας εγκατέλειψε την Ευρώπη και πήγε στον Όλυμπο, η Ευρώπη πήρε για
   δεύτερο σύζυγό της το βασιλιά της Κρήτης Αστέρωνα, που υιοθέτησε και τα
   παιδιά που είχε αποκτήσει αυτή από το Δία. Μετά το θάνατο του βασιλιά
   Αστέριου, το θρόνο της Κρήτης πήρε ο μεγαλύτερος από τους θετούς γιους
   του, ο Μίνωας, ο οποίος έγινε ο πρώτος Έλληνας θαλασσοκράτορας και
   νομοθέτης.

   Πίνακας περιεχομένων

     • 1 Διάφορες εκδοχές
     • 2 Ψηφιδωτό
     • 3 Εξωτερικές Συνδέσεις
     • 4 Πηγές

[Επεξεργασία] Διάφορες εκδοχές

   Σύμφωνα με το Λουκιανό, η πρώτη ερωτική ένωση του Δία και της Ευρώπης
   έγινε στο Δικταίο άντρο, το σπήλαιο δηλαδή όπου γεννήθηκε και μεγάλωσε ο
   Δίας. («επεί δε επέβη τη νήσω (Κρήτη) ο μεν ταύρος ουκέτι εφαίνετο,
   επιλαβόμενος δε της χειρός o Ζεύς απήγε την Ευρώπην εις το Δικταίον άντρον
   ερυθριώσαν και κάτω ορώσαν…», Λουκιανός Σαμωσατέας, Ενάλιοι Διάλογοι, 15,
   4)
   Αντίθετα σύμφωνα με την παράδοση των Γορτυνίων, η ερωτική ένωση του Δία
   και της Ευρώπης έγινε στην περιοχή της Γόρτυνας, στη σκιά ενός πλατάνου
   που από τότε παρέμεινε αειθαλής, κάτι που αποτυπώνεται σε πάρα πολλά
   νομίσματά της πόλης αυτής.
   Παιδιά του Δία και της Ευρώπης, σύμφωνα με τον Όμηρο, ήταν μόνο ο Μίνωας
   και ο Ραδάμανθυς (και οι δυο φέρονται ως κριτές στον Άδη των Ελλήνων):
   «μηδέ του κοσμολόητου Φοίνικα την κόρη ως αγαπούσα, που το Ραδάμανθυ μου
   γέννησε και τον ισόθεο Μίνω» (Ιλιάδα Ξ 310 – 322).
   Αντίθετα, σύμφωνα με τον Ηρόδοτο (Α 2 και Α 170 - 173), ο Μίνωας ήταν γιος
   ενός Έλληνα, μάλλον Κρητικού, που δεν αναφέρει το όνομά του (υπονοεί τον
   βασιλιά Αστέριο) και της Ευρώπης, πριγκίπισσας της Φοινίκης και αδελφός
   όχι του Ραδάμανθυ, αλλά του Σαρπηδόνα, ο οποίος συνεπλάκη με το Μίνωα για
   το ποιος θα πάρει τη βασιλεία και ηττηθείς πήρε τους στασιαστές του και
   πήγαν στη Μίλητο της Μ. Ασίας.
   Σύμφωνα όμως με τον Όμηρο, ο Σαρπηδόνας ήταν γιος του Δία και της
   Λαοδάμειας, κόρης του Βελλεροφόντη, του ήρωα και ηγεμόνα της Λυκίας: «Τρία
   παιδιά απ' αυτήν ανάστησε μετά ο Βελλεροφόντης, τον Ίσαντρο και τον
   Ιππόλοχο, στερνά τη Λαοδάμεια. Μαζί της πλάγιασε ο βαθύγνωμος ο Δίας, κι η
   Λαοδάμεια το χαλκαρματωμένο γέννησε ισόθεο Σαρπηδόνα» (Ιλιάδα Ζ 199 –
   200).

[Επεξεργασία] Ψηφιδωτό

   Ως Αρπαγή της Ευρώπης φέρεται επίσης ψηφιδωτό μωσαϊκό δάπεδο το οποίο
   αναπαριστά το μύθο της αρπαγής της Ευρώπης από τον Δία μεταμορφωμένο σε
   ταύρο. Το μωσαϊκό αυτό χρονολογείται γύρω στον 4ο αιώνα π.Χ. και βρέθηκε
   στην ευρύτερη περιοχή της Σπάρτης. Σήμερα φυλάσεται σε πολύ καλή κατάσταση
   στο Αρχαιολογικό Μουσείο της πόλης. Το συγκεκριμένο ψηφιδωτό απεικονίζεται
   και στην ελληνική έκδοση του κέρματος των 2 ευρώ.

[Επεξεργασία] Εξωτερικές Συνδέσεις

     • Παράσταση της αρπαγής σε κέρμα της Κύπρου.
     • Περιγραφή κυπριακού κέρματος

[Επεξεργασία] Πηγές

     • www.krassanakis.gr - Το άρθρο στην αυθεντική του μορφή

   π • σ • ε
                         Μύθοι της Ελληνικής Μυθολογίας
   Άθλοι του Ηρακλή · Αργοναυτική εκστρατεία · Αρπαγή της Ευρώπης · Αρπαγή
   των Λευκιππίδων · Δαίδαλος και Ίκαρος · Ηρώ και Λέανδρος · Θεογονία ·
   Θησέας και Μινώταυρος · Ιφίς και Αναξαρέτη · Κατακλυσμός του Δευκαλίωνα ·
   Κοσμογονία · Κυάνιππος και Λευκονόη · Νιόβη · Οδύσσεια · Οινόμαος ·
   Σίσυφος · Τάνταλος · Τιτανομαχία · Τρωικός πόλεμος · Φρίξος και Έλλη ·
   Χάος

   Ανακτήθηκε από
   "http://el.wikipedia.org/wiki/%CE%91%CF%81%CF%80%CE%B1%CE%B3%CE%AE_%CF%84%CE%B7%CF%82_%CE%95%CF%85%CF%81%CF%8E%CF%80%CE%B7%CF%82"
   Κατηγορία: Μύθοι της ελληνικής μυθολογίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Alemannisch
     • Български
     • বাংলা
     • Brezhoneg
     • Bosanski
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • فارسی
     • Suomi
     • Français
     • Galego
     • עברית
     • Hrvatski
     • Magyar
     • Interlingua
     • Íslenska
     • Italiano
     • 日本語
     • 한국어
     • Latina
     • Lëtzebuergesch
     • Lietuvių
     • Nederlands
     • ‪Norsk (bokmål)‬
     • Occitan
     • Polski
     • Português
     • Română
     • Русский
     • Sardu
     • Srpskohrvatski / Српскохрватски
     • Slovenščina
     • Shqip
     • Српски / Srpski
     • Svenska
     • ไทย
     • Українська
     • 中文

     • Τελευταία τροποποίηση 17:20, 29 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
