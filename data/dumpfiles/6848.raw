   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Γεώργιος Καραϊσκάκης (Βογδαντσιώτης)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο οπλαρχηγός Γεώργιος Καραϊσκάκης από τη Βογδάντσα

   Ο Γεώργιος Καραϊσκάκης (; - 1910) ήταν Έλληνας κλέφτης και οπλαρχηγός
   Μακεδονομάχος από τη Βογδάντσα ΠΓΔΜ.

   Πίνακας περιεχομένων

     • 1 Βιογραφικά στοιχεία
     • 2 Κλέφτικη δράση
     • 3 Μακεδονικός Αγώνας
     • 4 Αναφορές

[Επεξεργασία] Βιογραφικά στοιχεία

   Ο Γεώργιος Καραϊσκάκης γεννήθηκε στα μέσα του 19ου αιώνα στη Βογδάντσα
   ΠΓΔΜ. Συμμετείχε στην επανάσταση της Μακεδονίας το 1878 κατά της συνθήκης
   του Αγίου Στεφάνου που παραχωρούσε το σύνολο σχεδόν των Μακεδονικών εδαφών
   στη Βουλγαρία.

[Επεξεργασία] Κλέφτικη δράση

   Μετά την καταστολή του επαναστατικού κινήματος, έδρασε ως κλέφτης στις
   περιοχές Τίκφες, Αλμωπίας, Μοριχόβου, Φλώρινας και Καστοριάς. Καταδιώχθηκε
   από τις Οθωμανικές αρχές και προσέφυγε στα αυτόνομα Βουλγαρικά εδάφη στα
   τέλη του 1878. Τον Απρίλιο του 1879 επανήλθε στη Μακεδονία με νέα κλέφτικη
   συμμορία, μαζί με άλλους καπεταναίους που συμμετείχαν στην επανάσταση,
   όπως ο Νικόλαος Γκίζας, ο καπετάν Στέφος από τη Μπεσφίνα (Σφήκα) Φλώρινας,
   ο Καρακώστας και ο καπετάν Παύλος. Η ενδυμασία τους περιλάμβανε φουστανέλα
   και μαύρο μαντήλι στην κεφαλή, και εκτός από Έλληνες, συμμετείχαν στην
   ομάδα και ορισμένοι Βούλγαροι και Σέρβοι που διακρίνονταν από την
   ιδιαίτερη ενδυμασία τους. Μέσω των Σιδηρών Πυλών του Αξιού, πέρασαν στον
   Περλεπέ και από εκεί στην Αλμωπία. Στις 12 Απριλίου του 1879 επιτέθηκαν
   στο χωριό Σερμενλί της Γευγελής, όπου τους καταδίωξε Οθωμανικό απόσπασμα.
   Αναγκάστηκαν να καταφύγουν στην κορυφή Καρατάσι του Βερμίου για να
   διαφύγουν τη σύλληψη. Τον ίδιο μήνα επιτέθηκαν στη Λούγγουστα (Λαγκάδια)
   Πέλλας, όπου σκοτώθηκε ο καπετάν Στέφος. Ο Γεώργιος Καραϊσκάκης συνέχισε
   την κλέφτικη δράση του έως την έναρξη του ένοπλου Μακεδονικού Αγώνα.

[Επεξεργασία] Μακεδονικός Αγώνας

   Το 1904 κατατάχθηκε στη "Μακεδονική Άμυνα" και ανέλαβε δράση με το σώμα
   του στις περιοχές Γευγελής, Βογδάντσας, Στρώμνιτσας και Πολυκάστρου
   εναντίον των Βουλγάρων κομιτατζήδων. Ιδιαίτερα στην περιοχή Πολυκάστρου
   έγινε ο φόβος και ο τρόμος των κομιτατζήδων που χρησιμοποιούσαν ως άντρο
   τους, τις δίδυμες λίμνες Αρτζάνης - Αμματόβου (σήμερα αποξηραμένες).
   Συνεργάστηκε με διάφορα Ελληνικά ένοπλα σώματα ως οπλαρχηγός δικής του
   ομάδας και αφού εξόντωσε τους κομιτατζήδες στις λίμνες Αρτζάνης -
   Αμματόβου, στράφηκε προς την περιοχή της Στρώμνιτσας, όπου πολέμησε
   εναντίον των Βουλγάρων κομιτατζήδων έως το 1908 και την επανάσταση των
   Νεοτούρκων. Μετά το 1908 νέα Βουλγαρικά σώματα δραστηριοποιήθηκαν στη
   Στρώμνιτσα ορμώμενα από τη Βουλγαρία κι έτσι ο Γεώργιος Καραϊσκάκης
   επαναδραστηριοποιήθηκε. Τελικά σκοτώθηκε στην περιοχή της Στρώμνιτσας το
   1910 σε συμπλοκή με σώμα Βουλγάρων κομιτατζήδων.

[Επεξεργασία] Αναφορές

     • Ο Βόρειος Ελληνισμός κατά την πρώιμη φάση του Μακεδονικού Αγώνα
       (1878-1894) - Απομνημονεύματα Αναστάσιου Πηχεώνα, Κωνσταντίνος Απ.
       Βακαλόπουλος, Εκδοτικός οίκος Αντώνιου Σταμούλη, Θεσσαλονίκη 2004, σσ.
       421, 422
     • Παιονία και Παίονες από τα μυθικά χρόνια ως την τουρκοκρατία, Χρήστος
       Ίντος, Γουμένισσα 1983
     • Κέντρα Οργάνωσης, Δράσης και Αντίστασης των Ελλήνων στο Ν. Κιλκίς κατά
       την περίοδο του Μακεδονικού Αγώνα, Χρήστος Ίντος, Εταιρεία Μακεδονικών
       Σπουδών, Επιστημονικό Συνέδριο «Μακεδονικός Αγών», 100 χρόνια από το
       θάνατο του Παύλου Μελά, 12-13 Νοεμβρίου 2004 Μακεδονική Βιβλιοθήκη,
       Αρ. 100, Θεσσαλονίκη 2006
     • Ο ένοπλος αγώνας στη Μακεδονία 1904-1908, Κωνσταντίνος Αποστόλου
       Βακαλόπουλος, εκδόσεις Ηρόδοτος, 1999

   Ανακτήθηκε από
   "http://el.wikipedia.org/wiki/%CE%93%CE%B5%CF%8E%CF%81%CE%B3%CE%B9%CE%BF%CF%82_%CE%9A%CE%B1%CF%81%CE%B1%CF%8A%CF%83%CE%BA%CE%AC%CE%BA%CE%B7%CF%82_(%CE%92%CE%BF%CE%B3%CE%B4%CE%B1%CE%BD%CF%84%CF%83%CE%B9%CF%8E%CF%84%CE%B7%CF%82)"
   Κατηγορίες: Μακεδόνες | Μακεδονομάχοι | Έλληνες στρατιωτικοί | Κλέφτες |
   Θάνατοι το 1910

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Русский

     • Τελευταία τροποποίηση 20:21, 8 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
