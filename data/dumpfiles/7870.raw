   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Μιχάλης Σταφυλάς

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   StafylasMichalis.jpg
   [IMG]

   Ο Μιχάλης Σταφυλάς είναι συγγραφέας και εκδότης ο οποίος επιμελείται
   εκδόσεις για την Ευρυτανία όπως επίσης και λογοτεχνικά περιοδικά.

   Πίνακας περιεχομένων

     • 1 Βίος
     • 2 Εργογραφία
     • 3 Βιβλιογραφία
     • 4 Παραπομπές
     • 5 Δικτυακοί τόποι

[Επεξεργασία] Βίος

   Γεννήθηκε στη Γρανίτσα Ευρυτανίας το 1920^[1]. Η πρώτη του εμπειρία με τα
   γράμματα ήταν πικρή, αφού πρωτοσέλιδο άρθρο του που δημοσιεύτηκε στην
   καθημερινή εφημερίδα της Αθήνας «Πατρίς» (19-7-1936), λίγες μέρες αργότερα
   θεωρήθηκε επαναστατικό από τη δικτατορία του Μεταξά (4ης Αυγούστου), με
   αποτέλεσμα να αποβληθεί από το Γυμνάσιο Καρπενησίου αρχικά και του
   Αγρινίου στη συνέχεια. Γράφτηκε στη Νομική Σχολή την οποία εγκατέλειψε
   παίρνοντας μέρος στην Εθνική Αντίσταση^[1].

   Σταδιοδρόμησε ως υπάλληλος του Υπουργείου Συγκοινωνιών, απολύθηκε από την
   δικτατορία της 21ης Απριλίου 1967 και τελικά συνταξιοδοτήθηκε με το βαθμό
   του διευθυντή^[1]. Από το 1981 εκλέγεται διοικητικός σύμβουλος του
   Συνδέσμου Ελλήνων Λογοτεχνών και κατόπιν της Εταιρίας Ελλήνων Λογοτεχνών.
   Είναι αντιπρόεδρος του ελληνικού τμήματος της "Διεθνούς Εταιρίας
   Λογοτεχνίας" και μέλος του ΠΕΝ^[1]. Βιογραφείται σε ελληνικές και ξένες
   εγκυκλοπαίδειες. Έχει λάβει μέρος σε ελληνικά και διεθνή συνέδρια και έχει
   δώσει εκατοντάδες ομιλίες. Κείμενά του έχουν μεταφραστεί σε πολλές
   γλώσσες.

[Επεξεργασία] Εργογραφία

   Όταν τον απέλυσε η δικτατορία, δημιούργησε τον εκδοτικό οίκο "Πολιτισμός"
   που κυκλοφόρησε την 10τομη Παγκόσμια Εγκυκλοπαίδεια Γραμμάτων και Τεχνών:
   "Γίγαντες του Πνεύματος" τα περισσότερα κείμενα της οποίας έγραψε ο
   ίδιος^[1]. Στον λογοτεχνικό τομέα είναι ο πρώτος μελετητής που παρουσίασε
   στην Ελλάδα τον Τούρκο ποιητή και φιλέλληνα Ναζίμ Χικμέτ με το πρώτο του
   βιβλίο^[1]. Έκτοτε έχει εκδώσει 20 βιογραφικές - κριτικές μελέτες για 50
   Νεοέλληνες λογοτέχνες. Επίσης 8 βιβλία δοκιμίων, 4 μυθιστορήματα, 3
   συλλογές διηγημάτων, 2 ποιητικές συλλογές και ένα θεατρικό
   ("Πατροκοσμάς"). Για τρία χρόνια ήταν συνδιευθυντής του περιοδικού
   "Νεοελληνικός Λόγος", από το 1973 ως το 1987 διευθυντής του περιοδικού
   "Θεσσαλική Εστία" και από το 1988 ως σήμερα της "Πνευματικής Ζωής"^[1],
   (όπου διαδέχτηκε τον Μελή Νικολαΐδη). Σήμερα επιμελείται την έκδοση του
   τριμηνιαίου περιοδικού της Πανευρυτανικής Ένωσης "Ευρυτανικά Χρονικά"^[1].
   Κάθε χρόνο εκδίδει την "Διαρκή Ιστορία της Νεοελληνικής Λογοτεχνίας", που
   βρίσκεται στον 18ο τόμο.

   Το 2008 η "Πανευρυτανική Ενωση" κυκλοφόρησε το βιβλίο του "Ευρυτανικά" που
   περιέχει εισηγήσεις του σε διάφορα θέματα ιστορικά και αντιστασιακά^[2].
   Κάθε Ιούνιο που στη Δομνίστα Ευρυτανίας γίνονται εκδηλώσεις για το
   ξεκίνημα της ΕΑΜικής Εθνικής Αντίστασης, ο Μιχάλης Σταφυλάς είναι ομιλητής
   με διάφορα θέματα. Το 2008 κυκλοφόρησε επίσης από την Εταιρεία Ευρυτάνων
   Επιστημόνων το βιβλίο της καθηγήτριας Πανεπιστημίου και τ.υφυπουργού
   Πολιτισμού Καλλιόπης Μπουρδάρα "Μιχάλης Σταφυλάς -ο Ευρυτάνας
   λόγιος"^[3]^[4].

[Επεξεργασία] Βιβλιογραφία

     • Συλλογικό έργο, 2006, Νομός Ευρυτανίας, τόμος 13, σειρά ΕΛΛΑΔΑ, Αθήνα,
       Εκδόσεις Δομή

[Επεξεργασία] Παραπομπές

    1. ↑ ^1,0 ^1,1 ^1,2 ^1,3 ^1,4 ^1,5 ^1,6 ^1,7 Νομός Ευρυτανίας, σελ. 253
    2. ↑ "ΕΥΡΥΤΑΝΙΚΑ", Το νέο βιβλίο του Μιχάλη Σταφυλά
    3. ↑ Διακεκριμένη τιμή στον Μιχάλη Σταφυλά
    4. ↑ Μιχάλης Σταφύλας: Ο Ευρυτάνας λόγιος

[Επεξεργασία] Δικτυακοί τόποι

     • Γρανίτσα Ευρυτανίας

   Ανακτήθηκε από
   "http://el.wikipedia.org/wiki/%CE%9C%CE%B9%CF%87%CE%AC%CE%BB%CE%B7%CF%82_%CE%A3%CF%84%CE%B1%CF%86%CF%85%CE%BB%CE%AC%CF%82"
   Κατηγορίες: Έλληνες λογοτέχνες | Έλληνες συγγραφείς | Ευρυτάνες |
   Γεννήσεις το 1920

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English

     • Τελευταία τροποποίηση 14:53, 14 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
