   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

          Αρχιεπίσκοπος Αμερικής Σπυρίδων

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Αρχιεπίσκοπος Αμερικής Σπυρίδων
   υπήρξε προκαθήμενος της Ελληνικής
   Ορθόδοξης Εκκλησίας της Αμερικής από
   τον Σεπτέμβριο του 1996 έως τον Αύγουστο
   του 1999.

[Επεξεργασία] Βιογραφία

   Ο Αρχιεπίσκοπος Σπυρίδων, γιός της Καλής
   και του δρος Κωνσταντίνου Παπαγεωργίου
   γεννήθηκε στις 24 Σεπτεμβρίου 1944 στην
   πόλη Γουόρεν του Οχάιο. Ξεκίνησε το
   δημοτικό στο Στούμπενβιλ του Οχάιο και
   σε ηλικία 9 ετών μετακόμισε με την
   πολυμελή οικογένειά του στη Ρόδο όπου
   ολοκλήρωσε το δημοτικό και τέσσερις
   τάξεις του γυμνασίου. Αποφοίτησε το 1962
   από το Γυμνάσιο του Τάρπον Σπρίνγκς στη
   Φλόριντα.

   Σπούδασε ορθόδοξη θεολογία στη
   Θεολογική Σχολή της Χάλκης, απ' όπου
   αποφοίτησε αριστούχος το 1966. Στη
   συνέχεια έκανε μεταπτυχιακές σπουδές
   στο Πανεπιστήμιο της Γενεύης στην
   Ελβετία, με ειδικότητα στην Ιστορία των
   Προτεσταντικών Εκκλησιών. Από το 1969 ως
   το 1973 φοίτησε στο τμήμα Βυζαντινής
   Φιλολογίας στο Πανεπιστήμιο του Μπόχουμ
   στη Γερμανία με υποτροφία του
   Οικουμενικού Πατριαρχείου.

   Υπηρέτησε στη γραμματεία της Μόνιμης
   Αντιπροσωπείας του Οικουμενικού
   Πατριαρχείου στο Παγκόσμιο Συμβούλιο
   των Εκκλησιών (Γενεύη 1966-1967) και αργότερα
   χρημάτισε Γραμματέας του Ορθόδοξου
   Κέντρου του Οικουμενικού Πατριαρχείου
   στο Σαμπεζί της Γενεύης, όπου διεύθυνε
   την εκκλησιαστική επιθεώρηση Επίσκεψις
   (1973-1976). Το 1976 χειροθετήθηκε
   αρχιμανδρίτης του Οικουμενικού Θρόνου
   και διορίσθηκε ιερατικώς προϊστάμενος
   στην Ελληνική Κοινότητα του Αγίου
   Ανδρέα στη Ρώμη όπου υπηρέτησε μέχρι το
   1985.

   Η εξοικείωσή του με τη ρωμαιοκαθολική
   πραγματικότητα της Ιταλίας οδήγησε το
   1984 στο διορισμό του ως εκτελεστικού
   γραμματέα στη Διορθόδοξη Επιτροπή για
   το Θεολογικό Διάλογο μεταξύ της
   Ορθόδοξης και της Ρωμαιοκαθολικής
   Εκκλησίας.

   Το 1985 η Ιερά Σύνοδος του Πατριαρχείου
   τον εξέλεξε τιτουλάριο επίσκοπο
   Απαμείας, τοποθετώντας τον ως βοηθό
   επίσκοπο στην Ελληνική Ορθόδοξη
   Μητρόπολη Αυστρίας και Εξαρχία Ιταλίας
   και Ουγγαρίας, όπως τότε ήταν γνωστή.

   Το Νοέμβριο του 1991, με την ίδρυση της
   Ιεράς Μητρόπολης Ιταλίας και Εξαρχίας
   Νότιας Ευρώπης, η Ιερά Σύνοδος του
   Οικουμενικού Πατριαρχείου εξέλεξε τον
   Σπυρίδωνα ως τον πρώτο μητροπολίτη
   Ιταλίας.

   Στά τέσσερα χρόνια της υπηρεσίας του ως
   Μητροπολίτης Ιταλίας, αύξησε σημαντικά
   τον αριθμό των ενοριών, ενίσχυσε τη
   δικαιοδοσία του Οικουμενικού
   Πατριαρχείου συσπειρώνοντας κάτω από τη
   νέα Μητρόπολη διάφορες ιταλικές
   ορθόδοξες κοινότητες, έδωσε έμφαση στη
   νεολαία οργανώνοντας την Ενωση Ελλήνων
   Ορθοδόξων Φοιτητών της Ιταλίας και
   αναβίωσε τον ορθόδοξο μοναχισμό στην
   Ιταλία με την ανασύσταση της βυζαντινής
   Μονής του Αγίου Ιωάννη του Θεριστή στην
   Καλαβρία.

   Το 1992 διορίσθηκε πρόεδρος τη
   Διορθόδοξης Επιτροπής του Θεολογικού
   Διαλόγου μεταξύ τη Ορθόδοξης Εκκλησίας
   και της Παγκόσμιας Ομοσπονδίας
   Λουθηρανών. Εκπροσώπησε το Οικουμενικό
   Πατριαρχείο σε διάφορες
   διεκκλησιαστικές συναντήσεις, ενώ
   υπήρξε απεσταλμένος του Οικουμενικού
   Πατριαρχείου στην Ειδική Σύνοδο των
   Ρωμαιοκαθολικών Επισκόπων της Ευρώπης
   στη Ρώμη το 1991. Ο λόγος του στην Σύνοδο
   εστιάστηκε επί της διαρκώς εξαπλούμενης
   Ουνίας στις χώρες της πρώην Ανατολικής
   Ευρώπης.

   Η 20ετής προϋπηρεσία του στην Ιταλία, η
   συμμετοχή του στους διεκκλησιαστικούς
   διαλόγους, η συχνή παρουσία του στη
   διεθνή εκκλησιαστική σκηνή, αλλά και η
   αμερικάνικη καταγωγή του αποτέλεσαν τη
   βάση γιά την εκλογή του στον
   αρχιεπισκοπικό θρόνο της Αμερικής στις
   30 Ιουλίου 1996. Ως Αρχιεπίσκοπος Αμερικής
   εργάστηκε για το μεγάλο ζήτημα της
   επιβίωσης της Ορθοδοξίας και του
   Ελληνισμού στη διασπορά της Αμερικής.
   Ανέλαβε πρωτοβουλίες σε καίρια θέματα
   της Ελληνικής Ορθόδοξης Εκκλησίας της
   Αμερικής, δίδοντας ιδιαίτερη έμφαση
   στην ελληνική παιδεία, στην ορθόδοξη
   θεολογική εκπαίδευση, στην οργάνωση του
   ελληνοαμερικανικού λόμπι και στη
   διοίκηση της Αρχιεπισκοπής.

   Ο Σπυρίδων, λόγω εκκλησιαστικών
   διαμαχών, παραιτήθηκε από τον
   αρχιεπισκοπικό θρόνο της Αμερικής στις
   19 Αυγούστου 1999 και δεν αποδέχθηκε στη
   συνέχεια την εκλογή του ως Μητροπολίτη
   Χαλδίας. Στις 15 Σεπτεμβρίου 1999
   εγκατέλειψε τη Νέα Υόρκη, και έκτοτε
   σχολάζει στη Λισαβόνα της Πορτογαλίας,
   όπου κατά καιρούς παραχωρεί
   συνεντεύξεις ή γράφει άρθρα για τον
   ελληνικό και ομογενειακό τύπο της
   Αμερικής.

   Το Φεβρουάριο του 2003 συστάθηκε το Ίδρυμα
   «Αρχιεπίσκοπος Σπυρίδων γιά την
   Ελληνική Παιδεία και τον Πολιτισμό», το
   οποίο έχει έδρα την Νέα Υόρκη.

[Επεξεργασία] Βιβλιογραφία

    1. Ι. Φραγκούλη-Αργύρη, Η Μοναξιά ενός
       Ασυμβίβαστου - Σπυρίδων,
       Αρχιεπίσκοπος Αμερικής (1996-1999) -
       Βιογραφία, Εξάντας, Αθήνα 2000. (Στα
       αγγλικά: The Lonely Path of Integrity, Εξάντας,
       Αθήνα 2002.)
    2. Σπυρίδων, Αρχιεπίσκοπος Αμερικής, Η
       Παρακαταθήκη (στα αγγλικά: The Legacy, επιμ.
       Ι. Φραγκούλη-Αργύρη), Ελληνικά
       Γράμματα, Αθήνα 2005.

   π • σ • ε
                  Αρχιεπίσκοποι Αμερικής
   Αλέξανδρος · Αθηναγόρας · Μιχαήλ ·
   Ιάκωβος · Σπυρίδων · Δημήτριος

   Ανακτήθηκε από
   "http://el.wikipedia.org/wiki/%CE%91%CF%81%CF%87%CE%B9%CE%B5%CF%80%CE%AF%CF%83%CE%BA%CE%BF%CF%80%CE%BF%CF%82_%CE%91%CE%BC%CE%B5%CF%81%CE%B9%CE%BA%CE%AE%CF%82_%CE%A3%CF%80%CF%85%CF%81%CE%AF%CE%B4%CF%89%CE%BD"
   Κατηγορίες: Αρχιεπίσκοποι Αμερικής |
   Γεννήσεις το 1944

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 04:17, 16 Απριλίου
       2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
