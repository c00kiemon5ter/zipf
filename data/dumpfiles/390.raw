   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Γεγονότα Ιουνίου 2008

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   1η Ιουνίου (Κυριακή)
     * ΠΓΔΜ:

          * Από βίαια επεισόδια με 1 νεκρό
            (ιδίως στις περιοχές με αλβανικό
            στοιχείο) στιγματίζονται οι
            εκλογές στη χώρα. Η ψηφοφορία
            διακόπτεται σε 11 συνολικά εκλογικά
            τμήματα.in.gr
          * Με καταμετρημένο το 62% των ψήφων, το
            κυβερνών κόμμα VMRO του Νίκολα
            Γκρουέφσκι εξασφαλίζει 63 επί
            συνόλου 120 εδρών στο
            Κοινοβούλιο.Σκάι

     * Flag of Iraq.svg Ιράκ: Αποχωρούν από την
       αραβική χώρα οι πρώτοι 500 Αυστραλοί
       στρατιώτες.Ναυτεμπορική
     * Flag of Switzerland.svg Ελβετία:

          * Διεξάγεται δημοψήφισμα
            προκειμένου να εφαρμοσθούν
            αυστηρότεροι νόμοι για τους ξένους
            που επιθυμούν να αποκτήσουν
            ελβετική υπηκοότητα. Σκάι
          * H αμφιλεγόμενη πρόταση του δεξιού
            λαϊκιστικού κόμματος απορρίφθηκε
            σχεδόν στο σύνολο των καντονιών με
            ποσοστό 64%. Ελεύθερος Τύπος

     * Flag of Bolivia.svg Βολιβία: Διεξάγονται
       δημοψηφίσματα για αυτονομία στις
       επαρχίες Μπένι και Πάντο.CNN

   2 Ιουνίου (Δευτέρα)
     * Flag of Pakistan.svg Πακιστάν: Τουλάχιστον έξι
       άτομα σκοτώνονται σε βομβιστική
       επίθεση έξω από την δανική πρεσβεία
       της ασιατικής χώρας.in.gr
     * Flag of France.svg Γαλλία: Από σύγκρουση
       τρένου με σχολικό λεωφορείο κοντά στα
       σύνορα με την Ελβετία σκοτώνονται
       τουλάχιστον πέντε παιδιά και άλλα 15
       τραυματίζονται. Ελεύθερος Τύπος
     * Flag of Djibouti.svg Τζιμπουτί: Αρχίζουν οι
       ειρηνευτικές συνομιλίες για τη
       Σομαλία. BBC.

   3 Ιουνίου (Τρίτη)
     * Flag of Russia.svg Ρωσία: H Μόσχα κατέστρεψε
       10.500 από τους 40.000 τόνους χημικών όπλων
       της στο πλαίσιο των διεθνών της
       δεσμεύσεων, ανακοινώνει ο επικεφαλής
       της ομοσπονδιακής υπηρεσίας για την
       καταστροφή των χημικών όπλων Βαλερί
       Καπάσιν ΕΡΤ
     * Flag of Angola.svg Αγκόλα: Τη διεξαγωγή
       βουλευτικών εκλογών το Σεπτέμβριο
       του 2008 για πρώτη φορά έπειτα από το
       τέλος του 27ετούς εμφυλίου πολέμου
       εξαγγέλλει ο Πρόεδρος Ζοζέ
       Εντουάρντο ντος Σάντος. Ελεύθερος
       Τύπος
     * Διεξάγεται υπό την αιγίδα του ΟΗΕ
       τριήμερη διεθνής διάσκεψη στη Ρώμη
       για το θέμα της επισιτιστικής
       κρίσης.in.gr
     * Γίνονται οι δύο πρώτοι γάμοι ομόφυλων
       ζευγαριών στο νησί της Τήλου. Με
       ποινικές διώξεις προειδοποιεί ο
       εισαγγελέας του Αρείου
       Πάγου.Καθημερινή
     * Flag of the United States.svg ΗΠΑ: Ο Μπαράκ Ομπάμα
       κερδίζει το χρίσμα των Δημοκρατικών
       για τις προεδρικές εκλογές του 2008 και
       θα αντιμετωπίσει τον 71χρονο Τζον Μακ
       Κέιν. Γίνεται ο πρώτος Αφροαμερικανός
       που πετυχαίνει κάτι τέτοιο, έχοντας
       συγκεντρώσει μέχρι στιγμής 2.119
       εκλέκτορες. Καθημερινή

   4 Ιουνίου (Τετάρτη)
     * Flag of Slovenia.svg Σλοβενία: Διακόπτει τη
       λειτουργία του ο πυρηνικός σταθμός
       στο Κρσκο μετά την ανίχνευση διαρροής
       ραδιενέργειας στο κεντρικό σύστημα
       ψύξης του κεντρικού αντιδραστήρα. Η
       Ευρωπαϊκή Επιτροπή διευκρίνισε ότι
       καμία διαρροή στο περιβάλλον δεν
       εντοπίστηκε προς το παρόν.
     * Flag of Zimbabwe.svg Ζιμπάμπουε: Συλλαμβάνεται
       και τίθεται για μερικές ώρες υπό
       κράτηση στη διάρκεια της
       προεκλογικής εκστρατείας ο
       επικεφαλής του Κινήματος για τη
       Δημοκρατική Αλλαγή και νικητής του
       πρώτου γύρου των προεδρικών εκλογών,
       Μόργκαν Τσβανγκιράι. Ελεύθερος Τύπος
     * Flag of Myanmar.svg Μιανμάρ:Γράφεται στον Τύπο
       ότι επικυρώθηκε το νέο Σύνταγμα της
       χώρας, έπειτα από το δημοψήφισμα του
       περασμένου μήνα, με βάση το οποίο το 92%
       ενέκρινε το νέο Καταστατικό Χάρτη του
       πολιτεύματος. Επίσης, ακυρώθηκε η
       νίκη της Αντιπολίτευσης στις εκλογές
       του 1990.ΕΡΤ
     * Στην αποδέσμευση 2,7 δισεκατομμυρίων
       δολαρίων για την αντιμετώπιση της
       επισιτιστικής κρίσης προχωρούν το
       Παγκόσμιο Επισιτιστικό Πρόγραμμα και
       η Ισλαμική Αναπτυξιακή Τράπεζα, όπως
       ανακοινώθηκε στη σύνοδο κορυφής του
       ΟΗΕ στη Ρώμη. Σκάι

   5 Ιουνίου (Πέμπτη)
     * Με αφορμή τη σημερινή Παγκόσμια Ημέρα
       Περιβάλλοντος, ο ΓΓ του ΟΗΕ Μπαν
       Κι-μουν ζητά από τις κυβερνήσεις των
       χωρών του κόσμου να επενδύσουν σε
       εναλλακτικές μορφές ενέργειας και
       όχι στον άνθρακα. in.gr
     * Αναλαμβάνει νέος πρωθυπουργός της
       Βόρειας Ιρλανδίας ο μετριοπαθής
       Πίτερ Ρόμπινσον.Καθημερινή
     * Flag of Turkey.svg Τουρκία: Το Συνταγματικό
       Δικαστήριο ανακοινώνει την ακύρωση
       της τροπολογίας που προώθησε το
       κυβερνών ισλαμικό κόμμα, η οποία
       επέτρεπε στις φοιτήτριες να φορούν
       την ισλαμική μαντήλα στα
       πανεπιστήμια της χώρας. Ελεύθερος
       Τύπος
     * Στη Βρετανίδα συγγραφέα Ρόουζ
       Τριμέιν απονέμεται το βραβείο Orange,
       για το μυθιστόρημα The Road Home.
       Ελευθεροτυπία

   6 Ιουνίου (Παρασκευή)
     * Ελλάδα: Σε μία ιστορική ομιλία στη
       Βουλή των Ελλήνων, ο Γάλλος Πρόεδρος
       Νικολά Σαρκοζί, ο οποίος επισκέπτεται
       επίσημα τη χώρα, τάσσεται υπέρ των
       ελληνικών θέσεων στο όνομα της πρώην
       Γιουγκοσλαβικής Δημοκρατίας της
       Μακεδονίας και αναφωνεί το σύνθημα
       «Ελλάς - Γαλλία - Νέα Συμμαχία». Εξπρές
     * Flag of Ukraine.svg Ουκρανία: Υποβάλλουν
       αίτηση αποχώρησης από την κυβέρνηση
       δύο βουλευτές, με αποτέλεσμα να χάσει
       την κυβερνητική πλειοψηφία ο
       φιλοδυτικός συνασπισμός της
       Τιμοσένκο.Καθημερινή
     * Flag of Afghanistan.svg Αφγανιστάν: Τριάντα δύο
       Ταλιμπάν σκοτώθηκαν στη διάρκεια
       βομβαρδισμών στα νοτιοανατολικά της
       χώρας. Ελεύθερος Τύπος
     * Flag of Sri Lanka.svg Σρι Λάνκα: Τουλάχιστον 21
       άνθρωποι σκοτώνονται και περίπου 50
       τραυματίζονται από έκρηξη νάρκης
       εναντίον λεωφορείου στην πρωτεύουσα
       της ασιατικής χώρας. Κολόμπο. Σκάι
     * Flag of Japan.svg Ιαπωνία: Η Δίαιτα (Βουλή)
       αναγνωρίζει για πρώτη φορά ως
       αυτόχθονα λαό τους Άινου. (BBC News)
     * Νέο ρεκόρ στα 138,54 δολάρια το βαρέλι
       σημειώνει η τιμή του αργού
       πετρελαίου.(CNN)
     * Ομοσπονδιακοί αξιωματούχοι στις ΗΠΑ
       επιβεβαίωσαν ότι η φώκια μονάχους της
       Καραϊβικής, στενός συγγενής της
       μεσογειακής φώκιας, εξαφανίστηκε για
       πάντα in.gr

   7 Ιουνίου (Σάββατο)
     * Flag of Kosovo.svg Κόσοβο: Άγνωστοι ένοπλοι
       αποπειρώνται (τη νύχτα της 6/6) να
       εισβάλλουν στην οικία του
       πρωθυπουργού Χασίμ Θάτσι.
       Εκδηλώνεται ανταλλαγή πυροβολισμών
       με τουλάχιστον έναν τραυματία από
       τους επίδοξους εισβολείς.
       Ναυτεμπορική
     * ΗΠΑ: Τη στήριξη προς τον Μπαράκ Ομπάμα
       ανακοινώνει επίσημα η Χίλαρι Κλίντον
       ταυτόχρονα με την εγκατάλειψη του
       αγώνα της να κερδίσει το χρίσμα για
       τις προεδρικές εκλογές. in.gr
     * Πακιστάν: Ο ισχυρός άνδρας της χώρας,
       Περβέζ Μουσάραφ διαψεύδει τις
       πληροφορίες που τον θέλουν να
       παραιτείται και να εγκαταλείπει τη
       χώρα. Ελεύθερος Τύπος

   8 Ιουνίου (Κυριακή)
     * Flag of Greece.svg Ελλάδα: Ισχυρή σεισμική
       δόνηση μεγέθους 6,5 βαθμών της
       κλίμακας Ρίχτερ, με επίκεντρο την
       Ανδραβίδα σημειώνεται στις 15:25 ώρα
       Ελλάδας. O σεισμός ήταν επιφανειακός
       και έγινε αισθητός ακόμα και στην
       Ιταλία.

          * Δύο είναι οι νεκροί και 37 οι
            τραυματίες. Το Σχέδιο Ξενοκράτης
            τίθεται σε εφαρμογή, όπως
            ανακοινώνει σε έκτακτη συνέντευξη
            Τύπου ο Υπουργός Εσωτερικών,
            Προκόπης Παυλόπουλος. Καθημερινή
            CNN
          * Ένας άνδρας χάνει τη ζωή του στην
            Κάτω Αχαΐα από κατάρρευση στέγης
            σπιτιού, ενώ υπάρχουν τουλάχιστον
            15 τραυματίες. Ο σεισμός γίνεται
            αισθητός σχεδόν σε ολόκληρη την
            Πελοπόννησο αλλά και στην
            Αττική.in.gr
          * Προκλήθηκαν ζημιές σε ευρύτερες
            περιοχές στη βόρεια Ηλεία και στη
            δυτική Αχαΐα. Στη Μέλισσα Ηλείας
            προκλήθηκε δασική πυρκαγιά.
            Σωστικά συνεργεία της ΕΜΑΚ
            σπεύδουν στις πληγείσες περιοχές.
            Ναυτεμπορική
          * Ο σεισμός προκάλεσε μεγάλες ζημιές
            και τραυματισμούς κατοίκων σε
            Βαρθολομιό, Φώσταινα, Χαραυγή
            Αχαΐας, Δήμο Βραχνείκων Αχαΐας,
            Β.Ι.Π.Ε Πατρών, Αμαλιάδα, Πύργο,
            Λεχαινά και Πάτρα.Ελεύθερος Τύπος
          * Πολλοί άνθρωποι παγιδεύτηκαν στα
            ερείπια, ενώ ένα μικρό κοριτσάκι
            ανασύρεται ζωντανό από τα σωστικά
            συνεργεία στο χωριό Φώσταινα. Al
            Jazeera.
          * Το Αστεροσκοπείο Αθηνών συνιστά
            ψυχραιμία στους κατοίκους της
            πληγείσας περιοχής και προσοχή για
            το ενδεχόμενο ισχυρής
            μετασεισμικής δραστηριότητας. ΕΡΤ

     * Ιαπωνία: Από αμόκ άνδρα σε εμπορική
       περιοχή του Τόκιο μαχαιρώνονται 17
       άτομα. Ο δράστης, ο οποίος δήλωσε
       "κουρασμένος από τη ζωή", επιτέθηκε με
       μαχαίρι εναντίον του πλήθους
       σκοτώνοντας 7 άτομα και
       τραυματίζοντας 10. Τελικά συνελήφθη.
       Ελεύθερος Τύπος.
     * Flag of Algeria.svg Αλγερία: Σε διπλή
       βομβιστική επίθεση σε σιδηροδρομικό
       σταθμό στα ανατολικά της χώρας
       σκοτώνονται τουλάχιστον 13 άνθρωποι.
       Ναυτεμπορική
     * Flag of Senegal.svg Σενεγάλη: Συνομιλίες στο
       Ντακάρ έχουν απεσταλμένοι των
       μεγαλύτερων παλαιστινιακών
       παρατάξεων, της Φατάχ και της Χαμάς.
       Με πρωτοβουλία του προέδρου της
       αφρικανικής χώρας, Αμπντουλάγε
       Γουάντ, ξεκίνησαν μια διαδικασία
       "αδελφικού διαλόγου". Εξπρές

   9 Ιουνίου (Δευτέρα)
     * Ελλάδα: Άμεσα σεισμόπληκτες
       κηρύσσονται οι περιοχές στη
       βορειοδυτική Πελοπόννησο. Αγωνία
       επικρατεί για νέους μετασεισμούς.

          * Ο χθεσινός σεισμός στην Ανδραβίδα
            άφησε πίσω του δύο νεκρούς, 145
            τραυματίες και εκτεταμένες υλικές
            ζημιές. ΕΡΤ
          * Συνολικά 214 άνθρωποι προσήλθαν στο
            νοσοκομείο με τραυματισμούς λόγω
            του σεισμού. Από αυτούς, 21
            εισήχθησαν και παραμένουν για
            νοσηλεία. Ευρεία σύσκεψη
            διεξάγεται στο Μέγαρο Μαξίμου και
            αποφασίζεται η λήψη εκτάκτων
            μέτρων για την ανακούφιση των
            σεισμόπληκτων. in.gr

     * Αλγερία: Είκοσι άνθρωποι σκοτώνονται
       σε νέα βομβιστική επίθεση, κοντά στο
       Αλγέρι σε σταθμό λεωφορείων. Σκάι.
     * Πακιστάν: Την παραπομπή σε δίκη του
       Περβέζ Μουσάραφ με την κατηγορία της
       εσχάτης προδοσίας ζητούν χιλιάδες
       δικηγόροι και αντίπαλοι του προέδρου
       του Πακιστάν, οι οποίοι ξεκίνησαν
       μεγάλη πορεία στο Καράτσι.Καθημερινή
     * Αρχαιολόγοι στην Ιορδανία
       ανακοινώνουν την ανακάλυψη της
       αρχαιότερης εκκλησίας στον κόσμο.
       Όπως πιστεύεται, η πρώτη εκκλησία
       στον κόσμο, χρονολογείται από το 33 μ.Χ.
       ως το 70 μ.Χ. και ανακαλύφθηκε στο
       Ριχάμπ, 40 χιλιόμετρα βορειοανατολικά
       του Αμάν. Εξπρές
     * Στο 4,9%, που είναι και το υψηλότερο
       σημείο εδώ και δέκα χρόνια,
       εκτοξεύτηκε ο πληθωρισμός στην
       Ελλάδα το Μάιο, σύμφωνα με ανακοίνωση.
       Ναυτεμπορική
     * Ανεπίσημο ρεκόρ ταχύτητας πέτυχε
       υπερυπολογιστής της IBM που αξιοποιεί
       τον επεξεργαστή Cell του PS3 ξεπερνώνυας
       για πρώτη φορά το όριο τoυ ενός
       τετράκις εκατομμυρίων υπολογισμών
       κινητής υποδιαστολής το
       δευτερόλεπτο, ή 1 petaflop. To σύστημα Roadrunner
       πέτυχε το ρεκόρ στις εγκαταστάσεις
       της IBM στη Νέα Υόρκη. in.gr, με
       πληροφορίες από BBC.

   10 Ιουνίου (Τρίτη)
     * Ελλάδα: Ένταση προκαλεί η πρόβλεψη
       της ομάδας Λάγιου περί επικείμενου
       σεισμού με επίκεντρο στην Κεφαλονιά,
       δύο ημέρες μετά το μεγάλο σεισμό των
       6,5 Ρίχτερ στην Πελοπόννησο. Μιλώντας
       στο City 99,5 o καθηγητής Γεωφυσικής του
       Πανεπιστημίου Αθηνών, Ευάγγελος
       Λάγιος ανέφερε ότι πρόκειται για
       επιστημονική εργασία η οποία έχει
       επιστημονική σημασία και θα φανεί στο
       μέλλον αν θα επαληθευτεί ή όχι.
       Ελεύθερος Τύπος, με πληροφορίες από
       ΑΠΕ, ΜΠΕ, City 99,5.
     * Ελλάδα: Θύμα απαγωγής από τρεις
       ενόπλους πέφτει ο πρόεδρος του
       Συνδέσμου Βιομηχανιών Βορείου
       Ελλάδος Γιώργος Μυλωνάς, κοντά στην
       οικία του, στη Θεσσαλονίκη.
       Ελευθεροτυπία
     * Flag of Libya.svg Λιβύη: Σε συνδιάσκεψη στην
       Τρίπολη, οι ηγέτες της Ένωσης του
       Αραβικού Μαγκρέμπ (UAM) και της Συρίας,
       η οποία ήταν αφιερωμένη στο
       προωθούμενο σχέδιο της Μεσογειακής
       Ένωσης (UPM), ο Μουαμάρ Καντάφι τάσσεται
       κατά του σχεδίου της Ένωσης. ΕΡΤ
     * Flag of Sudan.svg Σουδάν: 28 είναι οι νεκροί
       και 66 οι αγνοούμενοι από φωτιά σε
       αεροσκάφος των σουδανικών
       αερογραμμών, κατά την προσγείωση στο
       αεροδρόμιο του Χαρτούμ. Στο αεροπλάνο
       επέβαιναν γύρω στα 200
       άτομα.Ναυτεμπορική
     * Flag of Djibouti.svg Τζιμπουτί: Σε συμφωνία για
       τρίμηνη κατάπαυση του πυρός στη
       Σομαλία συμφωνούν η κυβέρνηση και η
       Συμμαχία για την Εκ Νέου Απελευθέρωση
       της Σομαλίας. in.gr

   11 Ιουνίου (Τετάρτη)
     * Ελλάδα:

          * Λίγες ημέρες μετά το μεγάλο σεισμό
            των 6,5 Ρίχτερ, αρχίζουν οι
            κατεδαφίσεις σπιτιών σε Ηλεία και
            Αχαΐα. Εκκενώθηκε το χωριό Βάλμη.
            Πέντε υποτονικοί μετασεισμοί
            μεγέθους από 3,7 έως 4,1 Ρίχτερ
            σημειώθηκαν τη νύχτα στις
            περιοχές. Alpha
          * Έντονες αντιδράσεις στη χώρα μας,
            στην Κύπρο, το Βέλγιο, την Ουγγαρία
            και την Ισπανία προκαλεί η χθεσινή
            απόφαση του Συμβουλίου Υπουργών
            Απασχόλησης της ΕΕ για κατάργηση
            του 48ώρου υπό προϋποθέσεις και
            θέσπιση ως ανώτατου ορίου
            εβδομαδιαίας εργασίας τις 65 ώρες.
            ΕΡΤ
          * Εγκρίνεται από την κυβερνητική
            Επιτροπή το Σύμφωνο Συμβίωσης, το
            οποίο ισχύει μόνο για τα ετερόφυλα
            ζευγάρια. Έθνος.

     * Flag of Finland.svg Φιλανδία:

          * Εγκρίνεται η Συνθήκη της Λισαβόνας
            από το Κοινοβούλιο της
            σκανδιναβικής χώρας, με 151 υπέρ
            έναντι 27 κατά. Καθημερινή
          * Το κείμενο επίσης εγκρίθηκε στην
            Εσθονία με 91 υπέρ και 1 κατά.
            Ελεύθερος Τύπος

     * Flag of Serbia.svg Σερβία: Συλλαμβάνεται στο
       Βελιγράδι ο κατηγορούμενος για
       εγκλήματα πολέμου, Στόγιαν
       Ζούπλιανιν, ο οποίος πρόκειται να
       προσαχθεί στο Διεθνές Δικαστήριο της
       Χάγης. Σκάι
     * Ιαπωνία: Για πρώτη φορά από την εποχή
       του Δευτέρου Παγκοσμίου Πολέμου, ο
       πρωθυπουργός Γιασούο Φουκούντα δεν
       καταφέρνει να αποσπάσει ψήφο
       εμπιστοσύνης από την Κάτω Βουλή. BBC
     * Flag of Nepal.svg Νεπάλ: Ο έκπτωτος βασιλιάς
       Γκιανέντρα, που εγκαταλείπει το
       παλάτι, σε τηλεοπτικό του διάγγελμά
       του προς το λαό δηλώνει πως σέβεται τη
       λαϊκή απόφαση να καταργηθεί η
       μοναρχία και να ανακηρυχθεί η χώρα σε
       αβασίλευτη δημοκρατία.Εξπρές
     * Σε πέντε νέους Έλληνες επιστήμονες
       απονέμονται τα επιστημονικά βραβεία
       Μποδοσάκη. in.gr

   12 Ιουνίου (Πέμπτη)
     * Ελλάδα:

          * Εκτός της Κοινοβουλευτικής Ομάδας
            του ΠΑΣΟΚ τίθεται, με εντολή του
            προέδρου του Κινήματος, Γ.
            Παπανδρέου, ο πρώην πρωθυπουργός
            Κώστας Σημίτης, ο οποίος με χθεσινή
            του επιστολή του στον Παπανδρέου
            εξέφρασε τη διαφωνία του για την
            απόφασή του να ζητήσει δημοψήφισμα
            για την κύρωση της Νέας Συνθήκης
            της Ευρωπαϊκής Ένωσης, ενώ δεν
            συνυπέγραψε την σχετική πρόταση
            του ΠΑΣΟΚ. ΕΡΤ
          * Κυρώνεται η μεταρρυθμιστική
            συνθήκη της Λισαβόνας, κατόπιν
            ονομαστικής ψηφοφορίας στη Βουλή
            των Ελλήνων. Η Ελλάδα έγινε η 18η
            χώρα που επικύρωσε την εν λόγω
            συνθήκη.To ΠΑΣΟΚ, το ΚΚΕ, και ο
            ΣΥΡΙΖΑ υπέβαλαν κοινό αίτημα για
            τη διενέργεια συζήτησης
            δημοψηφίσματος επί της κυρωμένης
            συνθήκης.Σκάι

     * Flag of Ireland.svg Ιρλανδική Δημοκρατία:
       Διεξάγεται δημοψήφισμα για την
       έγκριση της Συνθήκης της Λισαβόνας. Η
       Ιρλανδία είναι το μόνο κράτος από τα 27
       συνολικά της ΕΕ που διοργανώνει
       δημοψήφισμα για τη συνθήκη, το
       αποτέλεσμα του οποίου θεωρείται
       "ανοικτό". Ελεύθερος Τύπος
     * Σε συμφωνία καταλήγουν οι χώρες του
       ΝΑΤΟ για τα σχέδιά τους να
       εκπαιδεύσουν μια ελαφρά οπλισμένη
       δύναμη ασφαλείας στο Κοσσυφοπέδιο
       απαρτιζόμενη από 2.500 άνδρες.
       Καθημερινή
     * Flag of Palestine.svg Παλαιστίνη: Τουλάχιστον
       τέσσερις νεκροί -ανάμεσά τους ένα
       μωρό- και 25 τραυματίες είναι ο
       απολογισμός της έκρηξης που
       σημειώνεται στην κατοικία στελέχους
       της ένοπλης πτέρυγας της Χαμάς στην
       Μπέιτ Λαχίγια στη βόρεια Λωρίδα της
       Γάζας. Το συμβάν αποδίδεται από
       πλευράς Παλαιστινίων σε επιδρομή της
       ισραηλινής αεροπορίας. Ναυτεμπορική

   13 Ιουνίου (Παρασκευή)
     * Ιρλανδική Δημοκρατία: Στο χθεσινό
       δημοψήφισμα, οι ψηφοφόροι απέρριψαν
       τη συνθήκη της Λισαβόνας με 54,7% έναντι
       45,3%, με βάση τα επίσημα αποτελέσματα
       που ανακοίνωσαν 19 από τις 43 εκλογικές
       περιφέρειες της χώρας.Ελεύθερος
       Τύπος
     * Ελλάδα: Με την υπογραφή της
       Διακήρυξης των Αθηνών ολοκληρώνονται
       οι εργασίες της Συνόδου Αρχηγών
       Κρατών της Νοτιοανατολικής Ευρώπης
       με τίτλο «Διαπολιτισμικές
       Συναντήσεις σε Θαλάσσιες, Ποτάμιες
       και Λιμναίες Διαδρομές στη Ν.Α.
       Ευρώπη».Ναυτεμπορική
     * ΗΠΑ: Το Συμβούλιο Ασφαλείας των
       Ηνωμένων Εθνών εγκρίνει το ψήφισμα 1818
       για την ανανέωση της θητείας της
       Ειρηνευτικής Δύναμης του ΟΗΕ στην
       Κύπρο UNFICYP. in.gr
     * Λαϊκή Δημοκρατία της Κίνας:
       Υπογράφεται στο Πεκίνο ιστορική
       συμφωνία για την έναρξη τακτικών
       αεροπορικών πτήσεων ανάμεσα στις δύο
       χώρες ανάμεσα στην Κίνα και την
       Ταϊβάν. Καθημερινή
     * Flag of Spain.svg Ισπανία: Με τη σύλληψη
       συνολικά 18 ατόμων εξαρθρώνεται η
       μεγαλύτερη οργάνωση της ρωσικής
       μαφίας στον κόσμο. in.gr
     * Flag of Haiti.svg Αϊτή: Απορρίπτεται από το
       Κοινοβούλιο η πρόταση για το διορισμό
       του Ρομπέρ Μανιέλ στην πρωθυπουργία
       της χώρας. Ήταν ο δεύτερος υποψήφιος
       από τον Απρίλιο του 2008, οπότε και
       παραιτήθηκε ο Ζακ Εντουάρ Αλεξίς.(AP
       μέσω Google News)
     * H Όπρα Γουίνφρεϊ κατακτά την πρώτη
       θέση στον κατάλογο του περιοδικού
       «Forbes» με τις 100 διασημότητες με τη
       μεγαλύτερη επιρροή. Έθνος

   14 Ιουνίου (Σάββατο)
     * Ιαπωνία: Τουλάχιστον δύο άνθρωποι
       σκοτώνονται και 10 αγνοούνται στα
       βόρεια της χώρας από ισχυρό σεισμό
       μεγέθους 7,2 βαθμών της κλίμακας
       Ρίχτερ. Το επίκεντρο του σεισμού
       είναι 300 χιλιόμετρα βόρεια του Τόκιο.
       Εξπρές
     * Flag of Afghanistan.svg Αφγανιστάν: Επίθεση των
       Ταλιμπάν σε φυλακή έχει αποτέλεσμα να
       σκοτωθούν τουλάχιστον 15 φρουροί στην
       πόλη Κανταχάρ, στα νότια της χώρας.
       Εκατοντάδες φυλακισμένοι απέδρασαν
       κατά την επίθεση. ΕΡΤ
     * Προσγειώνεται με επιτυχία το
       διαστημικό λεωφορείο "Ντισκάβερι" στο
       διαστημικό σταθμό Κένεντι, στη
       Φλόριντα των ΗΠΑ, έχοντας ολοκληρώσει
       τη 14ήμερη αποστολή του να παραδώσει
       ένα ιαπωνικό διαστημικό εργαστήριο
       στο Διεθνή Διαστημικό Σταθμό.
       Ελεύθερος Τύπος

   15 Ιουνίου (Κυριακή)
     * Ιαπωνία: Σε εννέα ανήλθε ο αριθμός των
       νεκρών από το χθεσινό σεισμό 7,2
       Ρίχτερ. ΕΡΤ
     * ΠΓΔΜ: Διεξάγονται επαναληπτικές
       εκλογές σε 187 εκλογικά τμήματα, στα
       οποία οι βουλευτικές εκλογές της 1ης
       Ιουνίου ακυρώθηκαν εξαιτίας
       βιαιοτήτων. Σε τρία από τα 187 αυτά
       εκλογικά τμήματα, η ψηφοφορία δεν
       διεξάγεται (στο προάστιο Γκόλεμα
       Ρέτσιτσα του Τετόβου), λόγω κλοπής των
       ψηφοδελτίων μία ημέρα πριν την έναρξη
       της ψηφοφορίας. Ελεύθερος Τύπος
     * Κόσοβο: Τίθεται σε ισχύ το νέο
       Σύνταγμα, το οποίο δεν αναγνωρίζει η
       Σερβία. Καθημερινή
     * Flag of Anjouan.svg Ανζουάν: Διεξάγονται οι
       πρώτες προεδρικές εκλογές από την
       εισβολή του Μαρτίου του 2008, η οποία
       είχε αποτέλεσμα την ανατροπή του
       Μοχάμετ Μπακάρ. Ο δεύτερος γύρος θα
       διεξαχθεί στις 29 Ιουνίου.(Γαλλικό
       Πρακτορείο)

   16 Ιουνίου (Δευτέρα)
     * Flag of Luxembourg.svg Λουξεμβούργο:
       Συνεδριάζει το συμβούλιο Υπουργών
       Εξωτερικών της ΕΕ, στον απόηχο της
       απόρριψης της Συνθήκης της Λισαβόνας
       από τους Ιρλανδούς. ΕΡΤ
     * ΠΓΔΜ: Το κόμμα του Αλί Αχμέτι (DUI)
       βγαίνει ενισχυμένο με βάση τα
       αποτελέσματα των χθεσινών
       επαναληπτικών εκλογών, οι οποίες
       διεξήχθησαν σε ειρηνικό κλίμα. in.gr
     * Flag of Austria.svg Αυστρία: Την αντικατάσταση
       του καγκελάριου Άλφρεντ
       Γκουζενμπάουερ, αποφασίζει το
       προεδρείο του κυβερνώντος
       Σοσιαλδημοκρατικού Κόμματος
       Αυστρίας, προτείνοντας ως διάδοχό του
       στην αρχηγία τον 48χρονο σημερινό
       υπουργό Συγκοινωνιών-Καινοτομίας και
       Υποδομών, Βέρνερ Φάιμαν. Καθημερινή
     * Τα 139,89 δολάρια το βαρέλι σημειώνει η
       τιμή του πετρελαίου, πετυχαίνοντας
       νέο ιστορικό ρεκόρ. Ανησυχία για το
       ιστορικό ρεκόρ που κατέγραψε ο
       πληθωρισμός το Μάιο του 2008 στην
       ευρωζώνη, σκαρφαλώνοντας στο 3,7%,
       εκφράζει η Ευρωπαϊκή Επιτροπή από τις
       Βρυξέλλες. Ελεύθερος Τύπος

   17 Ιουνίου (Τρίτη)
     * Flag of France.svg Γαλλία: Την πρόθεσή του για
       επιστροφή της χώρας του στις
       στρατιωτικές δομές του ΝΑΤΟ εκφράζει
       ο Γάλλος Πρόεδρος Νικολά Σαρκοζύ.
       Σκάι
     * Ιράκ: Τουλάχιστον 51 νεκροί και 75
       τραυματίες είναι ο απολογισμός της
       βομβιστικής επίθεσης σε κεντρικό
       σιιτικό προάστιο της Βαγδάτης. Εξπρές
     * Λαϊκή Δημοκρατία της Κίνας: Τους 76
       έφτασαν οι νεκροί από τις καταιγίδες
       που πλήττουν εδώ και ημέρες τα νότια
       της χώρας. Περίπου 1,7 εκατομμύρια
       άνθρωποι αναγκάστηκαν να φύγουν από
       τα σπίτια τους, ανακοίνωσε η κινεζική
       κυβέρνηση. Ναυτεμπορική
     * Παλαιστίνη: Εκεχειρία με το Ισραήλ (σε
       ισχύ από την ερχόμενη Πέμπτη)
       ανακοινώνει το παλαιστινιακό
       ισλαμιστικό κίνημα Χαμάς, έπειτα από
       τη μεσολάβηση της Αιγύπτου. Antenna
     * Η Ιαπωνία θεσπίζει υπουργείο για τη
       διαστημική ανάπτυξη. in.gr
     * Ο αριθμός των προσφύγων διεθνώς
       εκτοξεύτηκε το 2007 στα 67 εκατομμύρια,
       σύμφωνα με ανακοίνωση της Ύπατης
       Αρμοστείας του ΟΗΕ για τους
       Πρόσφυγες. Ελευθεροτυπία

   18 Ιουνίου (Τετάρτη)
     * Ελλάδα: Απορρίπτεται από τη Βουλή των
       Ελλήνων με 152 κατά και 144 υπέρ η
       πρόταση της αντιπολίτευσης για τη
       διεξαγωγή δημοψηφίσματος επί της
       Συνθήκης της Λισαβόνας. Από την
       ονομαστική ψηφοφορία, με την οποία
       ολοκληρώθηκε η συζήτηση στην
       Ολομέλεια του Κοινοβουλίου, απόντες
       ήταν ο πρώην πρωθυπουργός Κώστας
       Σημίτης και ο Γρηγόρης Ψαριανός. in.gr
     * Flag of Cyprus.svg Κύπρος: Ανεξέλεγκτη
       μαίνεται πυρκαγιά μεταξύ Λεμεσού και
       Λάρνακας, που αναζωπυρώθηκε, με
       αποτέλεσμα να εκκενωθούν προληπτικά
       αρκετά χωριά. Η φωτιά είχε τεθεί υπό
       έλεγχο στις 17 Ιουνίου. Η Ελλάδα
       στέλνει δύο ελικόπτερα. ΕΡΤ
     * Flag of Belgium.svg Βέλγιο: Λίγο πριν την
       έναρξη της συνόδου κορυφής της ΕΕ,
       οδηγοί φορτηγών μεγάλων αποστάσεων,
       αγρότες και ταξιτζήδες αποκλείουν το
       κέντρο των Βρυξελλών,
       διαμαρτυρόμενοι για την αύξηση των
       τιμών των καυσίμων και τις συνέπειες
       που έχει αυτή στο εισόδημά τους. Έθνος
     * Flag of Latvia.svg Λετονία: Σε τροχαίο ατύχημα
       στη Ρίγα τραυματίζεται ο
       πρωθυπουργός Ίβαρς Γκοντμάνις.
       Ελεύθερος Τύπος.
     * Ηνωμένο Βασίλειο: Το κοινοβούλιο
       ολοκληρώνει την επικύρωση της
       μεταρρυθμιστικής συνθήκης της
       Ευρωπαϊκής Ένωσης. Εξπρές
     * Εγκρίνεται από την ΕΕ νέα οδηγία για
       τους παράνομους μετανάστες. Με βάση
       αυτή, παρατείνεται η κράτηση των
       λαθρομεταναστών για περισσότερους
       από 18 μήνες και θα τους απαγορεύεται η
       επιστροφή για περισσότερο από πέντε
       χρόνια στη χώρα από την οποία
       απελάθηκαν. Αρκετοί κάνουν λόγο για
       παραβίαση δικαιωμάτων των
       μεταναστών, με βάση τη νέα
       αυστηρότερη οδηγία. Σκάι
     * Κίνα: Δύο άνθρωποι σκοτώνονται από
       μετασεισμό της δόνησης της 12ης Μαΐου.
       Η νέα δόνηση είχε μέγεθος 4,5 βαθμών
       στην κλίμακα Ρίχτερ. in.gr

   19 Ιουνίου (Πέμπτη)
     * Ελλάδα: Κυρώνεται από την κυβερνητική
       πλειοψηφία με 151 υπέρ έναντι 144 κατά,
       έπειτα από ονομαστική ψηφοφορία που
       είχε ζητήσει το ΠΑΣΟΚ, η συμφωνία
       μεταξύ ΟΤΕ, ελληνικού δημοσίου και
       Deutsche Telekom. Καθημερινή
     * Ελλάδα: Εξιτήριο από το νοσοκομείο
       παίρνει έπειτα από έξι μήνες ο
       Χρήστος Ζαχόπουλος, ο οποίος
       μεταφέρεται σε ιδιωτικό κέντρο
       αποκατάστασης στη Θεσσαλονίκη. Σκάι
     * Βέλγιο: Στον απόηχο των διαμαρτυριών
       από τους Ευρωπαίους για την ακρίβεια,
       ξεκινά στις Βρυξέλλες η σύνοδος
       κορυφής των ηγετών της ΕΕ.Ελεύθερος
       Τύπος
     * Παλαιστίνη: Τίθεται σε ισχύ η
       συμφωνία για εκεχειρία ανάμεσα στο
       Ισραήλ και στη Χαμάς, η οποία δηλώνει
       αποφασισμένη να σεβαστεί την
       κατάπαυση του πυρός.Ναυτεμπορική
     * Ηνωμένο Βασίλειο: Την ανεξαρτησία της
       από τη Βρετανία κήρυξε η νησίδα
       Φόρβικ, που έχει έναν
       κάτοικο.Ελευθεροτυπία

   20 Ιουνίου (Παρασκευή)
     * Ελλάδα: Ορκίζονται ο νέος Διοικητής
       της Τράπεζας της Ελλάδας, Γεώργιος
       Προβόπουλος και η Υποδιοικητής, Ελένη
       Λουρή-Δενδρινού. Ναυτεμπορική
     * Εκτοξεύεται από την Καλιφόρνια και
       τίθεται σε τροχιά ο τελειότερος μέχρι
       σήμερα ωκεανογραφικός δορυφόρος.
       Αποστολή του είναι να παρακολουθεί
       την άνοδο της στάθμης των ωκεανών και
       να βελτιώσει τις προβλέψεις
       αναφορικά με τις αλλαγές του
       κλίματος. in.gr
     * Αφγανιστάν: Δέκα πολίτες σκοτώνονται
       σε επίθεση αυτοκτονίας που είχε στόχο
       περίπολο του ΝΑΤΟ σε αγορά στα νότια
       της χώρας. Εξπρές
     * Σε 26 εκατομμύρια υπολογίζονται
       παγκοσμίως οι εκτοπισμένοι από
       συγκρούσεις ή διώξεις, αναφέρει ο ΟΗΕ
       με αφορμή τη σημερινή Παγκόσμια Ημέρα
       των Προσφύγων. ΕΡΤ

   21 Ιουνίου (Σάββατο)
     * Ελλάδα: Στη φυλακή οδηγείται ο πρώην
       Μητροπολίτης Αττικής Παντελεήμων
       μετά την καταδίκη του σε κάθειρξη έξι
       ετών χωρίς αναστολή για υπεξαίρεση
       ύψους 94,5 εκατ. δραχμών (277.330 ευρώ) την
       περίοδο 1995-1998 από τη Μονή Οσίου Εφραίμ
       στη Νέα Μάκρη. MegaTV
     * Flag of the Philippines.svg Φιλιππίνες:
       Τουλάχιστον 19 άνθρωποι χάνουν τη ζωή
       τους από το πέρασμα του τυφώνα
       Φένγκσεν.

   Καθημερινή

     * Flag of Serbia.svg Σερβία:Το Σοσιαλιστικό
       Κόμμα της Σερβίας διακόπτει τις
       συνομιλίες με το μπλοκ των εθνικιστών
       λόγω διαφωνιών σχετικά με την πορεία
       ένταξης στην Ευρωπαϊκή Ένωση . in.gr
     * Ολλανδία: Παραδίδεται στο Διεθνές
       Δικαστήριο της Χάγης ο
       καταζητούμενος για εγκλήματα
       πολέμου, Στόγιαν Ζούπλιανιν.
       Ελεύθερος Τύπος
     * Ισπανία: Ο Μαριάνο Ραχόι
       επανεκλέγεται με 84,2% των ψήφων στην
       ηγεσία του δεξιού Λαϊκού Κόμματος.
       Εξπρές

   22 Ιουνίου (Κυριακή)
     * Κύπρος: Ένα άτομο χάνει τη ζωή του και
       4 τραυματίζονται σε πυρκαγιά που
       ξεσπά στην επαρχία Λευκωσίας, και
       συγκεκριμένα στην περιοχή των χωριών
       Σινάορος και Καλιάνα. Ελεύθερος Τύπος
     * Φιλιππίνες: Σε 229 ανέρχεται ο αριθμός
       των νεκρών από τον τυφώνα Φένγκσεν,
       σύμφωνα με νεότερο απολογισμό.
       Εξάλλου, στο αρχιπέλαγος των
       Φιλιππίνων, έγινε ναυάγιο
       οχηματαγωγού πλοίου με περί τους 750
       επιβαίνοντες.Ναυτεμπορική
     * Ζιμπάμπουε: Ο επικεφαλής της
       Αντιπολίτευσης, Μόργκαν Τσβανγκιράι
       ανακοινώνει την απόσυρσή του από το
       δεύτερο γύρο των προεδρικών εκλογών,
       επικαλούμενος την πολιτική βία. Σκάι.
     * Flag of Bolivia.svg Βολιβία: Υπέρ της
       αυτονομίας της επαρχίας Ταρίχα
       τάσσονται με ποσοστό άνω του 80% οι
       ψηφοφόροι, σε δημοψήφισμα. Η εν λόγω
       επαρχία γίνεται η τέταρτη στη
       λατινοαμερικανική χώρα που επικροτεί
       την αυτονομία. Γαλλικό Πρακτορείο
       μέσω Google News
     * Γερμανία: Τίθεται σε λειτουργία στη
       Λειψία ο μεγαλύτερος στον κόσμο
       ηλιακός σταθμός για παραγωγή
       ενέργειας. Εξπρές

   23 Ιουνίου (Δευτέρα)
     * Ελλάδα: Απελευθερώνεται , έπειτα από 13
       ημέρες ομηρίας και μετά την καταβολή
       λύτρων ο επιχειρηματίας Γιώργος
       Μυλωνάς.Ελευθεροτυπία
     * Ζιμπάμπουε:

          * Την αναβολή του δευτέρου γύρου των
            προεδρικών εκλογών στην
            αφρικανική χώρα ζητά ο ΟΗΕ.
            Καθημερινή
          * Σε δήλωση του Βρετανού
            πρωθυπουργού Γκόρντον Μπράουν
            χαρακτηρίζεται "παράνομο" το
            καθεστώς του Ρόμπερτ
            Μουγκάμπε.Εξπρές

     * Σερβία: Σε συμφωνία για σχηματισμό
       κυβέρνησης καταλήγουν το
       Σοσιαλιστικό Κόμμα και ο συνασπισμός
       κομμάτων υπό τον Μπόρις Τάντιτς. Σκάι
     * Νέες κυρώσεις κατά του Ιράν εγκρίνει
       η ΕΕ, αίροντας επίσημα τις κυρώσεις
       που είχαν επιβληθεί εναντίον της
       Κούβας. Ελευθεροτυπία
     * Επιστήμονες του Πανεπιστημίου
       Ροκφέλερ στη Νέα Υόρκη κατέληξαν στο
       συμπέρασμα ότι ο Οδυσσέας έφτασε στην
       Ιθάκη στις 16 Απριλίου του 1178 π.Χ.
       έπειτα από μελέτη των θέσεων των
       άστρων και του Ήλιου όπως αναφέρονται
       στην Οδύσσεια. in.gr

   24 Ιουνίου (Τρίτη)
     * Το Ευρωπαϊκό Δικαστήριο Ανθρωπίνων
       Δικαιωμάτων του Συμβουλίου της
       Ευρώπης κρίνει υπεύθυνη την Τουρκία
       για τη δολοφονία των Τάσου Ισαάκ και
       Σολωμού Σολωμού τον Αύγουστο του 1996
       στην Κύπρο.Καθημερινή
     * Ελλάδα: Εκλέγονται νέοι Μητροπολίτες
       από την Ιερά Σύνοδο στις μητροπόλεις
       Λευκάδος και Ιθάκης, Παροναξίας και
       στη Θήβα. Μητροπολίτης Λευκάδος και
       Ιθάκης εκλέγεται ο Θεόφιλος
       Μανωλάτος. Ο αρχιμανδρίτης
       Καλλίνικος Δεμενόπουλος εξελέγη νέος
       Μητροπολίτης Παροναξίας κατά τη
       σημερινή συνεδρίαση της Ιεραρχίας
       και Μητροπολίτης Θηβών και Λεβαδείας
       εξελέγη ο αρχιμανδρίτης Γεώργιος
       Μαντζουράνης. in.gr Ναυτεμπορική
     * Σε ανακοίνωση της EUROSTAT, αναφέρεται
       ότι το Λουξεμβούργο και η Ιρλανδική
       Δημοκρατία είναι οι πλουσιότερες
       χώρες στην ΕΕ σε όρους αγοραστικής
       δύναμης. Στον αντίποδα βρίσκεται η
       Βουλγαρία, που καταγράφεται ως το
       φτωχότερο κράτος μεταξύ των 27. Εξπρές
     * Παλαιστίνη: Παραβιάστηκε για πρώτη
       φορά από την ισχύ της, την περασμένη
       Πέμπτη, η εκεχειρία μεταξύ Ισραηλινών
       και Παλαιστινίων κατά μήκος των
       συνόρων με τα ελεγχόμενα από τη Χαμάς
       εδάφη. Η παραβίαση έγινε χθες αλλά
       επιβεβαιώθηκε σήμερα από τον
       ισραηλινό στρατό.Καθημερινή

   25 Ιουνίου (Τετάρτη)
     * Flag of Israel.svg Ισραήλ: Σε συμφωνία για τη
       μη ψήφιση νόμου για τη διάλυση της
       Κνεσέτ που θα οδηγούσε σε πτώση της
       κυβέρνησης Ολμέρτ, καταλήγουν οι
       Εργατικοί του Εχούντ Μπαράκ και το
       Καντίμα του Ισραηλινού πρωθυπουργού,
       Εχούντ Ολμέρτ. Το Σεπτέμβριο θα
       διεξαχθούν οι εσωκομματικές εκλογές
       στο Καντίμα.in.gr
     * Flag of Saudi Arabia.svg Σαουδική Αραβία.
       Γίνεται γνωστό ότι συνελήφθησαν στη
       χώρα 520 άτομα που είναι ύποπτα για
       ανάμειξη σε τρομοκρατικές
       δραστηριότητες. Ελεύθερος Τύπος
     * Λετονία: Ερευνητές εντόπισαν το
       κρανίο και μέρη του σκελετού του πιο
       πρωτόγονου τετράποδου πλάσματος στην
       ιστορία του πλανήτη. Η ηλικία των
       απολιθωμάτων είναι 365 εκατομ. χρόνια.
       Ελευθεροτυπία
     * Ελλάδα: Τίθεται σε λειτουργία ο νέος
       δορυφορικός σταθμός της ΕΜΥ.
       Ναυτεμπορική.

   26 Ιουνίου (Πέμπτη)
     * Βόρεια Κορέα Βόρεια Κορέα :

          * Η ασιατική χώρα παραδίδει, με
            εξάμηνη καθυστέρηση, στην Κίνα τον
            απολογισμό των πυρηνικών της
            δραστηριοτήτων, με λεπτομέρειες
            για τις προσπάθειες της χώρας να
            εμπλουτίσει πλουτώνιο Εξπρές
          * Σε απάντηση, οι ΗΠΑ βεβαιώνουν ότι
            η Βόρεια Κορέα θα αφαιρεθεί από τον
            κατάλογο με τις χώρες που
            υποστηρίζουν την τρομοκρατία. Σκάι

     * Flag of Spain.svg Ισπανία: Με μεγάλη
       πλειοψηφία (322 υπέρ) το Κοινοβούλιο
       εγκρίνει τη συνθήκη της Λισαβόνας. in.gr
     * Flag of Nepal.svg Νεπάλ: Παραιτείται ο
       πρωθυπουργός Γκιρίγια Πρασάντ
       Κοϊράλα, έπειτα από κριτική που
       δέχτηκε ότι αρνούνταν να παραδώσει
       την εξουσία στους Μαοϊστές, που
       ανεδείχθησαν νικητές στις πρόσφατες
       εκλογές. Ναυτεμπορική
     * Γίνεται γνωστό ότι πραγματοποιήθηκε
       η πρώτη επέμβαση ρομποτικής
       χειρουργικής σπονδυλικής στήλης στην
       Ελλάδα, σε ασθενή 70 ετών, στο
       νοσοκομείο "Υγεία". Καθημερινή
     * ΗΠΑ: Το Ανώτατο Δικαστήριο
       επιβεβαιώνει ότι το Σύνταγμα
       εγγυάται το δικαίωμα του κάθε πολίτη
       για οπλοκατοχή και ότι το δικαίωμα
       αυτό δε δύναται να περιοριστεί στο
       όνομα της δημόσιας ασφάλειας.
       Ελεύθερος Τύπος

   27 Ιουνίου (Παρασκευή)
     * Ζιμπάμπουε: Διεξάγεται ο δεύτερος
       γύρος των προεδρικών εκλογών.

          * Μοναδικός υποψήφιος στις εκλογές
            είναι ο Ρόμπερτ Μουγκάμπε, έπειτα
            από την αποχώρηση του Μόργκαν
            Τσβανγκιράι. ΕΡΤ
          * Τη βαθιά του λύπη για τη διεξαγωγή
            των εκλογών εκφράζει το Συμβούλιο
            Ασφαλείας του ΟΗΕ, καθώς δεν ίσχυαν
            οι προϋποθέσεις για ελεύθερες και
            δίκαιες εκλογές. .Έθνος

     * Σερβία: Εντολή για σχηματισμό
       κυβέρνησης συνασπισμού λαμβάνει ο
       Μίρκο Τσβέτκοβιτς, πρώην Υπουργός
       Οικονομικών. Καθημερινή
     * ΗΠΑ: Κοινή εμφάνιση πραγματοποιούν
       στην κωμόπολη Γιούνιτι του Νιου
       Χαμσάιρ ο Μπαράκ Ομπάμα και η Χίλαρι
       Κλίντον, για χάρη της ενότητας του
       Δημοκρατικού Κόμματος in.gr

   28 Ιουνίου (Σάββατο)
     * Ελλάδα: Στον εισαγγελέα καταθέτει ο
       Θεόδωρος Τσουκάτος, αναφορικά με την
       υπόθεση Siemens. O πρώην βουλευτής
       κατέθεσε σχετικά με το 1 εκατομμύριο
       μάρκα που φέρεται να διατέθηκαν από
       τη Siemens και όπως υποστήριξε κατέληξαν
       στο ταμείο του ΠΑΣΟΚ.Έθνος
     * Ζιμπάμπουε: Προς άνετη νίκη στις
       χθεσινές προεδρικές εκλογές βαδίζει
       ο Ρόμπερτ Μουγκάμπε, μοναδικός
       υποψήφιος. Η ψηφοφορία
       χαρακτηρίστηκε "φάρσα" από τη Δύση.
       Καθημερινή.
     * Ινδονησία: Από συντριβή πολεμικού
       αεροσκάφους 100 χλμ. από την Τζακάρτα,
       σκοτώνονται οι 15 από τους συνολικά 18
       επιβαίνοντες. Σκάι

   29 Ιουνίου (Κυριακή)
     * Ζιμπάμπουε: Για έκτη συνεχή θητεία
       ορκίζεται Πρόεδρος ο μοναδικός
       υποψήφιος Ρόμπερτ Μουγκάμπε που
       επιβεβαιώθηκε ως νικητής του
       δευτέρου γύρου των προεδρικών
       εκλογών με 85%. Η Διεθνής Κοινότητα δεν
       αναγνωρίζει τη νίκη του.ΕΡΤ
     * Ισραήλ: Την ανταλλαγή κρατουμένων με
       τη Χεζμπολάχ εγκρίνει με μεγάλη
       πλειοψηφία το υπουργικό συμβούλιο. Με
       βάση τη συμφωνία, θα παραδοθούν δύο
       Ισραηλινοί στρατιώτες που είχαν
       απαχθεί από τη λιβανική
       οργάνωσηΝαυτεμπορική
     * Κορυφώνονται στη Ρώμη οι εορτασμοί
       της θρονικής εορτής της Καθολικής
       Εκκλησίας και η εκκίνηση των
       εορτασμών για την επέτειο των 2.000
       χρόνων από τη γέννηση του Αποστόλου
       Παύλου. Κοινή έκκληση για την ενότητα
       των Εκκλησιών απευθύνουν ο Πάπας
       Βενέδικτος ΙΣΤ΄ και ο Πατριάρχης
       Βαρθολομαίος Α΄.Καθημερινή
     * Flag of Mongolia.svg Μογγολία: Διεξάγονται
       βουλευτικές εκλογές με υψηλό ποσοστό
       συμμετοχής.BBC

   30 Ιουνίου (Δευτέρα)
     * Αμπχαζία: Η υπό απόσχιση δημοκρατία
       ανακοινώνει το κλείσιμο των συνόρων
       της με τη Γεωργία, σε ισχύ από αύριο.
       Καθημερινή
     * Flag of Egypt.svg Αίγυπτος: Με το βλέμμα στη
       Ζιμπάμπουε αρχίζει η σύνοδος κορυφής
       της Αφρικανικής Ένωσης στο Σαρμ ελ
       Σεΐχ. in.gr
     * Μογγολία: Ανακοινώνονται τα
       αποτελέσματα των χθεσινών
       βουλευτικών εκλογών. Το Λαϊκό
       Επαναστατικό Κόμμα της Μογγολίας
       εξασφαλίζει την πλειοψηφία των εδρών
       στο κοινοβούλιο της χώρας , με 44 έδρες
       επί συνόλου 76. Τερματίζεται έτσι η
       συνεργασία με τους Δημοκράτες της
       αντιπολίτευσης. Εξπρές
     * Flag of Cameroon.svg Καμερούν: Δεκαέξι
       κρατούμενοι σκοτώνονται από την
       αστυνομία κατά την επιχείρηση
       καταστολής εξέγερσης σε φυλακές
       υψίστης ασφαλείας, στην πόλη Ντουάλα.
       Ναυτεμπορική

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%99%CE%BF%CF%85%CE%BD%CE%AF%CE%BF%CF%85_2008"
   Κατηγορία: 2008

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Česky
     * Deutsch
     * English
     * Esperanto
     * Eesti
     * فارسی
     * Võro
     * Français
     * Bahasa Indonesia
     * 日本語
     * 한국어
     * Nāhuatl
     * Nederlands
     * Polski
     * Русский
     * Sicilianu
     * Slovenčina
     * Svenska
     * தமிழ்
     * తెలుగు
     * ไทย
     * Tagalog
     * Tiếng Việt
     * 中文
     * Bân-lâm-gú
     * 粵語

     * Τελευταία τροποποίηση 10:02, 31 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
