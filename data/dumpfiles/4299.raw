   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Μανώλης Μανωλέας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Μανώλης Μανωλέας (πραγματικό
   όνομα:Αντώνης Κρητικός, ψευδώνυμο:Σάμος)
   ήταν βουλευτής του ΚΚΕ που επί
   Δικτατορίας Μεταξά μετατράπηκε σε
   πράκτορα των αρχών ασφαλείας.

   Πίνακας περιεχομένων

     * 1 Τα Κομμουνιστικά χρόνια
     * 2 Πράκτορας της Ασφάλειας και
       αντικομμουνιστής
     * 3 Συμμετοχή στην ΕΣΠΟ και την
       αντικομμουνιστική προπαγάνδα
     * 4 Πηγές

[Επεξεργασία] Τα Κομμουνιστικά χρόνια

   Ο Μανωλέας γεννήθηκε στην Καρδαμύλη.
   Στις αρχές της δεκαετίας του '20
   εντάχθηκε στην ΟΚΝΕ και το ΚΚΕ και το 1925
   εκλέχθηκε Πρόεδρος των
   Ναυπηγοξυλουργών της Καλαμάτας. Κατά τα
   χρόνια 1926-1927 διετέλεσε Γενικός
   Γραμματέας του Εργατικού Κέντρου του
   Γυθείου. Το 1929 η δράση του μετατέθηκε
   στον Πειραιά όπου ανέλαβε βασικές
   καθοδηγητικές θέσεις. Το 1932 εκλέχθηκε
   για πρώτη φοράβουλευτής στον Πειραιά.
   Ένα χρόνο αργότερα ταξίδεψε στην ΕΣΣΔ
   όπου σπούδασε στην ΚΟΥΤΒ , το
   Κομμουνιστικό Πανεπιστήμιο των
   Εργαζόμενων της Ανατολής. Το 1935
   επέστρεψε στην Ελλάδα, και τέθηκε εκ
   νέου υποψήφιος του ΚΚΕ στον Πειραιά. Ο
   Μανωλέας ήταν τόσο δημοφιλής στην
   περιοχή, που ο πειραιώτικος λαός
   πρότιμησε εκείνον ως βουλευτή και όχι
   τον ίδιο το Γενικό Γραμματέα Νίκο
   Ζαχαριάδη που τελικά δεν εκλέχθηκε.
   Εξάλλου τα μέλη του ΚΚΕ στον Πειραιά
   ήταν γνωστά ως οι Μανώληδες. Λίγο μετά
   την εκλογή του ξέσπασε η μεταξική
   δικτατορία που τον συνέλαβε.

[Επεξεργασία] Πράκτορας της Ασφάλειας και
αντικομμουνιστής

   Ο Μανωλέας κρατήθηκε, κατά σειρά, στις
   φυλακές Ανάφης, Αιγίνης και Κέρκυρας.
   Κατά τη διάρκεια της φυλάκισης του
   υπέγραψε δήλωση αποκήρυξης του
   Κομμουνισμού και εντάχθηκε στην ΕΟΝ και
   στις αρχές ασφαλείας. Με εντολή του
   Μανιαδάκη μαζί με άλλους πρώην
   κομμουνιστές που είχαν ενταχθεί στην
   Ασφάλεια συγκρότησε την Προσωρινή
   Διοίκηση του ΚΚΕ, το συνδεδεμένο με τις
   αρχές "καθοδηγητικό" όργανο του ΚΚΕ, με
   σκοπό να εξαρθρωθεί ο πραγματικός
   παράνομος μηχανισμός του ΚΚΕ και να
   συλληφθούν τα μέλη του ΚΚΕ που αγνοούσαν
   το ρόλο της ΠΔ.

[Επεξεργασία] Συμμετοχή στην ΕΣΠΟ και την
αντικομμουνιστική προπαγάνδα

   Το 1940 ο Μανωλέας από κοινού με άλλα
   στελέχη της Ασφάλειας, της χωροφυλακής
   και άλλα δεξιά και ακροδεξιά στοιχεία
   συγκρότησαν την Εθνική Σοσιαλιστική
   Πανελλήνια Οργάνωση στα πρότυπα άλλων
   ναζιστικών και φασιστικών κομμάτων. Η
   ΕΣΠΟ δεν κατόρθωσε να αποκτήσει μαζικό
   χαρακτήρα. Από το 1943 και μετά ο Μανωλέας
   συνεργάστηκε με τις γερμανικές
   ναζιστικές αρχές στο κατοχικό ραδιόφωνο
   και το Γραφείο Τύπου της γερμανικής
   πρεσβείας, ενώ διάφορα
   αντικομμουνιστικά και αντιεαμικά άρθρα
   του δημοσιεύτηκαν στον κατοχικό τύπο. Η
   δοσιλογική δράση του τον κατέστησε
   στόχο της ΟΠΛΑ, η οποία τον εκτέλεσε τον
   Γενάρη του 1944.

[Επεξεργασία] Πηγές

     * Γρηγόρης Φαράκος:Β' Παγκόσμιος
       Πόλεμος: Σχέσεις ΚΚΕ και Διεθνούς
       Κομμουνιστικού Κέντρου, Εκδόσεις
       Ελληνικά Γράμματα
     * Φρέντυ Γερμανός:Το Αντικείμενο: Νίκος
       Ζαχαριάδης Ιστορικό μυθιστόρημα,
       Εκδόσεις Καστανιώτη
     * Βασίλης Νεφελούδης:Αχτίνα Θ':
       Αναμνήσεις 1930-1940, Εκδόσεις
       Βιβλιοπωλείου της Εστίας
     * Άγγελος Ελεφάντης:Η επαγγελία της
       αδύνατης Επανάστασης: ΚΚΕ και
       αστισμός στο Μεσοπόλεμο, Εκδόσεις
       Θεμέλιο
     * Αφιέρωμα σε πρώην Κομμουνιστές που
       έγιναν δοσίλογοι

   Ανακτήθηκε από
   "http://el.wikipedia.org/wiki/%CE%9C%CE%B1%CE%BD%CF%8E%CE%BB%CE%B7%CF%82_%CE%9C%CE%B1%CE%BD%CF%89%CE%BB%CE%AD%CE%B1%CF%82"
   Κατηγορίες: Βουλευτές Πειραιά |
   Βουλευτές εκλεγμένοι με το ΚΚΕ |
   Αντικομμουνιστές | Μεσσήνιοι | Θάνατοι
   το 1944 | Έλληνες συνδικαλιστές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 15:52, 12 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
