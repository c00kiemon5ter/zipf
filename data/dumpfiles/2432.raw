   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ilyushin Il-96

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                                     IL-96
   Ilyushin Il-96.jpg
   Ilyushin Il-96-300 της Ρωσικής Aeroflot.
   Τύπος                       Πολιτική αεροπορία
   Κατασκευαστής       Ilyushin
   αεροσκάφους
   Παρθενική πτήση    28 Σεπτεμβρίου 1988
   Πρώτη παρουσίαση  29 Δεκεμβρίου 1992 με την
                                    Aeroflot
   Κατάσταση               Σε υπηρεσία
                                    Aeroflot (12 - σε χρήση 6)
   Κύριος χειριστής  Domodedovo (3)
                                    Cubana (3)
                                    Rossiya (2)
   Παραγωγή                 1993-
   Αριθμός
   κατασκευασμένων   28 (εκτίμηση - 2010)
   μονάδων
   Κόστος μονάδας      36-42 Εκατομύρια Euro. 50 εκ.
                                    δολλάρια (Il-96M)
   Αναπτύχθηκε από    Ilyushin Il-86

   Το Ilyushin Il-96 είναι ένα τετρακινητήριο
   επιβατικό αεροσκάφος ευρείας ατράκτου.
   Βασίζεται στο Ilyushin Il-86 και περιλαμβάνει
   σημαντικά επιτεύγματα της
   αεροδιαστημικής τεχνολογίας. Το IL-96-300
   σχεδιάζεται από το Ilyushion Aviation Complex στην
   Μόσχα, Ρωσία και κατασκευάζεται στη πόλη
   Βόρονεζ, στο εργοστάσιο Voronezh Aircraft
   Manufacturing Company.

   To Il-96 φέρει τέσσερις τούρμποφαν
   κινητήρες τύπου Aviadvigatel PS-90, που
   κατασκευάζνται από την Perm Motors στο Περμ
   της Ρωσίας. Οι κινητήρες αυτοί φέρουν
   μειωτήρες στροφών (geared fan) στον εμπρόσθιο
   ανεμιστήρα, βελτιστοποιώντας με αυτό
   τον τρόπο τις επιδόσεις τους σε
   οικονομία καυσίμου, ενώ παράλληλα
   ικανοποιούν τις προδιαγραφές θορύβου,
   σε σχέση με τους παλαιότερους ΝΚ-8 του
   Il-86.

   Πίνακας περιεχομένων

     * 1 Εισαγωγή
     * 2 Παραγγελίες
     * 3 Εκδόσεις

          * 3.1 Il-96-300
          * 3.2 Il-96M
          * 3.3 Il-96T
          * 3.4 Il-96-400

     * 4 Επιδόσεις

[Επεξεργασία] Εισαγωγή

   Το Ρωσσικό Ilyushin Il-96 είναι η εξέλιξη του
   πρώτου Ρωσσικού αεροσκάφους μεγάλων
   αποστάσεων ευρείας ατράκτου Ilyushin Il-86.
   Είναι μικρότερο σε μήκος, διαθέτει
   εξελιγμένα συστήματα πλοήγησης και
   ηλεκτρονικά συστήματα τελευταίας
   τεχνολογίας. Τα επανασχεδιασμένα φτερά
   του φέρουν ακροπτερύγια (Αγγλικά: winglets),
   πιλοτήριο με οθόνες υγρών κρυστάλλων
   (αντί για συμβατικές ενδείξεις) και
   σύστημα πλοήγησης "Fly-By-Wire". Η παρθενική
   του πτήση έγινε το 1988 και έλαβε το
   πιστοποιητικό πλοημότητας το 1992. Χάρη
   στα εξελιγμένα ηλεκτρονικά του
   συστήματα, απαιτεί μόνον διμελές
   πλήρωμα πλοήγησης. Τρίτο μέλος
   πληρώματος παρευίσκεται στην έκδοση 300.
   Αξιοσημείωτα συστήματα είναι το σύστημα
   προειδοποίησης πρόσκρουσης (TCAS, Traffic
   Collision Alert System), δορυφορικό εξοπλισμό
   πλοήγησης (GLONASS), ραντάρ VHF πολυπλεξίας
   συχνοτήτων ανα διάταξη 8,32/25 kHz και
   εξοπλισμό για πλοήγηση σε RVSM συνθήκες
   (όπου σε ύψος 29 - 41.000 ποδών μειώνεται η
   κάθετη απόσταση σε δύο αεροσκάφη σε
   μόνον 1.000 πόδια). Τα χαρακτηριστικά αυτά
   πληρούν της προϋποθέσεις πλοημότητας
   RNP-1 που εφαρμόζονται σε Ευρώπη και
   Βόρεια Αμερική, αλλά και στις συνθήκες CAT
   III/A του ICAO. Το Ilyushin Il-96 παρέχεται σε τρεις
   εκδόσεις: Il-96-300, Il-96M/T και Il-96-400.

   [IMG]
   [IMG]
   Ilyushin Il-96-300 σε προσγείωση της Ρωσσικής
   Aeroflot με τα προηγούμενα χρώματα της
   εταιρείας.

   Η βασική έκδοση του Il-96-300 διαθέτει 262
   θέσεις (18 καθίσματα στην πρώτη θέση και
   244 στην οικονομική). Οι χώροι
   προετοιμασίας τροφίμων βρίσκονται στο
   κυρίως επίπεδο, ενώ οι χώροι ανάπαυσης
   πληρώματος στο επίπεδο των αποσκευών,
   όπου και φιλοξενούνται δεκαοκτώ
   κοντέινερ αποσκευώ τύπου LD-3. Υπάρχει και
   η επιλογή των 289 θέσεων (με την
   προσαρμογή 26 επιπλέον θέσεων στην πρώτη
   θέση). Παρόλο που η τιμή του είναι κατά 30%
   φθηνότερη από τα αντίστοιχα δυτικά
   αεροσκάφη, οι Ρωσσικές αεροπορικές
   εταιρείες δεν είναι διατεθειμένες να το
   αποκτήσουν. Τον Σεπτέμβριος 2007 υπήρχαν
   μόνον 15 Ilyshin Il-96-300 σε χρήση (Aeroflot: 6 από τα
   12, KrasAir: 2, Domodedovo Airlines: 3, Rossiya: 2, Cubana: 3). Η
   Ρωσσική Κυβέρνηση προκειμένου να
   προσελκύσει αγοραστές έχει υποσχεθεί
   στις Ρωσσικές Aeroflot και Transaero
   φοροαπαλλαγή στα Δυτικά αεροσκάφη
   Ρωσσικού νηολογίου εάν αποκτήσουν
   ορισμένα Ilyushin Il-96. Η εμπορευματική
   διοίκηση της Aeroflot μελετά την απόκτηση
   έξι εμπορευματικών Il-96-400T, ενώ μελετάται
   και η απόκτηση έξι επιβατικών Ιl-96-300.

   Η κατασκευή του συνεχίζεται κατόπιν
   παραγγελίας. Εχουν αναφερθεί ειδικές
   εκδόσεις για τη Ρωσική πολεμική
   αεροπορία ενω τα 2 αεροσκάφη της Rossiya
   χρησιμοποιούνται κυρίως για
   διπλωματικές αποστολές (σε ρόλο
   προεδρικού αεροσκάφους)

[Επεξεργασία] Παραγγελίες

   Η αφρικανική Air Zimbabwe διαπραγματευόταν
   την αγορά πέντε αεροσκαφών, κάτι που θα
   την καθιστούσε το μεγαλύτερο χρήστη του
   τύπου έξω από την Ρωσσία και τον δεύτερο
   μεγαλύτερο χρήστη του τύπου μετά την
   Aeroflot. ^[εκκρεμεί παραπομπή] Όμως λόγω
   προβλημάτων με τις Ρωσσικές Αρχές η
   αγορά ματαιώθηκε (όπως επίσης και η
   επικείμενη αγορά αεροσκαφών Τουπόλεφ).

   Η Ιρανική Iran Air ενοικίασε δύο Ilyushin Il-96-300s
   για ένα χρόνο από την Ρωσσική Kras Air τον
   Οκτώβριο του 2006 και εφόσον τα αεροσκάφη
   θα ανταποκρινόντουσαν στις απαιτησεις
   της εταιρείας θα υπογραφόταν συμφωνία
   για την απόκτηση τεσσάρων αεροσκαφών.
   Οστώσο μέχρι στιγμής δεν φαίνεται να
   έχει πραγματοποιηθεί η ενοικίαση.

   Τον Ιούνιο του 2006, η Συριακή υπέγραψε
   συμφωνία για απόκτηση δύο αεροσκαφών
   Il-96-400 και ενός Il-96-300.

   Τον Ιούνιο του 2005 ο εμπορευματικός
   όμιλος Volga-Dnepr Group υπέγραψε δεκαπενταετή
   συμφωνία με την Ilyushin Finance Corporation (IFC) για
   δύο εμπορευματικά IL-96-400T. Τα αεροσκάφη θα
   λειτουργούν με την θυγατρική του ομίλου,
   την AirBridge Cargo.

   To 2006 η Atlant-Soyuz έκλεισε συμφωνία με την
   Ilyushin Finance για την αγορά δύο
   εμπορευματικών IL-96-400T ως συμπλήρωμα στο
   ήδη υπάρχον Il-96-300T της εταιρείας.

   Στις 3 Ιανουαρίου 2006, η Κουβανική
   εφημερίδα Granma ανακοίνωσε την πρώτη
   επίσημη πτήση ενός IL-96-300 της Κουβανικής
   Cubana, από Αβάνα προς το Μπουένος Άιρες της
   Αργεντινής.

   Από το δεύτερο τετράμηνο του 2007, η Ilyushin
   ανακοίνωσε πως το εργοστάσιο θα παράγει
   εξολοκλήρου αυτόν τον τύπο του
   αεροσκάφους.

[Επεξεργασία] Εκδόσεις

   Υπάρχουν δύο επιβατικές εκδόσεις του Il-96
   οι οποίες αναπτύχθηκαν σε ξεχωριστές
   περιόδους. Το Ιl-96-300 παρουσιάστηκε το 1985
   και μπήκε σε υπηρεσία το 1993. Το Il-96M
   παρουσιάστηκε το 1993 και μπήκε σε
   υπηρεσία το 2000.

  [Επεξεργασία] Il-96-300

   [IMG]
   [IMG]
   Πλάγια όψη του Il-96 στα νέα χρώματα της
   Aeroflot.

   Το Ιl-96-300 είναι η αρχική έκδοση και φέρει
   τέσσερις τζετ κινητήρες τούρμποφαν
   τύπου Aviadvigatel (Soloviev) PS90A ώσης 16,000 kgf (157 kN,
   35,300 lbf). Η ανάπτυξη άρχισε στα μέσα της
   δεκαετίας του 1980 και η πρώτη πτήση έγινε
   στις 28 Δεκεμβρίου 1988. Η Ρωσσική
   πιστοποίηση επικυρώθηκε στις 29
   Δεκεμβρίου 1992. Το Il-96 μπήκε σε υπηρεσία
   με την Aeroflot το 1993. Η ακτίνα του
   αεροσκάφους με 262 επιβάτες σε καμπίνα
   δύο θέσεων φτάνει τα 11.000 χλμ,
   επιτρέποντας απ' ευθείας πτήσεις από την
   Μόσχα προς την Δυτική ακτή των ΗΠΑ,
   σημαντική βελτίωση σε σχέση με το Ilyushin
   Il-86. Ο τύπος αυτός χρησιμοποιείται ως
   προεδρικό αεροσκάφος από τον Ρώσο
   πρόεδρο Βλαντιμίρ Πούτιν. Προσφέρεται
   και σε έκδοση μεγαλύτερης εμβέλειας, την
   Il-96-300V.

  [Επεξεργασία] Il-96M

   Επιμηκυσμένη κατά 10 m έκδοση του βασικού
   μοντέλου, είναι το Il-96M. Είναι επίσης κατά
   15 τόνους βαρύτερο, φέρει ηλεκτρονικά
   συστήματα πλοήγησης Αμερικανικών
   εταιρειών και φέρει τέσσερις κινητήρες
   Pratt & Whitney PW2337 ώσης 37,000 lbf (165 kN). Η ακτίνα
   του με 312 επιβάτες σε διαμόρφωση τριών
   θέσεων ή 92 τόνων ωφέλιμου φορτίου είναι
   10,400 km. Τα χαρακτηριστικά αυτά το φέρουν
   στο ίδιο επίπεδο σύγκρισης με τα Δυτικά
   Airbus A340 και Boeing 777, με τη διαφορά ότι το Il-96M
   είναι κατά πολύ φθηνότερο. Η εξέλιξη της
   έκδοσης Μ/Τ ακυρώθηκε όταν διακόπηκε η
   χρηματοδότηση του Αμερικανικού
   Προγράμματος λόγω των οικονομικών
   προβλημάτων της Ρωσίας. Και αυτή η
   έκδοση χρησιμοποιείται ως προεδρικό
   αεροσκάφος του Βλαντιμίρ Πούτιν.

  [Επεξεργασία] Il-96T

   Πρόκειται για την εμπορευματική
   (μεταγωγική) έκδοση του Il-96M.

  [Επεξεργασία] Il-96-400

   Το Il-96-400 αναπτύχθηκε με νέους Ρωσσικούς
   κινητήρες και συστήματα πλοήγησης,
   βασιζόμενο στην άτρακτο του Ιl-96M/T και
   φέρει τέσσερις κινητήρες Aviadvigatel PS90-A1.
   Μεταφέρει μέχρι 435 επιβάτες, ενώ σε
   διαμόρφωση δύο θέσεων από 332 μέχρι 430
   επιβάτες. Η ακτίνα του με πλήρη κάυσιμα
   φτάνει τα 11,300 km.

[Επεξεργασία] Επιδόσεις

       Στοιχεία       Il-96-300   Il-96-M            Il-96T
                             55.3 m (181   64.7 m
   Μήκος                  ft 7 in)   (212 ft     66.9 m (209 ft 9 in)
                                           3 in)
   Άνοιγμα                         60.11 m (197 ft 3 in)
   Φτερών
   Ύψος                                17.5 m (57 ft 7 in)
                              183,000 kg
   Βάρος (κενό)       (403,000
                                 lbs)
                                          270,000
   Μέγιστο Βάρος  250,000 kg     kg
   Απογείωσης      (551,000 lb) (595,000
                                            lb)
   Ταχύτητα                        .80 Mach (850 Km/hr)
   Πλεύσης
   Μέγιστη                          .85 Mach (903 Km/hr)
   Ταχύτητα
   Ακτίνα με                       11,482
   πλήρες φορτίο                 km       9,700 km or 5,237 nm
                                           (6,195
                                            nm)
   Χωρητικότητα    150,000
   Καυσίμου             liters
                             (39,625 USG)
                                  4x      4x Pratt
   Κινητήρες        Aviadvigatel    &
                                PS-90A    Whitney
                                           PW2000
   Πλήρωμα             Τρεις                Δύο
   πλοήγησης
   Διαμόρφωση 3        259        307    Εμπορευματικό
   Θέσεων

   +--------------------------------------------------------------+
   |             IL-96-300/-400 χρόνος ζωής             |
   |--------------------------------------------------------------|
   |Έτη                                                  | 20  |
   |--------------------------------------------------------+-----|
   |Κύκλοι (απογείωση & προσγείωση)|20000|
   |--------------------------------------------------------+-----|
   |Ώρες Πτήσεις                                 |60000|
   +--------------------------------------------------------------+

   Ανακτήθηκε από "http://el.wikipedia.org/wiki/Ilyushin_Il-96"
   Κατηγορίες: Αεροσκάφη Ilyushin | Πολιτικά
   αεροσκάφη
   Κρυμμένη κατηγορία: Άρθρα που
   χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Česky
     * Deutsch
     * English
     * Español
     * Eesti
     * فارسی
     * Suomi
     * Français
     * Magyar
     * Bahasa Indonesia
     * Italiano
     * 日本語
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Slovenčina
     * Српски / Srpski
     * Svenska
     * Tagalog
     * Tiếng Việt
     * 中文

     * Τελευταία τροποποίηση 10:24, 22 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
