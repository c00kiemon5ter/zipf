   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Άκαμπα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 29°31′00″N 35°00′00″E﻿ / ﻿29.516667, 35 Η Άκαμπα (στα
   αραβικάلعقبة, Al-Aqabah) είναι μια παραθαλάσσια πόλη της νότιας Ιορδανίας
   στον μυχό του ομώνυμου κόλπου της Ερυθρής Θάλασσας, με πληθυσμό 86.000
   (εκτίμηση) ή το 2% του πληθυσμού της Ιορδανίας. Είναι στρατηγικής σημασίας
   για τη χώρα, καθώς αποτελεί το μοναδικό της λιμάνι και πρωτεύουσα ομώνυμης
   επαρχίας. Γειτονεύει με το λιμάνι Εϊλάτ του Ισραήλ και υπάρχει συνοριακή
   δίοδος μεταξύ τους. Οι γεωγραφικές συντεταγμένες της είναι 29° 31΄ βόρειο
   πλάτος και 35° 00΄ ανατολικό μήκος. Η έκταση του δήμου είναι 375
   τετραγωνικά χιλιόμετρα. Η τοπική πολιτική ώρα είναι η ίδια με την ώρα
   Ελλάδας.

   Η πόλη είναι γνωστή σήμερα για τον τουρισμό της, ιδίως στους φίλους των
   καταδύσεων, αλλά εξάγει και θαλασσινά, όπως και φωσφορικά άλατα.

   [IMG]
   [IMG]
   Το φρούριο της Άκαμπα.

   Πίνακας περιεχομένων

     • 1 Ιστορία
     • 2 Τουρισμός
     • 3 Μεταφορές
     • 4 Εξωτερικοί σύνδεσμοι

[Επεξεργασία] Ιστορία

   Η Άκαμπα κατοικείται από το 4000 π.Χ. εξαιτίας της στρατηγικής της
   τοποθεσίας. Ο πρώτος οικισμός φαίνεται ότι ήταν των Ιδουμαίων) και
   ακολούθησαν οι Άραβες Ναβαταίοι.

   Η Βίβλος αναφέρεται στην περιοχή στο Α΄ Βασιλέων (θ΄ 26), όπου γράφεται
   πως ο βασιλιάς Σολομώντας ναυπήγησε πλοία στο Ezion-Geber, «στην Εδώμ,
   στις ακτές της Ερυθρής Θάλασσας». Αυτός ο στίχος πιθανότατα αναφέρεται σε
   λιμάνι της Εποχής του Σιδήρου στην ίδια θέση με τη σημερινή Άκαμπα.

   Στην Ελληνιστική Περίοδο η ελληνική ονομασία της Άκαμπα ήταν «Βερενίκη»
   και η ρωμαϊκή Aila και Aelana. Εκεί απέληγε η οδός Via Traiana Nova, που
   ξεκινούσε από τη Δαμασκό.

   Σύντομα μετά τον θάνατο του Μωάμεθ η πόλη έγινε τμήμα του νέου Χαλιφάτου,
   και στη συνέχεια πέρασε από τις δυναστείες των Αββασιδών, των Φατιμιδών
   και των Μαμελούκων. Η πρώτη ισλαμική περίοδος σηματοδοτεί το χτίσιμο νέου
   οικισμού, της Ayla (πρβλ. τη ρωμαϊκή ονομασία), που περιγράφεται από τον
   γεωγράφο Shams Eddin Muqaddasi ως δίπλα στα ερείπια του παλαιού οικισμού.
   Σήμερα τα ερείπια της Ayla (ανασκάφηκαν τη δεκαετία του 1980 από
   αμερικανοϊορδανική ομάδα αρχαιολόγων) απέχουν λίγα λεπτά με τα πόδια από
   την κύρια προκυμαία της Άκαμπα.

   Τον 12ο αιώνα οι Σταυροφόροι κατέλαβαν την περιοχή και έκτισαν το φρούριό
   τους Helim, που σώζεται μέχρι σήμερα. Την ανακατέλαβαν οι Άραβες του
   Σαλαδίνου το 1170. Οι Μαμελούκοι τους διαδέχθηκαν το 1250 και ξανάχτισαν
   το φρούριο τον 14ο αιώνα επί σουλτάνου Qansah al-Ghouri.

   Μετά την παρακμή (αρχές 16ου αιώνα) της δυναστείας των Μαμελούκων, η
   περιοχή εισήλθε στη σφαίρα επιρροής της Οθωμανικής Αυτοκρατορίας, οπότε
   και η Άκαμπα έχασε τη σημασία της και επί 400 χρόνια παρέμεινε ένα απλό
   ψαροχώρι.

   Κατά τον Α΄ Παγκόσμιο Πόλεμο οι οθωμανικές δυνάμεις υποχρεώθηκαν να
   αποχωρήσουν από την πόλη μετά από επιδρομή υπό τον «Λώρενς της Αραβίας»
   και τις αραβικές δυνάμεις του Σαρίφ Χουσεΐν το 1917, καθιστώντας το έδαφος
   τμήμα του βασιλείου του Hijaz, υπό τη διοίκηση του Πρίγκηπα Φαϊζάλ. Η
   κατάληψη της Άκαμπα άνοιξε γραμμές εφοδιασμού από την Αίγυπτο προς τις
   αραβικές και βρετανικές δυνάμεις στα βόρεια (Υπεριορδανία και Παλαιστίνη),
   και, το σημαντικότερο, ήρε την απειλή τουρκικών επιθέσεων στη στρατηγικά
   σημαντική Διώρυγα του Σουέζ.

   Η Άκαμπα παραχωρήθηκε στο βρετανικό προτεκτοράτο της Υπεριορδανίας το
   1925.

   Το 1965 ο Βασιλιάς Χουσεΐν έδωσε χώρο στην Άκαμπα για ανάπτυξη
   ανταλλάσσοντας γη με τη Σαουδική Αραβία: Για 6000 τετρ.χιλιόμετρα ερήμου
   στο εσωτερικό της Ιορδανίας η Σαουδική Αραβία παρεχώρησε 12 χιλιόμετρα
   ακτογραμμής νότια της πόλης. Εκτός από χώρο για την επέκταση του λιμανιού,
   η Ιορδανία κέρδισε και την πρόσβαση στον υπέροχο κοραλλιογενή ύφαλο
   Yamanieh.

   Τον Αύγουστο 2000 ιδρύθηκε η Αρχή Ειδικής Οικονομικής Ζώνης της Άκαμπα
   (ASEZA).

[Επεξεργασία] Τουρισμός

   Η Άκαμπα είναι γνωστή για τις αμμώδεις παραλίες της και τα πολυτελή της
   ξενοδοχεία, και προσελκύει πολλούς καταδύτες και γουίντσέρφερς. Τα πολλά
   καφενεία της προσφέρουν και μανσάφ ή μπακλαβά. Πολύ δημοφιλές είναι και το
   τουρκικό λουτρό (χαμάμ).

   Το 2006 άρχισε μεγάλη διαφημιστική εκστρατεία της ASEZA για την ενίσχυση
   και του εσωτερικού τουρισμού, που επεκτάθηκε και στη βόρεια κυρίως Ευρώπη
   τον επόμενο χρόνο.

[Επεξεργασία] Μεταφορές

   Ο σιδηρόδρομος δεν εξυπηρετεί πλέον επιβάτες, με αποτέλεσμα την επικράτηση
   των λεωφορείων και των πούλμαν, των πλοίων προς και από την Αίγυπτο, και
   των αεροπλάνων. Η Άκαμπα διαθέτει αεροδρόμιο με απευθείας πτήσεις από και
   προς το Αμμάν, το Σαρμ-ελ-Σέιχ το Ντουμπάι και την Αλεξάνδρεια.

   Commons logo
   Τα Κοινά έχουν πολυμέσα σχετικά με το θέμα
   Άκαμπα

[Επεξεργασία] Εξωτερικοί σύνδεσμοι

     • Ιστορική σελίδα
     • Επίσημη ιστοσελίδα και Τουριστικό Τμήμα της Άκαμπα

     • Το άρθρο αυτό βασίζεται στο αντίστοιχο της αγγλόγλωσσης Wikipedia.

   Ανακτήθηκε από
   "http://el.wikipedia.org/wiki/%CE%86%CE%BA%CE%B1%CE%BC%CF%80%CE%B1"
   Κατηγορία: Ασιατικές πόλεις

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Català
     • Česky
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • עברית
     • Magyar
     • Bahasa Indonesia
     • Italiano
     • 日本語
     • ქართული
     • Limburgs
     • മലയാളം
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Slovenščina
     • Svenska
     • Türkçe
     • Українська
     • 中文

     • Τελευταία τροποποίηση 15:59, 10 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
