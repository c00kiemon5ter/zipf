   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Λυών

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 45°46′01″N 4°50′03″E﻿ /
   ﻿45.7669, 4.8342

                                    Λυών
     Έμβλημα της πόλης Γεωγραφική θέση της
              πόλης στον χάρτη της Γαλλίας
   Χώρα                           Γαλλία Flag of France.svg
   Νομός                                      Ρον
   Περιφέρεια                        Ρον-Αλπ
   Καντόνια
   Πληθυσμός                      472 305 κατ. (2006)
   Έκταση
                                            Ελάχιστο 162
   Υψόμετρο
                                      Μέσο 173 Μέγιστο 312
   Δήμαρχος               Ζεράρ Κολόμπ μέχρι 2008
   Ιστοσελίδα                         www.lyon.fr

               Ιστορική περιοχή της Λυών^a
                      ΟΥΝΕΣΚΟ Μνημείο ΠΠΚ
                       Lyon hotel de ville detail 01.jpg
   Χώρα μέλος          Flag of France.svg Γαλλία
   Τύπος                   Πολιτιστικό
   Κριτήρια             ii, iv
   Ταυτότητα           #872
   Περιοχή^b             Ευρώπη και Βόρεια
                                Αμερική
                       Ιστορικό εγγραφής
   Περιγραφή:          1998
                                22η Συνεδρίαση
   a Επίσημο όνομα στον κατάλογο μνημείων
   της ΠΠΚ
   b Επίσημη καταχώρηση από την UNESCO

   Η Λυών (γαλλ. Lyon) είναι πόλη της
   νοτιοανατολικής Γαλλίας, πρωτεύουσα της
   περιφέρειας του Ρον-Αλπ (Rhône-Alpes) και του
   νομού του Ροδανού (Rhône). Είναι η τρίτη
   μεγαλύτερη πόλη της Γαλλίας, μετά το
   Παρίσι και τη Μασσαλία και ο πληθυσμός
   της ανέρχεται σε 472 305 κατ. (2006). Για την
   ευρύτερη περιοχή της Λυών όμως, ο
   πληθυσμός, σύμφωνα με την απογραφή του
   2004, ανέρχεται σε 1.367.086 κατοίκους,
   καθιστώντας την πόλη ως ένα από τα
   σημαντικότερα μητροπολιτικά κέντρα της
   Ευρώπης^[1].

   Πίνακας περιεχομένων

     * 1 Γεωγραφία
     * 2 Ιστορία

          * 2.1 Ρωμαϊκοί χρόνοι
          * 2.2 Μεσαίωνας
          * 2.3 Αναγέννηση
          * 2.4 Γαλλική Επανάσταση
          * 2.5 Βιομηχανική επανάσταση
          * 2.6 Σύγχρονη εποχή

     * 3 Πολιτισμός και αξιοθέατα

          * 3.1 Εκδηλώσεις
          * 3.2 Μουσεία

     * 4 Παραπομπές
     * 5 Πηγές
     * 6 Εξωτερικές Συνδέσεις

[Επεξεργασία] Γεωγραφία

   Η Λυών βρίσκεται στην συμβολή των
   ποταμών Ροδανού (Rhône) και Σον (Saône), στο
   νοτιοανατολικό τμήμα της Γαλλίας, σε ίση
   περίπου απόσταση από το Παρίσι και την
   Μασσαλία. Η κεντρική της γεωγραφική της
   θέση, σε συνδυασμό με τις μικρές
   αποστάσεις από Γερμανία, Ελβετία και
   Ιταλία, της προδίδουν μια ιδιαίτερα
   σημαντική γεωστρατηγική σημασία.^[2]

   [IMG]
   [IMG]
   Ο ουρανοξύστης της Crédit Lyonnais (La tour du Crédit
   Lyonnais) ύψους 165 μέτρων

   Η έκτασή της είναι περίπου 500 χλμ² και
   αναλογούν περίπου 2.333 κάτοικοι ανά χλμ².
   ^[3] Το κλίμα που επικρατεί είναι εύκρατο,
   η μέση ετήσια θερμοκρασία είναι 11,3 °C και
   η ετήσια διάρκειά ηλιοφάνειας είναι 2.006
   ώρες. ^[4]

   Στην δυτική πλευρά της πόλης κυριαρχούν
   ο λόφος της Φουρβιέρ (Fourvière), γνωστός ως
   και "λόφος που προσεύχεται" χάρη στην
   ύπαρξη της βασιλικής Νοτρ Νταμ ντε
   Φουρβιέρ (Notre Dame de Fourvière), και ο λόφος της
   Κρουά-Ρους (Croix-Rousse), γνωστός ως και ο
   "λόφος που εργάζεται" χάρη στις
   παραδοσιακές βιοτεχνίες υφασμάτων από
   μετάξι.^[5]

   [IMG]
   [IMG]
   Καμπαναριό του παλαιού νοσοκομείου hôpital
   de la charité στο κέντρο της πόλης

   Στους πρόποδες των δύο λόφων βρίσκεται
   το μεσαιωνικό τμήμα της πόλης, γνωστό ως
   Vieux Lyon (παλαιά Λυών) το οποίο
   χαρακτηρίζεται από την ύπαρξη στενών
   μικρών περασμάτων, τα επονομαζόμενα
   traboules, που επιτρέπουν την διάβαση από τον
   ένα δρόμο στον άλλον, μέσα από τις αυλές
   των σπιτιών. Το τμήμα αυτό της πόλης έχει
   χαρακτηριστεί "ιστορική κληρονομιά" της
   UNESCO.^[6]

   Στα ανατολικά των 2 λόφων, ανάμεσα στους
   δύο ποταμούς λίγο πριν την συμβολή τους,
   βρίσκεται το κέντρο της πόλης. Έχει την
   ονομασία presq'île (σχεδόν νησί), λόγω του
   ότι μοιάζει με χερσόνησο, και
   κυριαρχείται από την πλατεία Μπελκούρ
   (Place Bellecour), στο κέντρο της οποίας
   βρίσκεται το άγαλμα του Λουδοβίκου ΙΔ'.
   Στο μοντέρνο ανατολικό τμήμα της πόλης
   κυριαρχεί ο ουρανοξύστης της Παρ-Ντιε
   (Part-Dieu), κέντρο του μεγαλύτερου εμπορικού
   κέντρου της πόλης, καθώς και ο ένας από
   τους δύο σιδηροδρομικούς σταθμούς. Το
   βόρειο τμήμα της πόλης περιέχει το πάρκο
   του Τετ ντ'ορ (Parc de la Tête d'or), δίπλα στο
   οποίο βρίσκεται το αρχηγείο της
   Ιντερπόλ.^[7]

[Επεξεργασία] Ιστορία

  [Επεξεργασία] Ρωμαϊκοί χρόνοι

   [IMG]
   [IMG]
   Το ρωμαϊκό θέατρο στον λόφο της Φουρβιέρ

   Η Ιστορία της Λυών ξεκινά το 43 π.Χ., όταν ο
   Ρωμαίος αξιωματικός Λούσιος Μουνάτιος
   Πλάνκος (Lucius Munatius Plancus), παίρνοντας
   εντολή από τη Σύγκλητο, ιδρύει την πόλη
   με την ρωμαϊκή ονομασία Λούγδουνουμ
   (Lugdunum) (από τον θεό Λουγ της κελτικής
   μυθολογίας ή από τη λατινική λέξη lux που
   σημαίνει φως, με σκοπό την φιλοξενία
   Ρωμαίων προσφύγων που εκδιώχθηκαν
   εξαιτίας μιας γαλατικής εξέγερσης. Το 27
   π.Χ. ανακηρύσσεται πρωτεύουσα μίας εκ
   των τριών ρωμαϊκών γαλατικών επαρχιών,
   της Gallia Lugdunensis και γίνεται η έδρα της
   αυτοκρατορικής εξουσίας για ολόκληρη
   την Γαλατία (πρωτεύουσα της Γαλατίας),
   ιδιότητα που θα διατηρήσει για τρεις
   αιώνες.^[8]

   Η αναδιοργάνωση της Ρωμαϊκής
   Αυτοκρατορίας από την Τετραρχία μείωσε
   σε σημαντικό βαθμό τον διοικητικό ρόλο
   της πόλης, γεγονός που οδήγησε στην
   μεταφορά της πρωτεύουσας της Γαλατίας
   στην Τρίερ, πόλη κοντά στον Ρήνο, με
   μεγαλύτερη γεωστρατηγική σημασία. Με
   την παρακμή της Ρωμαϊκής Αυτοκρατορίας
   και την ίδρυση της Κωνσταντινούπολης,
   χάνει αρκετή από την αίγλη της και
   σταδιακά συρρικνώνεται. Ακολουθεί η
   διάλυση της Δυτικής Αυτοκρατορίας, και
   τον 5ο αιώνα η πόλη περνάει στα χέρια των
   Βουργουνδών, την οποία ανακηρύσσουν ως
   πρωτεύουσά τους το 461.

  [Επεξεργασία] Μεσαίωνας

   Το 532, η Βουργουνδία γίνεται μέρος του
   βασιλείου των Φράγκων, αλλά οι επιδρομές
   των Αράβων τον 8ο αιώνα ξαναβάζουν σε
   κίνδυνο την ακεραιότητα της πόλης. Το 843,
   με την Συνθήκη του Βερντέν και τον
   διαμελισμό του βασιλείου των Φράγκων σε
   τρία βασίλεια, το Λούγδουνο δίνεται στο
   Λοθάριο. Και πάλι όμως, η πόλη θα υποστεί
   επιδρομές, αυτή τη φορά των Νορμανδών.

   Τον 13ο αιώνα συναντάμε για πρώτη φορά
   την επωνυμία Λυών. Η πόλη παραμένει σε
   μέτρια μεγέθη για τα δεδομένα της
   εποχής, δεν παύει όμως να αποτελεί
   σημαντικό θρησκευτικό κέντρο, με
   αποκορύφωμα την ανακήρυξη του
   αρχιεπισκόπου της Λυών ως "Έξαρχο των
   Γαλατών" (Primat des Gaules) από τον Πάπα
   Γρηγόριο Ζ', το 1078.

   Στην αρχή του 14ου αιώνα, μια διαμάχη του
   αρχιεπισκόπου με την αριστοκρατία της
   πόλης, οδηγεί στην ενσωμάτωση της πόλης
   στο βασίλειο της Γαλλίας, χωρίς
   διαμαρτυρία από μέρους του Αυτοκράτορα.
   Από τότε, η Λυών αποκτά ιδιαίτερη
   σημασία για τις γαλλικές δραστηριότητες
   στην Ιταλία, γεγονός που την ωφέλησε σε
   μεγάλο βαθμό χάρη στην οικονομική και
   πολιτιστική ανάπτυξη της Ιταλίας, την
   εποχή της Αναγέννησης. Παρένθεση σε αυτή
   την περίοδο ακμής αποτέλεσε η επιδημία
   της μαύρης πανώλης που σκότωσε περίπου
   25.000 ανθρώπους στα τέλη της δεκαετίας του
   1340. ^[9]

  [Επεξεργασία] Αναγέννηση

   Η εποχή της Αναγέννησης σηματοδοτεί για
   την Λυών μία περίοδο οικονομικής
   ανάπτυξης, ιδίως στην αρχή του 16ου αιώνα,
   χάρη στην άφιξη τραπεζιτών από τη
   Φλωρεντία και στην ανάπτυξη του
   εμπορίου του μεταξιού. Οι συγκρούσεις
   των καθολικών με τους Ουγενότους όμως,
   που κορυφώθηκαν την Νύχτα του Αγίου
   Βαρθολομαίου, το 1572, οδήγησαν πολλούς
   εμπόρους στην μετανάστευση προς τη
   Γένοβα και έβαλαν φρένο στην ανάπτυξη
   της πόλης.

   Τον 17ο αιώνα, η Λυών γνωρίζει μια εποχή
   θρησκευτικής ηρεμίας και ακμής, κυρίως
   χάρη στην εύνοια της γαλλικής αυλής (η
   πόλη είχε φιλοβασιλικό χαρακτήρα).
   Κατασκευάζεται το δημαρχείο της πόλης
   και η Λυών σταδιακά μετατρέπεται σε μια
   πόλη των γραμμάτων και των τεχνών. Τον 18ο
   αιώνα κατασκευάζονται πολλά νέα κτίρια
   από τον αρχιτέκτονα Ζακ-Ζερμέν Σουφλό
   (Jacques-Germain Soufflot) και η πόλη ζει μια
   ειρηνική περίοδο μέχρι την Επανάσταση.

  [Επεξεργασία] Γαλλική Επανάσταση

   Την περίοδο της Γαλλικής Επανάστασης, η
   Λυών τάσσεται με τους Γιρονδίνους και
   εξεγείρεται κατά της Συμβατικής
   Συνέλευσης. Αυτό έχει σαν αποτέλεσμα την
   πολιορκία της πόλης, και με την πτώση
   της, τον τουφεκισμό ή τον απαγχονισμό
   περίπου 2000 ατόμων. Η ηρεμία στην πόλη
   επανήλθε με την κατάληψη της εξουσίας
   από τον Ναπολέοντα Βοναπάρτη.

  [Επεξεργασία] Βιομηχανική επανάσταση

   [IMG]
   [IMG]
   Οι αδελφοί Λυμιέρ

   Η Βιομηχανική επανάσταση οδηγεί στον
   εκσυχρονισμό των βιοτεχνιών μεταξιού
   που σταδιακά μετατρέπονται σε
   βιομηχανίες υφασμάτων. Έτσι η Λυών
   μεταμορφώνεται τον 19ο αιώνα σε μια
   σημαντική βιομηχανική πόλη. Συνέπεια
   αυτού του γεγονότος είναι οι πρώτες
   κοινωνικές διαμάχες μεταξύ των
   εργοδοτών και των εργαζομένων που
   οδηγούν σε γενικευμένες ταραχές το 1831.
   Το 1832 κατασκευάζεται μια από τις πρώτες
   σιδηροδρομικές γραμμές στην Γαλλία, που
   ενώνει την Λυών με το Σεντ-Ετιέν. ^[10] Το
   1872 ξεκινούν οι εργασίες για την
   κατασκευή της βασιλικής Νοτρ Νταμ ντε
   Φουρβιέρ, προς τιμήν της Παναγίας για να
   Την ευχαριστήσουν που έσωσε την πόλη από
   τους Πρώσους.

   Το 1895 οι Ογκύστ και Λουί Λυμιέρ, δύο
   αδέλφια μηχανικών από τη Λυών, κάνουν
   την πρώτη δημόσια προβολή ταινίας που
   λεγόταν Έξοδος από το εργοστάσιο Λυμιέρ
   και σηματοδοτούν την έναρξη του
   κινηματογράφου. ^[11]

  [Επεξεργασία] Σύγχρονη εποχή

   Κατά τον Β' Παγκόσμιο Πόλεμο, η Λυών
   αποτέλεσε ένα από τα κέντρα της Γαλλικής
   Αντίστασης. ^[12] Στις 26 Μαΐου 1944 η πόλη
   βομβαρδίζεται από τις αεροπορικές
   δυνάμεις των Συμμάχων πριν
   απελευθερωθεί στις 3 Σεπτεμβρίου της
   ίδιας χρονιάς.

[Επεξεργασία] Πολιτισμός και αξιοθέατα

  [Επεξεργασία] Εκδηλώσεις

   Από το 1852, έτος κατά το οποίο ανεγέρθηκε
   το επίχρυσο άγαλμα της Παναγίας στον
   λόφο της Φουρβιέρ, γιορτάζεται κατά το
   έθιμο η Fête des Lumières (γιορτή των φώτων -
   άσχετη με τα Θεοφάνια της Ορθοδοξίας). Το
   έθιμο προβλέπει την τοποθέτηση
   αναμμένων κεριών, μέσα σε έγχρωμα
   γυάλινα ποτήρια, στα παράθυρα των
   σπιτιών της πόλης. Από το 1989, η
   παραδοσιακή γιορτή συνοδεύεται από
   οργάνωση διαφόρων εκδηλώσεων και
   θεαμάτων υπό την αιγίδα της
   δημαρχίας.^[13]

   Επίσης, κάθε χρόνο διοργανώνεται στην
   πόλη ένα ετήσιο φεστιβάλ. Τα μονά έτη
   διοργανώνεται το φεστιβάλ σύγχρονης
   τέχνης, ενώ κατά τα ζυγά διοργανώνεται
   το φεστιβάλ χορού. Τα δύο αυτά φεστιβάλ
   στηρίζονται κάθε χρόνο σε συγκεκριμένη
   θεματολογία και προσελκύουν θεατές και
   τουρίστες από όλο τον κόσμο.

  [Επεξεργασία] Μουσεία

     * Μουσείο Φυσικής Ιστορίας [1]
     * Μουσείο Καλών Τεχνών [2]
     * Μουσείο Γαλατορωμαϊκού πολιτισμού [3]
     * Ινστιτούτο Λυμιέρ [4]
     * Μουσείο υφασμάτων και Τεχνών
       διακόσμησης [5]
     * Μουσείο Σύγχρονης Τέχνης [6]
     * Διεθνές Μουσείο Μινιατούρων [7]

[Επεξεργασία] Παραπομπές

    1. ↑ Population - Site Officiel de la Ville de Lyon
    2. ↑ Grand Lyon en Europe - Des infrastructures stratégiques, un
       emplacement stratégique
    3. ↑ Grand Lyon - Géographie de Lyon, géographie de la région
       lyonnaise
    4. ↑ Géographie - Site Officiel de la Ville de Lyon
    5. ↑ Au fil des quartiers - Site Officiel de la Ville de Lyon
    6. ↑ Historic Site of Lyons - UNESCO World Heritage Centre
    7. ↑ Cité internationale - Site Officiel de la Ville de Lyon
    8. ↑ X Passion - Lyon
    9. ↑ ?p?d?µ?e?
   10. ↑ http://www.ose.gr/eCportal.asp?id=65&nt=18
   11. ↑ http://tovima.dolnet.gr/print_article.php?e=B&f=13652&m=Y08&aa=1
   12. ↑ Histoire - Site Officiel de la Ville de Lyon
   13. ↑ Accueil - Fête des Lumières

[Επεξεργασία] Πηγές

   Commons logo
   Τα Κοινά έχουν πολυμέσα σχετικά με το
   θέμα
   Λυών

     * Wikitravel: Λυών (ταξιδιωτικός οδηγός)
     * Επίσημος δικτυακός τόπος του
       δημαρχείου της Λυών (γαλλικά)
     * Επίσημος δικτυακός τόπος του
       ευρύτερης πόλης της Λυών (γαλλικά)
     * Δικτυακός τόπος του ελληνικού ομίλου
       UNESCO Ιστορίας, Τέχνης και Θεάτρου
     * Άρθρο σχετικά με τις επιδημίες από τον
       δικτυακό του περιοδικού
       Εικονογραφημένη Ιστορία
     * Δικτυακός τόπος του Εμπορικού και
       Βιομηχανικού Επιμελητηρίου της Λυών
       (γαλλικά)
     * Επίσημος δικτυακός τόπος της Μπιενάλε
       της Λυών (γαλλικά)
     * Άρθρο πάνω στην ιστορία της Λυών από
       το Ecole Polytechnique (γαλλικά)
     * "Το ΒΗΜΑ" ένθετο 1ης Σεπτεμβρίου 2002 για
       τους Αφούς Λυμιέρ
     * Ενορία Αγίου Ιωάννη Βαπτιστή της Λυών
       (γαλλικά)

[Επεξεργασία] Εξωτερικές Συνδέσεις

     * Εικονική επίσκεψη στη Λυών (δικτυακός
       τόπος UNESCO)
     * Γραφείο Τουρισμού της Λυών (γαλλικά)

   Ανακτήθηκε από
   "http://el.wikipedia.org/wiki/%CE%9B%CF%85%CF%8E%CE%BD"
   Κατηγορίες: Μνημεία Παγκόσμιας
   Πολιτιστικής Κληρονομιάς | Πόλεις της
   Γαλλίας | Λυών

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Aragonés
     * العربية
     * Asturianu
     * Boarisch
     * Беларуская
     * Български
     * བོད་ཡིག
     * Brezhoneg
     * Bosanski
     * Català
     * Cebuano
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Français
     * Arpetan
     * Frysk
     * Gaeilge
     * Galego
     * עברית
     * हिन्दी
     * Hrvatski
     * Magyar
     * Հայերեն
     * Interlingua
     * Bahasa Indonesia
     * Interlingue
     * Ido
     * Íslenska
     * Italiano
     * 日本語
     * ქართული
     * Taqbaylit
     * Kalaallisut
     * 한국어
     * Kurdî
     * Kernewek
     * Latina
     * Ladino
     * Lëtzebuergesch
     * Limburgs
     * Líguru
     * Lumbaart
     * Lietuvių
     * Latviešu
     * Македонски
     * मराठी
     * Nāhuatl
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Иронау
     * Polski
     * Português
     * Runa Simi
     * Română
     * Armãneashce
     * Русский
     * Sardu
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * ไทย
     * Tok Pisin
     * Türkçe
     * ئۇيغۇرچە / Uyghurche‎
     * Українська
     * Vèneto
     * Tiếng Việt
     * Volapük
     * Winaray
     * 吴语
     * ייִדיש
     * 中文
     * Bân-lâm-gú
     * 粵語

     * Τελευταία τροποποίηση 16:52, 9 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
