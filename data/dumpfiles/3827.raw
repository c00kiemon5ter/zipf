   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Φουλχένσιο Μπατίστα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Φουλχένσιο Μπατίστα το 1952.

   Ο Φουλχένσιο Μπατίστα (1901-1973) υπήρξε
   Κουβανός στρατηγός, Πρόεδρος και
   δικτάτορας με την υποστήριξη των
   Ηνωμένων Πολιτειών της Αμερικής. Υπήρξε
   ηγέτης της Κούβας κατά τα διαστήματα
   1933-1944 και 1952-1959, οπότε και τελικά
   ανατράπηκε ως αποτέλεσμα της
   επικράτησης της Κουβανικής Επανάστασης.

   Ο Μπατίστα προέρχονταν από φτωχή
   οικογένεια, μικτής
   αφρικανικής-ευρωπαϊκής καταγωγής. Ως
   νεαρός απασχολήθηκε σε διάφορες
   εργασίες (ράπτης, λιμενεργάτης, στους
   σιδηροδρόμους) ώσπου τελικά κατατάχθηκε
   στον στρατό. Το 1933, ως λοχίας έχοντας ήδη
   μεγάλη επιρροή σε μερίδα στρατιωτών,
   συμμετείχε στην λεγόμενη «επανάσταση
   των λοχιών», μια πραξικοπηματική
   ενέργεια, που σε συνεργασία με τον
   Αμερικανό πρέσβη της Κούβας, συντέλεσε
   στην κατάλυση του πολιτεύματος της
   χώρας. Τελικά νέος πρόεδρος
   ανακηρύχθηκε ο Ραμόν Γκραού Σαν Μαρτίν
   και αρχηγός του στρατεύματος ο ίδιος ο
   Μπατίστα που προήχθη σε συνταγματάρχη.
   Στην πραγματικότητα όμως ο πραγματικός
   ηγέτης της χώρας ήταν ο Μπατίστα, ενώ μια
   σειρά από προέδρους που ακολούθησαν τα
   επόμενα χρόνια δεν είχε ουσιαστικές
   αρμοδιότητες.

   Κατέβηκε ως υποψήφιος στις εκλογές του
   1940 και αναδείχθηκε νικητής. Διετέλεσε
   έτσι και ονομαστικός ηγέτης για την
   επόμενη τετραετία ως επικεφαλής ενός
   συνασπισμού κομμάτων. Αν και ο Μπατίστα
   ήταν καπιταλιστής και θαυμαστής της
   πολιτικής των Η.Π.Α., υποστηρίχθηκε
   επίσης και από το Κομμουνιστικό Κόμμα
   Κούβας, που εκείνη την εποχή είχε μικρή
   απήχηση στη χώρα. Αυτή η υποστήριξη
   οφειλόταν κυρίως στους νόμους που
   ενίσχυαν τα εργατικά σωματεία. Επίσης,
   κατά την πρώτη διακυβέρνησή του,
   πραγματοποιήθηκαν σημαντικές
   κοινωνικές μεταρρυθμίσεις: Αναθεώρηση
   Συντάγματος, κυβερνητική παρέμβαση στην
   οικονομία και κοινωνική πρόνοια.

   Στις εκλογές του 1944 ο Μπατίστα ηττήθηκε
   από τον Γκραού και έφυγε για τις Η.Π.Α.
   όπου και έζησε τα επόμενα έτη. Το 1952
   αποφάσισε να κατέβει και πάλι υποψήφιος
   για τις κουβανικές εκλογές, όμως το
   κόμμα του πήρε την τρίτη θέση στην
   αναμέτρηση. Στις 10 Μαρτίου 1952, 3 μήνες
   μετά τις τελευταίες εκλογές, ο Μπατίστα
   με την υποστήριξη του στρατού κατέλυσε
   το πολίτευμα, θεωρώντας τις εκλογές
   άκυρες και ανακηρύχθηκε ο ίδιος
   «προσωρινός πρόεδρος». Αμέσως μετά οι
   Η.Π.Α. αναγνώρισαν το καθεστώς.

   Η δεύτερη περίοδος της ηγεσίας Μπατίστα
   δεν είχε στοιχεία προόδου, αλλά υπήρξε
   έντονη η επιθυμία του να αποκτήσει την
   εύνοια των εύπορων κοινωνικών
   στρωμάτων. Στην Αβάνα ο τζόγος ανθούσε,
   όπως εικάζεται ότι έγιναν και
   οικονομικές συμφωνίες μεταξύ του και
   Αμερικανών-προσωπικοτήτων του
   οργανωμένου εγκλήματος (μαφία).

   Μέχρι την άνοιξη του 1958 οι Η.Π.Α. ενίσχυαν
   το καθεστώς Μπατίστα με οπλισμό
   τελευταίας τεχνολογίας προκειμένου να
   αντιμετωπίσει πιθανή επαναστατική
   κίνηση. Τον Μάρτιο, όμως, του ίδιου έτους
   μετά από σοβαρές συμπλοκές με
   αντικαθεστωτικούς κύκλους ο Αμερικανός
   πρόεδρος Ντουάιτ Αϊζενχάουερ συνέστησε
   στον Μπατίστα να προκηρύξει εκλογές. Οι
   εκλογές πραγματοποιήθηκαν, όμως η αποχή
   ήταν σχεδόν καθολική, που έφτανε το 98%
   στο Σαντιάγο ντε Κούβα. Την 1η Ιανουαρίου
   1959, καθώς οι επαναστατικές δυνάμεις του
   Φιντέλ Κάστρο προήλαυναν, μετά τη νίκη
   τους στην Σάντα Κλάρα, προς την Αβάνα, ο
   Μπατίστα διέφυγε αεροπορικώς από τη
   χώρα.

   Εικάζεται ότι εκτός από τους
   προσωπικούς υποστηρικτές του, στο
   αεροπλάνο στοιβάχτηκαν έργα τέχνης και
   μετρητά συνολικής αξίας 700 εκατομμυρίων
   δολαρίων Η.Π.Α..

[Επεξεργασία] Πηγές

     * Παγκόσμιο Βιογραφικό Λεξικό. Εκδοτική
       Αθηνών. Αθήνα 1987.

   π • σ • ε
                      Πρόεδροι της Κούβας
   Τομάς Εστράδα Πάλμα  · Αμερικανοί
   κυβερνήτες  · Χοσέ Μιγκέλ Γκομέζ  · Μάριο
   Γκαρθία Μενοκάλ  · Αλφρέδο Ζάγιας  ·
   Χεράρδο Ματσάδο  · Αλμπέρο Χερέρα  ·
   Κάρλος Μανουέλ ντε Σέσπεδες  · Πενταρχία
   του 1933  · Ραμόν Γκράου  · Κάρλος Χέβια  ·
   Μανουέλ Μαρκές Στέρλινγκ  · Κάρλος
   Μεντιέτα  · Χοσέ Μπαρνέτ  · Μιγκέλ
   Μαριάνο Γκομέζ  · Φεντερίκο Λαρέντο
   Μπριου  · Φουλχένσιο Μπατίστα  · Ραμόν
   Γκράου  · Κάρλος Πρίο Σοκαράς  ·
   Φουλχένσιο Μπατίστα^  · Ανσέλμο Αλιέγρο
   ι Μίλα  · Κάρλος Μανουέλ Πιέδρα  ·
   Μανουέλ Ουρούτια  · Οσβάλντο Ντορτικός
   Τοράδο  · Φιντέλ Κάστρο  · Ραούλ Κάστρο
   ^Ο Αντρές Ντομίνγκο ενεργούσε σαν
   πρόεδρος την περίοδο αυτή.

   Ανακτήθηκε από
   "http://el.wikipedia.org/wiki/%CE%A6%CE%BF%CF%85%CE%BB%CF%87%CE%AD%CE%BD%CF%83%CE%B9%CE%BF_%CE%9C%CF%80%CE%B1%CF%84%CE%AF%CF%83%CF%84%CE%B1"
   Κατηγορίες: Πρόεδροι της Κούβας |
   Γεννήσεις το 1901 | Θάνατοι το 1973

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Asturianu
     * Беларуская (тарашкевіца)
     * Български
     * বাংলা
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Gaeilge
     * עברית
     * Hrvatski
     * Magyar
     * Bahasa Indonesia
     * Ido
     * Italiano
     * 日本語
     * 한국어
     * Lëtzebuergesch
     * Lietuvių
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Polski
     * Português
     * Română
     * Русский
     * Simple English
     * Slovenčina
     * Српски / Srpski
     * Svenska
     * Тоҷикӣ
     * Türkçe
     * Українська
     * Tiếng Việt
     * 中文
     * Bân-lâm-gú

     * Τελευταία τροποποίηση 17:26, 30 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
