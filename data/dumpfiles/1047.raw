   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Απόστολος Βασιλείου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Απόστολος Βασιλείου (1801 - 1833), γνωστός
   και ως Αποστολάρας Μαδεμλής (ή
   Μαδεμοχωρίτης) ήταν οπλαρχηγός της
   Ελληνικής Επανάστασης του 1821 από το
   Γομάτι Χαλκιδικής.

[Επεξεργασία] Βιογραφικά στοιχεία

   Ο Αποστολάρας Βασιλείου γεννήθηκε το 1801
   στο Γομάτι Χαλκιδικής. Κατάγονταν από
   αρχοντική οικογένεια του Γοματίου. Με το
   ξέσπασμα της επανάστασης του 1821
   συμμετείχε στο στρατιωτικό σώμα του
   Εμμανουήλ Παπά στις επιχειρήσεις της
   Χαλκιδικής, ως επικεφαλής ανδρών από τα
   Μαδεμοχώρια. Μετά την καταστροφή της
   Κασσάνδρας κατέφυγε στη Σκόπελο. Στη
   Σκόπελο είχε εξέχουσα θέση στην εκεί
   παροικία των Μακεδόνων. Από τη Σκόπελο, ο
   Αποστολάρας Βασιλείου μαζί με τον
   Κωνσταντίνο Δουμπιώτη και άλλους
   Χαλκιδικιώτες αγωνιστές τέθηκαν υπό τη
   γενική ηγεσία του Αναστάσιου Καρατάσου
   και με την ναυτική αρωγή των Σποραδιτών
   καπεταναίων συνέδραμαν σε διάφορες
   μάχες στη Στερεά Ελλάδα. Συμμετείχε έτσι
   στις μάχες στα Βρυσάκια Χαλκίδας το 1822
   και στο Τρίκερι το 1823. Το Δεκέμβριο του
   1824 μαζί με τον Αν. Καρατάσο και τον Κ.
   Δουμπιώτη μετέβησαν στην Αθήνα, όπου
   συμμετείχαν στον Ελληνικό εμφύλιο
   πόλεμο, στο πλευρό των Ρουμελιωτών. Ο
   στρατηγός Ιωάννης Μακρυγιάννης
   αναφέρει στα απομνημονεύματά του:

           "...Φέραμε και τους άλλους
           καπεταναίους εκεί, του Καρατάσιου,
           κι αυτοίνοι ήταν πρόθυμοι όλοι οι
           αθάνατοι, Ντουπιώτης, Πηνειός,
           Βελέτζας, Αποστολάκης, Ζαρμπάς."

   Το 1825 συμετείχε στις μεγάλες μάχες κατά
   του Ιμπραήμ στο Νεόκαστρο και στο
   Σχοινόλακκα, στην Πελοπόννησο. Στα τέλη
   του ίδιου έτους, τίθεται επικεφαλής
   σώματος 114 ανδρών και μαζί με τα σώματα
   των Αν. Καρατάσου, Αγγελή Γάτσου και Κ.
   Δουμπιώτη ανέλαβαν τη διαφύλαξη της
   Ύδρας από πιθανή επίθεση του Ιμπραήμ. Το
   Μάρτιο του 1826 έστειλε ευχαριστήρια
   επιστολή στον Ιωάννη Κωλέττη και
   μετέπειτα συμμετείχε στη μάχη της
   Αταλάντης.

   Το 1828 κατοικούσε στη Σκόπελο αλλά με την
   έλευση του Ιωάννη Καποδίστρια κλήθηκε
   να συμμετάσχει στη διοργάνωση του νέου
   τακτικού Ελληνικού στρατού. Το 1829 του
   ανατίθεται η διοίκηση του 16ου τάγματος
   (ένα από τα πρώτα 20 νεοσύστατα τάγματα)
   της Ελλάδος.

   Ο Αποστολάρας Βασιλείου τιμήθηκε με τον
   βαθμό του ταγματάρχη πεζικού και του
   χιλιάρχου (1832) στον νεοσύστατο Ελληνικό
   στρατό.

   Το 1833 συμμετέχει με την πλευρά του
   Θεόδωρου Κολοκοτρώνη στο κίνημα κατά
   της αντιβασιλείας. Συλλαμβάνεται και
   φυλακίζεται μαζί με τον αρχιστράτηγο
   στις φυλακές του Ναυπλίου, όπου και
   πεθαίνει τον χειμώνα της ίδιας χρονιάς.
   Ο Μακρυγιάννης αναφέρει στα
   απομνημονεύματά του:

           "...Τέλος πάντων με τέτοιες
           δικαιοσύνες ήθελαν να κόψουν τους
           πρωταγωνιστάς ως κακούργους, τον
           Κολοκοτρώνη, τον Κολιόπουλον, το
           Κριτζώτη, τον Τζαβέλα, τον Γρίβα, τον
           Μαμούρη, τον Ρούκη, τον Ντουπιώτη,
           τον Αποστολάρα, τον Μήλιον."

   Το 1865 η σύζυγός του Μαρία υπέβαλε στην
   επιτροπή χορήγησης συντάξεων αίτημα για
   την αποκατάσταση της μνήμης του συζύγου
   της.

[Επεξεργασία] Αναφορές

     * Ιστολόγιο Δουμπιά, ιστορικά θέματα
     * Ιστολόγιο Δουμπιά, Σφραγίδα
       οπλαρχηγού Αποστολάρα Βασιλείου
     * περιοδικό Παγχαλκιδικός Λόγος,
       Απρίλιος-Μάιος 2010

   Ανακτήθηκε από
   "http://el.wikipedia.org/wiki/%CE%91%CF%80%CF%8C%CF%83%CF%84%CE%BF%CE%BB%CE%BF%CF%82_%CE%92%CE%B1%CF%83%CE%B9%CE%BB%CE%B5%CE%AF%CE%BF%CF%85"
   Κατηγορίες: Οπλαρχηγοί του 1821 | Έλληνες
   στρατιωτικοί | Χαλκιδικιώτες | Γεννήσεις
   το 1801 | Θάνατοι το 1833

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 18:37, 9 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
