   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Air Koryo

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο εθνικός αερομεταφορέας της Βόρειας Κορέας είναι η Air Koryo Korean
   Airways (προηγούμενη ονομασία Chosŏn Minhang, με συντμημένη ονομασία Air
   Koryo). Ιδιοκτήτης και κάτοχος είναι η κυβέρνηση της Βορείου Κορέας. Η Air
   Koryo εκτελεί προγραμματισμένες διεθνείς πτήσεις στην Ασία, την Αφρική και
   την Ευρώπη, αλλά και ορισμένες ναυλωμένες (charter) πτήσεις. Η έδρα (και
   βάση της) είναι το Sunan International Airport (FNJ) στην πρωτεύουσα της
   Β. Κορέας, Pyongyang.

   Η διοίκηση της Air Koryo είναι στο προάστιο Sunan της Pyongyang, και έχει
   γραφεία στο Βερολίνο, το Μακάου, τη Μόσχα, στη Μπανγκόκ, στο Πεκίνο και τη
   Σενγιάνγκ. Εγκεκριμένοι ταξιδιωτικοί πράκτορες βρίσκονται στη Σιγκαπούρη,
   το Τόκιο και το Χονγκ Κονγκ.

   [IMG]
   [IMG]
   IL-62M της Air Koryo στο Beijing Capital International Airport.

   Πίνακας περιεχομένων

     • 1 Κωδικοί
     • 2 Ιστορία
     • 3 Προορισμοί

          • 3.1 Προγραμματισμένοι
          • 3.2 Ναυλωμένοι (Charter) ή Εποχιακοί
          • 3.3 Διπλωματικές/Κυβερνητικές Πτήσεις

     • 4 Στόλος
     • 5 Εξωτερικές Συνδέσεις

[Επεξεργασία] Κωδικοί

     • IATA: JS
     • ICAO: KOR
     • Callsign: Air Koryo

[Επεξεργασία] Ιστορία

   Η Air Koryo ιδρύθηκε το 1954 και ξεκίνησε το πτητικό έργο στις 21
   Σεπτεμβρίου του 1955. Η αρχική της ονομασία ήταν Chosonminhang Korean
   Airways (CAAK) και δημιουργήθηκε ως συνεχιστής της SOKAO, που ήταν
   κοινοπραξία μεταξύ της ΕΣΣΔ και της Β. Κορέας. Η CAAK άρχισε το πτητικό
   έργο με τα Σοβιετικά αεροσκάφη τύπου Lisunov Li-2, Antonov An-2 και
   Ilyushin Il-12. Τα turboprop Il-14 και τα Il-18 προστέθηκαν στον στόλο
   κατά την δεκαετία του 1960.

   Τα πρώτα αεροσκάφη τζετ έφτασαν το 1975, με την μορφή των Tupolev Tu-154.
   Η πρώτες πτήσεις αυτών των αεροσκαφών, ήταν από την Pyongyang προς
   Ανατολικό Βερολίνο, Μόσχα και Πράγα. Ο στόλος των Tu-154 αυξήθηκε στη μέσα
   της δεκαετίας του 1980 και το πρώτο Ilyushin Il-62 παραδόθηκε στην CAAK το
   1982, επιτρέποντας στην εταιρεία να πετάσει για Μόσχα χωρίς ενδιάμεσο
   σταθμό. Αυτή την περίοδο, η CAAK ξεκίνησε και δρομολόγιο προς Σόφια.

   Το τέλος του Ψυχρού Πολέμου και η κατάρρευση του υπαρκτού σοσιαλισμού στην
   Ευρώπη ανάγκασε την CAAK να αποσυρθεί από όλους του Ευρωπαϊκούς της
   προορισμούς. το 1993 η CAAK θα μετονομαστεί σε Air Koryo. Λόγω του
   εμπάργκο, αλλά και της οικονομικής κατάστασης της Air Koryo, κανένα
   αεροσκάφος δεν προστέθηκε στον στόλο μετά το 1990, και σήμερα, ο μέσος
   όρος ηλικίας του στόλου είναι ιδιαίτερα μεγάλος, με ορισμένα αεροσκάφη να
   είναι σχεδόν 40 χρονών.

[Επεξεργασία] Προορισμοί

  [Επεξεργασία] Προγραμματισμένοι

   Σύμφωνα με το πρόγραμμα τακτικών πτήσεων Μαρτίου 2005 της Air Koryo, η
   εταιρεία εκτελεί τις ακόλουθες πτήσεις:

     • 
          • Βλαδιβοστόκ^, Ρωσία 1 φορά την εβδομάδα (αρ. πτήσης JS 271),
          • Πεκίνο, Λαϊκή Δημοκρατία της Κίνας 2 φορές την εβδομάδα (αρ.
            πτήσης JS 151), και
          • Shenyang, Λαϊκή Δημοκρατία της Κίνας 2 φορές την εβδομάδα (αρ.
            πτήσης JS 155).

   ^ Η πτήση 271 για Βλαδιβοστόκ ματαιώνεται συχνά, λόγω εξαιρετικά χαμηλής
   ζήτησης.

  [Επεξεργασία] Ναυλωμένοι (Charter) ή Εποχιακοί

     • 
          • Khabarovsk, Ρωσία, αρ. πτήσης JS253. Η πτήση αυτή εκτελείται για
            την μεταφορά εργατών υλοτομείας από την Βόρεια Κορέα στην Ρωσσία.
          • Shenzhen, Κίνα, αρ. πτήσης JS137.
          • Μακάου, αρ. πτήσης JS187.
          • Μπανγκόκ, αρ. πτήσης JS153.

  [Επεξεργασία] Διπλωματικές/Κυβερνητικές Πτήσεις

   Σχετικά συχνοί προορισμοί για διπλωματικούς ή κυβερνητικούς λόγους ή για
   εμπορευματικές πτήσεις, αποτελούν οι ακόλουθες πόλεις:

     • 
          • Βουδαπέστη, Ουγγαρία
          • Ζυρίχη, Ελβετία
          • Μόσχα, Ρωσία JS215
          • Ναγκόγια, Ιαπωνία, JS831
          • Πράγα, Δημοκρατία της Τσεχίας
          • Σεούλ, Νότια Κορέα, JS815
          • Σόφια, Βουλγαρία, JS217
          • Busan
          • Yangyang, JS801

   Οι πρώτες ναυλωμένες πτήσεις από Βόρεια Κορέα για Νότια Κορέα ξεκίνησαν το
   2002. Η πρώτη πτήση της Air Koryo που προσγειώθηκε σε Νότιο Κορεάτικο
   έδαφος, ήταν το 2000, μεταφέροντας Βορειο Κορεάτικη διπλωματική αποστολή,
   για διμερείς συνομιλίες με την κυβέρνηση της Νότιας Κορέας.

   Όντας η μοναδική αεροπορική αρχή στην Βόρεια Κορέα, η Air Koryo είναι
   υπεύθυνη για την μεταφορά κυβερνητικών στελεχών στο εξωτερικό. Λόγω του
   εμπάργο, δεν υπάρχουν περισσότερα στοιχεία για την εταιρεία. Η εταιρεία
   ισχυρίζεται πως εκτελεί εσωτερικές πτήσεις. Πιστεύεται πως η μοναδική
   εσωτερική πτήση είναι αυτή της Pyongyang - Hamhung - Chongjin. Ορισμένες
   φορές, λόγω ανεπάρκειας καυσίμων, ο στόλος των αεροσκαφών γαι τα εσωτερικά
   δρομολόγια παραμένει καθηλωμένος. Οι περισσότερες εσωτερικές πτήσεις είναι
   ναυλωμένες, και υπάρχει ένα δρομολόγιο που μεταφέρει τουρίστες από το
   εξωτερικό από την Pyongyang στο Samjiyeon, και συνεχίζουν το ταξίδι τους
   στην περιοχή του Baektusan.

   Στις 29 Αυγούστου 2005, απαγορεύτηκε στην Air Koryo, μαζί με άλλες πέντε
   αεροπορικές εταιρείες η είσοδος στον Γαλλικό εναέριο χώρο για λόγους
   ασφαλείας, από την Γαλλική Υπηρεσία Πολιτικής Αεροπορίας, την DGAC ([1
   Πηγή της είδησης]).

[Επεξεργασία] Στόλος

   Σύμφωνα με τα στοιχεία της Air Koryo, τον Ιανουάριο του 2005, ο στόλος
   της, έχει ως εξής:

     • 2 Antonov An-24B
     • 5 Antonov An-24RV
     • 1 Ilyushin Il-18-D
     • 1 Ilyushin Il-18-V
     • 4 Ilyushin Il-62M
     • 3 Ilyushin Il-76MD
     • 3 Tupolev Tu-134B
     • 4 Tupolev Tu-154B
     • 1 Tupolev Tu-154B-2
     • 1 + (1) Tupolev Tu-204-300
     • 0 + (1) Tupolev Tu-204-100

   Είναι όμως αβέβαιο, αν όλα τα ανωτέρω αεροσκάφη πληρούν τα στάνταρντς
   πτητικής ικανότητας. Σύμφωνα με μαρτυρίες ταξιδιωτών, πολλά αεροσκάφη της
   Air Koryo φαίνεται να είναι σε κατάσταση "αποθήκευσης".

[Επεξεργασία] Εξωτερικές Συνδέσεις

     • Ανεπίσημος ιστότοπος της Air Koryo
     • Air Koryo: Η πύλη για το DPRK
     • Διαβάστε σχόλια επιβατών της Air Koryo
     • Δείτε φωτογραφίες αεροσκαφών της Air Koryo

   Ανακτήθηκε από "http://el.wikipedia.org/wiki/Air_Koryo"
   Κατηγορίες: Αεροπορικές εταιρείες | Βόρεια Κορέα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Dansk
     • Deutsch
     • English
     • Esperanto
     • Español
     • Eesti
     • Suomi
     • Français
     • עברית
     • Magyar
     • Bahasa Indonesia
     • Italiano
     • 日本語
     • 한국어
     • Nederlands
     • ‪Norsk (bokmål)‬
     • Polski
     • Português
     • Русский
     • Svenska
     • Tiếng Việt
     • 中文

     • Τελευταία τροποποίηση 05:34, 3 Ιανουαρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
