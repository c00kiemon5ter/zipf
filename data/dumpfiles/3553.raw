   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Ρόμπερτ Μουγκάμπε

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Robert Mugabe (2009)

   Ο Ρόμπερτ Μουγκάμπε (Robert Mugabe) είναι
   πολιτικός από τη Ζιμπάμπουε. Από το 1987
   είναι Πρόεδρος της χώρας και ηγείται
   ενός καθεστώτος, που έχει επανειλημμένα
   καταγγελθεί διεθνώς για μη σωστό τρόπο
   άσκησης της εξουσίας. Στις 15 Σεπτεμβρίου
   του 2008 υπογράφηκε συμφωνία για
   σχηματισμό κυβέρνησης συνεργασίας, με
   βάση την οποία ο Μουγκάμπε
   αναγνωρίστηκε από την Αντιπολίτευση
   (από το Κίνημα για τη Δημοκρατική Αλλαγή)
   ως πρόεδρος και ο Μόργκαν Τσβανγκιράι
   έγινε πρωθυπουργός.^[1]

   Πίνακας περιεχομένων

     * 1 Πρώτα χρόνια
     * 2 Κάθοδος στην πολιτική και ένοπλος
       αγώνας
     * 3 Πρωθυπουργία
     * 4 Θητεία στο ύπατο αξίωμα
     * 5 Απόπειρα πραξικοπήματος 2007
     * 6 Εκλογές 2008
     * 7 Πολιτικές συνομιλίες
     * 8 Παραπομπές

[Επεξεργασία] Πρώτα χρόνια

   Το πλήρες όνομά του είναι Robert Gabriel Mugabe
   και ο τίτλος του είναι KCB. Γεννήθηκε στις
   21 Φεβρουαρίου 1924 και μεγάλωσε στην
   επαρχία Ζίμπα. Ο πατέρας του φέρεται να
   κατάγεται από το Μαλάουι. Σπούδασε
   δάσκαλος σε ηλικία 17 ετών. Συμπλήρωσε
   τις σπουδές του στη Νότια Αφρική.

[Επεξεργασία] Κάθοδος στην πολιτική και
ένοπλος αγώνας

   Επέστρεψε στη Νότια Ροδεσία το 1960, ενώ
   μετείχε στα πολιτικά με τον Joshua Nkomo και
   το Εθνικό Δημοκρατικό Κόμμα (NDP),
   μετέπειτα Zimbabwe African Peoples Union (ZAPU), τα οποία
   αμέσως απαγορεύτηκαν από τον Ίαν
   Σμιθ.Έφυγε από το ZAPU το 1963 και ιδρυσε το
   αντίπαλο Zimbabwe African National Union (ZANU) από
   κοινού με τον αιδεσιμότατο Ndabaningi Sithole
   και το δικηγόρο Herbert Chitepo.Ο Mugabe ορίστηκε
   Γενικός Γραμματέας.Τέθηκε υπό κράτηση
   με τους Joshua Nkomo και Edson Zvobgo το 1964 και
   παρέμεινε στη φυλακή επί δεκαετία.
   Ηγήθηκε του χρηματιζόμενου από την Κίνα
   στρατού του ZANU, του Zimbabwe African National Liberation
   Army (ZANLA), στη διάρκεια του πολέμου κατά
   της κυβέρνησης Ίαν Σμιθ, από τη
   Μοζαμβίκη. Μετά τη δολοφονία του Chitepo με
   βόμβα στη Ζάμπια, ο στρατός του
   Μουγκάμπε σταμάτησε τον ένοπλο αγώνα.

[Επεξεργασία] Πρωθυπουργία

   Μετά τη διεξαγωγή των δεύτερων εκλογών,
   στις 4 Μαρτίου 1980, ο Μουγκάμπε έγινε
   Πρωθυπουργός. Το ZANU κέρδισε 57 επί
   συνόλου 80 εδρών στο νέο Κοινοβούλιο, με
   τις 20 από αυτές να προορίζονται για
   λευκούς. Το 1987 καταργήθηκε η θέση του
   Πρωθυπουργού.

[Επεξεργασία] Θητεία στο ύπατο αξίωμα

   Ο Μουγκάμπε ανέλαβε Πρόεδρος στις 31
   Δεκεμβρίου 1987 και θέλησε να
   αναδιοργανώσει τη χώρα του, αν και
   κατηγορήθηκε για αυταρχισμό από τη Δύση.
   Παντρεύτηκε τον Αύγουστο του 1996 με την
   κατά 40 χρόνια μικρότερή του,Grace Marufu και
   απέκτησαν 3 παιδιά.

   O Αντιπρόεδρος Σάιμον Μουσέντα, που
   κατείχε το αξίωμα από το 1987, πέθανε στις
   20 Σεπτεμβρίου 2003. O Mουγκάμπε επανεξελέγη
   Πρόεδρος για 5η φορά σε εκλογές που
   αμφισβητήθηκαν από διεθνείς
   παρατηρητές, στις 9 με 11 Μαρτίου 2002, με 56,2%
   έναντι 41,9% για τον υποψήφιο της
   Αντιπολίτευσης, Μόργκαν Τσανγκιράι (ο
   Μουγκάμπε είχε εκλεγεί την προηγούμενη
   φορά στις 18 Μαρτίου 1996). Στις βουλευτικές
   εκλογές του 2000, το κυβερνών ZANU-PF κέρδισε
   62 από τις 120 συνολικά έδρες έναντι 57 του
   MDC της Αντιπολίτευσης.

[Επεξεργασία] Απόπειρα πραξικοπήματος 2007

   Η κυβέρνηση της Ζιμπάμπουε απέτρεψε
   φερόμενη απόπειρα πραξικοπήματος, η
   οποία θα εκδηλωνόταν στις 2 Ιουνίου ή
   στις 15 Ιουνίου 2007. Στην απόπειρα έλαβαν
   μέρος σχεδόν 400 στρατιώτες και υψηλά
   ιστάμενα στελέχη του στρατού. Όλοι οι
   φερόμενοι ως επικεφαλής του
   εγχειρήματος συνελήφθησαν και
   παραπέμφθηκαν σε δίκη, με την κατηγορία
   της προδοσίας. Οι συλληφθέντες είναι ο
   απόστρατος Άλμπερτ Ματάπο, ο εκπρόσωπος
   του στρατού Μπεν Ενκιούμπ, ο Ταγματάρχης
   Ένγκελμπερτ Ρουγκέτζε και ο αξιωματικός
   της Αεροπορίας, Έλσον Μόγιο.

   Σύμφωνα με τις αρχές, οι επίδοξοι
   πραξικοπηματίες σχεδίαζαν να
   ανατρέψουν τον Πρόεδρο Ρόμπερτ
   Μουγκάμπε και να ζητήσουν από τον
   Υπουργό Έμερσον Μνανγκάουα να
   σχηματίσει νέα κυβέρνηση, υπό τις
   ευλογίες των αρχηγών του Στρατού.
   Σύμφωνα με στρατιωτικές πηγές στη
   Χαράρε, οι επικεφαλής του
   πραξικοπήματος είχαν έρθει σε επαφή με
   κυβερνήσεις χωρών της Δύσης, ζητώντας
   τους να υποστηρίξουν το πραξικόπημα.

[Επεξεργασία] Εκλογές 2008

   Στις γενικές εκλογές , που διεξήχθησαν
   στις 29 Μαρτίου του 2008, το κόμμα του
   Μουγκάμπε, ZANU-PF, απώλεσε για πρώτη φορά
   τον έλεγχο της Βουλής και ισοφάρισε σε
   αριθμό εδρών με την Αντιπολίτευση στη
   Γερουσία.^[2]. Τα αποτελέσματα των
   προεδρικών εκλογών καθυστερούσαν να
   ανακοινωθούν και ο ίδιος ο Μουγκάμπε
   φαινόταν να αναμετράται σε δεύτερο γύρο
   με τον αντίπαλό του, Μόργκαν
   Τσβανγκιράι. Επακολούθησαν πέντε
   συλλήψεις του αντιπάλου του Μουγκάμπε
   και κλίμα πολιτικής βίας, που έκανε τον
   Τσβανγκιράι να αποσυρθεί από τις
   εκλογές στις 23 Ιουνίου του 2008,
   καταγγέλλοντας το κλίμα τρομοκρατίας
   από τις κυβερνητικές αρχές. Παράλληλα, η
   Διεθνής Κοινότητα με πρώτο το Ηνωμένο
   Βασίλειο καταδίκασε την πρακτική του
   καθεστώτος Μουγκάμπε, ενώ ο ΓΓ του ΟΗΕ
   ζήτησε την αναβολή του δευτέρου γύρου
   των εκλογών, που διεξήχθη κανονικά στις
   27 Ιουνίου. Το Συμβούλιο Ασφαλείας
   εξέφρασε τη λύπη του για την απόφαση της
   Ζιμπάμπουε να προχωρήσει στη διαδικασία
   ενώ δεν ίσχυαν οι προϋποθέσεις για
   ελεύθερες και δίκαιες εκλογές. Στις
   εκλογές μοναδικός υποψήφιος ήταν ο
   Μουγκάμπε, ο οποίος και οδεύει προς τη
   νίκη. Τα κρατικά ΜΜΕ έκαναν λόγο για
   "μαζική συμμετοχή" στις εκλογές, κάτι που
   διαψεύστηκε από αυτόπτες μάρτυρες και
   παρατηρητές^[3].

   Ο Μουγκάμπε ανακηρύχθηκε νικητής των
   εκλογών στις 29 Ιουνίου με ποσοστό 85,51%
   και την ίδια ημέρα ορκίστηκε Πρόεδρος
   στη Χαράρε για μία ακόμα πενταετή
   θητεία^[4].

[Επεξεργασία] Πολιτικές συνομιλίες

   Έπειτα από μεσολάβηση του προέδρου της
   Νότιας Αφρικής, Τάμπο Μπέκι, ο
   Τσβανγκιράι συναντήθηκε για πρώτη φορά
   και αντάλλαξε χειραψία με τον Μουγκάμπε
   στη Χαράρε, στις 22 Ιουλίου του 2008.
   Παράλληλα, ξεκίνησαν διαπραγματεύσεις
   για το σχηματισμό κυβέρνησης
   συνεργασίας ανάμεσα στο MDC και στο ZANU-PF.
   ^[5]

   Στο τέλος της 4ης ημέρας των συνομιλιών,
   ο Μπέκι ανακοίνωσε ότι οι πλευρές
   υπέγραψαν μνημόνιο συνεργασίας.^[6] Με
   βάση τη συμφωνία θα παρέμεινε πρόεδρος ο
   Μουγκάμπε και πρωθυπουργός θα γινόταν ο
   Τσβανγκιράι. ο οποίος όμως θα είχε και
   την ουσιαστική εξουσία.^[7]^[8]^[9] Ωστόσο,
   νοτιοαφρικανικά ΜΜΕ μετέδωσαν ότι ο
   Μουγκάμπε αρνήθηκα να υπογράψει
   συμφωνία που περιόριζε τις εξουσίες
   του.^[10] Εκπρόσωπος του Κινήματος για τη
   Δημοκρατική Αλλαγή ανακοίνωσε ότι με
   βάση τη συμφωνία η εκτελεστική εξουσία
   θα ασκούνταν από τον πρόεδρο, από τον
   πρωθυπουργό και από το υπουργικό
   συμβούλιο μαζί.^[11]

   Στις 15 Σεπτεμβρίου του 2008 υπογράφηκε η
   συμφωνία για σχηματισμό κυβέρνησης
   συνεργασίας με μοίρασμα της εξουσίας
   ενώπιον των ηγετών από τα 14 κράτη-μέλη
   της Αναπτυξιακής Κοινότητας της Νότιας
   Αφρικής. Η συμφωνία υπογράφηκε με μια
   συμβολική χειραψία και με χαμόγελα από
   τους Μουγκάμπε και Τσβανγκιράι στη
   Χαράρε και με βάση αυτήν θα τερματιζόταν
   και η πολιτική κρίση. Ο Μουγκάμπε θα
   παρέμενε πρόεδρος και πρωθυπουργός θα
   γινόταν ο Τσβανγκιράι.^[1] Το MDC θα
   αποκτούσε τον έλεγχο της αστυνομίας, το
   Zanu (PF) τη διοίκηση του στρατού και ο
   Άρθουρ Μουταμπάρα θα γινόταν
   αντιπρόεδρος της κυβέρνησης.^[12]^[13]

   Στις 27 Ιανουαρίου του 2009 επιτεύχθηκε
   συμφωνία έπειτα από διαπραγματεύσεις
   στην Πρετόρια για ορκωμοσία νέας
   κυβέρνησης με πρωθυπουργό τον
   Τσβανγκιράι^[14]. Στις 11 Φεβρουαρίου του
   2009 ο Τσβανγκιράι ορκίστηκε στην
   πρωθυπουργία του κράτους.^[15]

[Επεξεργασία] Παραπομπές

    1. ↑ ^1,0 ^1,1 edition.cnn.com, Rivals sign Zimbabwe power-share deal
    2. ↑ The Mirror
    3. ↑ in.gr,Διεθνής απαξία για το δεύτερο
       γύρο των προεδρικών εκλογών στη
       Ζιμπάμπουε, 28 Ιουνίου 2008
    4. ↑ in.gr, Πρόεδρος με συνοπτικές
       διαδικασίας ορκίστηκε ο Μουγκάμπε,
       χωρίς διεθνή αναγνώριση, 29 Ιουνίου 2008
    5. ↑ Zimbabwe Rivals Meet in Bid to End Crisis, New York Times, 22
       Ιουλίου 2008
    6. ↑ newsnet.co, Deal finally sealed
    7. ↑ guardian.co.uk, Zimbabwe deal gives power to Tsvangirai
    8. ↑ capetimes.co.za, Zimbabwe rivals reach historic power deal
    9. ↑ hararetribune.com, GNU deal between Mugabe and Tsvangirai agreed
       on
   10. ↑ www.dispatch.co.za, Zimbabwe leaders ‘closing in on deal’
   11. ↑ nytimes.com, Zimbabwe Rivals Strike a Bargain to Share Power
   12. ↑ timesonline.co.uk, Power-sharing deal signed in Zimbabwe
   13. ↑ www.msnbc.msn, Zimbabwe power-sharing deal signed
   14. ↑ Καθημερινή, Συμφωνία για νέα
       κυβέρνηση στη Ζιμπάμπουε, 27
       Ιανουαρίου 2009.
   15. ↑ Tsvangirai sworn in Zimbabwe PM. BBC News. BBC (11-02-2009)
       (ανακτήθηκε 11-02-2009 )

   Ανακτήθηκε από
   "http://el.wikipedia.org/wiki/%CE%A1%CF%8C%CE%BC%CF%80%CE%B5%CF%81%CF%84_%CE%9C%CE%BF%CF%85%CE%B3%CE%BA%CE%AC%CE%BC%CF%80%CE%B5"
   Κατηγορίες: Πολιτικοί της Ζιμπάμπουε |
   Ηγέτες εν ενεργεία | Γεννήσεις το 1924

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Boarisch
     * Bikol Central
     * Български
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Føroyskt
     * Français
     * Gaeilge
     * Galego
     * עברית
     * हिन्दी
     * Hrvatski
     * Magyar
     * Bahasa Indonesia
     * Ido
     * Italiano
     * 日本語
     * 한국어
     * Ripoarisch
     * Latina
     * Latviešu
     * Македонски
     * Монгол
     * मराठी
     * Bahasa Melayu
     * Plattdüütsch
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Polski
     * پښتو
     * Português
     * Română
     * Русский
     * Simple English
     * Slovenščina
     * Српски / Srpski
     * Svenska
     * Kiswahili
     * தமிழ்
     * Tagalog
     * Türkçe
     * Українська
     * O'zbek
     * Tiếng Việt
     * 吴语
     * Yorùbá
     * 中文

     * Τελευταία τροποποίηση 21:00, 21 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
