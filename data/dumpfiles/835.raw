   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Κύστη ωλεκράνου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Κύστη ωλεκράνου

   Η Κύστη Ωλεκράνου, ή Ορογονοθυλακίτις
   αγκώνος, είναι σχετικώς συχνή πάθηση του
   αγκώνος. Η αγγλική της ονομασία είναι
   Olecranon Bursitis ή Elbow Bursitis^[1]. Ο ορογόνος
   θύλακος του Ωλεκράνου, ο οποίος
   φυσιολογικά βρίσκεται πίσω από το
   ωλέκρανο, πάνω από την κατάφυση του
   Τένοντα του Τρικέφαλου Βραχιονίου,
   είναι δυνατό να διογκωθεί λόγω συλλογής
   υγρού και να προβάλει κάτω από το δέρμα,
   με μορφή μιας κύστης που κλυδάζει λόγω
   του εμπεριεχομένου υγρού^[2].

   Πίνακας περιεχομένων

     * 1 Επιδημιολογία
     * 2 Αίτια
     * 3 Κλινική εικόνα
     * 4 Θεραπεία Κύστης Ωλεκράνου
     * 5 Παραπομπές
     * 6 Βιβλιογραφία

[Επεξεργασία] Επιδημιολογία

   Η Κύστη Ωλεκράνου είναι συχνή πάθηση του
   αγκώνα, εμφανιζόμενη συχνότερα σε
   άνδρες παρά σε γυναίκες (αναλογία 5:1). Οι
   ηλικίες στις οποίες εμφανίζεται είναι
   συνήθως μεταξύ 50-70 ετών. Είναι σπάνιο να
   τη δούμε σε άλλες ηλικίες^[3].

[Επεξεργασία] Αίτια

   Η κύστη Ωλεκράνου ως διόγκωση δεν
   προκαλεί άλλα ενοχλήματα πλην ενίοτε
   του πόνου στις κινήσεις και οφείλεται
   συνήθως σε φλεγμονή του Θυλάκου του
   Ωλεκράνου από διάφορα αίτια.

   Το συχνότερο αίτιο της Κύστης Ωλεκράνου
   είναι μια καταπόνηση του Τρικέφαλου
   Τένοντα στο Ωλέκρανο που δημιουργεί μια
   τοπική φλεγμονή στον Θύλακο^[4]. Ο θύλακος
   υπερτρέφεται και παράγει υγρό
   δημιουργώντας την κύστη. Αυτό συμβαίνει
   συνήθως σε μεσήλικες και άτομα τρίτης
   ηλικίας.

   Τα άλλα αίτια είναι πιο σπάνια και σε
   αυτά ανήκουν η πίεση και προστριβή του
   αγκώνα σε σκληρή επιφάνεια (διαυγές
   κίτρινο θυλακικό υγρό), όπως συμβαίνει
   σε μαθητές («αγκώνας μαθητού») ή σε
   εργαζόμενους με συχνές κινήσεις κάμψης
   και έκτασης του αγκώνα ή σε αθλήματα με
   αυτή την κίνηση ή σε οδηγούς αυτοκινήτου
   ή σε γραφείς ή λιγότερο συχνά σε
   τραυματισμό (αιμορραγικό θυλακικό υγρό)
   ή άλλες φορές σε ουρική αρθρίτιδα (πηχτό
   κίτρινο θυλακικό υγρό) και πολύ σπάνια
   σε φυματίωση ή σε ρευματοειδή αρθρίτιδα
   (θολό υγρό). Πολύ σπάνια το θυλακικό υγρό
   που συλλέγεται επιμολύνεται και
   διαπυείται (πυώδες υγρό), οπότε
   χρειάζεται παροχέτευση και
   αντιβιοτικά^[1]^[2]^[3]^[5]. Το αιμορραγικό
   υγρό δεν είναι απαραίτητα να οφείλεται
   σε τραυματισμό ή σε τριβή, αλλά ενίοτε
   προκαλείται από τη ρήξη μικρών
   εύθραυστων αγγείων του θυλάκου λόγω της
   φλεγμονής^[3].

[Επεξεργασία] Κλινική εικόνα

   Η κλινική εικόνα είναι χαρακτηριστική.
   Στο ωλέκρανο του αγκώνα διαπιστώνεται
   μια κύστη με υγρό (μπαλάκι μεγέθους
   καρυδιού που κλυδάζει) και τοπική
   ερυθρότητα τοπικά. Πόνος είναι λίγος έως
   ανύπαρκτος. Σπάνια η φλεγμονή μπορεί να
   επεκταθεί σε όλη την άρθρωση του αγκώνα,
   οπότε έχουμε και περιορισμό των
   κινήσεων. Το υγρό που παρακεντείται ή
   παροχετεύεται έχει συνήθως ένα από τα
   εξής τρία χρώματα: Κίτρινο διαυγές,
   κίτρινο θολό ή πυώδες και αιματηρό^[3].

[Επεξεργασία] Θεραπεία Κύστης Ωλεκράνου

   Για τη θεραπεία της Κύστης Ωλεκράνου
   περιγράφονται οι εξής θεραπείες, οι
   οποίες επιλέγονται κατά την κρίση του
   Ορθοπεδικού χειρουργού.

     * Απλή ελαστική περιαγκωνίδα +
       αντιφλεγμονώδη φάρμακα. Η μέθοδος
       αυτή έχει μεγάλο ποσοστό αποτυχίας
       και υποτροπών^[1].
     * Παρακέντηση της Κύστης με βελόνη,
       παροχέτευση του υγρού και έγχυση
       Κορτιζόνης. Είναι επιτυχής μέθοδος με
       ποσοστό υποτροπής περί το 20-30%, οπότε
       χρειάζεται επανάληψη ή άλλη μέθοδος
       ^[1]^[2]^[3].
     * Σχάση της κύστης με μικρή τομή 5mm και
       παροχέτευση του υγρού με σωλήνα Folley
       για 4-5 μέρες. Η μέθοδος αυτή είναι
       απλούστατη και έχει μηδενικά ποσοστά
       υποτροπών^[3].
     * Ανοικτή χειρουργική αφαίρεση της
       Κύστης Ωλεκράνου. Γίνεται σε
       περιπτώσεις υποτροπών^[2].
     * Σε περιπτώσεις ανεύρεσης πύου ή υγρού
       με κρυστάλλους Ουρικού Νατρίου στο
       θυλακικό υγρό, η θεραπεία επιπλέον
       απαιτεί και αντιβιοτικά ή ειδικά
       φάρμακα για τη θεραπεία της Ουρικής
       αρθρίτιδας^[2].

[Επεξεργασία] Παραπομπές

    1. ↑ ^1,0 ^1,1 ^1,2 ^1,3 Graham Appley, 1993
    2. ↑ ^2,0 ^2,1 ^2,2 ^2,3 ^2,4 Παναγιώτης
       Συμεωνίδης, 1996
    3. ↑ ^3,0 ^3,1 ^3,2 ^3,3 ^3,4 ^3,5 Χαράλαμπος Γκούβας,
       2009
    4. ↑ Harry Skinner, 1988
    5. ↑ Campbell’s 1987

[Επεξεργασία] Βιβλιογραφία

     * Graham Appley και Louis Solomon: “System of Orthopaedics and
       Fractures”, εκδόσεις Livingstone, London, New York, 1993
     * Harry Skinner: “Current Orthopedics”, εκδόσεις Appleton
       και Lange, USA, 1988
     * Campbell’s: “Operative Orthopaedics”, USA, 1987
     * Παναγιώτης Συμεωνίδης: «Ορθοπαιδική»,
       Εκδόσεις University Studio Press, Θεσσαλονίκη 1996
     * Χαράλαμπος Γκούβας: «Κύστη Ωλεκράνου:
       Εμπειρία θεραπείας από 200 περιπτώσεις
       ασθενών», 2009

                Περιέχονται πληροφορίες για
   Aeskulap.png ιατρικά θέματα. Δείτε την
                προειδοποίηση για ιατρικά άρθρα.

   Ανακτήθηκε από
   "http://el.wikipedia.org/wiki/%CE%9A%CF%8D%CF%83%CF%84%CE%B7_%CF%89%CE%BB%CE%B5%CE%BA%CF%81%CE%AC%CE%BD%CE%BF%CF%85"
   Κατηγορία: Παθήσεις

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 10:15, 4 Μαρτίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
