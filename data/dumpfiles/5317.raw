   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Γιούρι Γκαγκάριν

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                           Γιούρι Γκαγκάριν
   180px
                              Κοσμοναύτης
                    Ο πρώτος άνθρωπος στο διάστημα
        Κατάσταση      Πέθανε
         Γέννηση       9 Μαρτίου 1934 (1934-03-09)
                       Κλούσινο, Σοβιετική Ένωση
         Θάνατος       27 Μαρτίου 1968 (34 ετών)
                       Νοβοσιόλοβο, Σοβιετική Ένωση
     Άλλο επάγγελμα    πιλότος
         Βαθμός        σμήναρχος της Σοβιετικής Πολεμικής Αεροπορίας
   Χρόνος στο διάστημα 1 ώρα 48 λεπτά
        Αποστολές      Βόστοκ 1
    Έμβλημα αποστολής  Vostok1patch.png

   Ο Γιούρι Αλεξέγιεβιτς Γκαγκάριν (ρώσικα: Юрий Алексеевич Гагарин; 9
   Μαρτίου 1934 –27 Μαρτίου 1968), ήταν Σοβιετικός κοσμοναύτης που, στις 12
   Απριλίου του 1961, έγινε ο πρώτος άνθρωπος που ταξίδεψε στο διάστημα και
   μπήκε σε τροχιά γύρω από τη Γη.

   Πίνακας περιεχομένων

     • 1 Τα πρώτα χρόνια
     • 2 Η ιστορική πτήση του Γκαγκάριν
     • 3 Ήρωας της Σοβιετικής Ένωσης
     • 4 Θάνατος
     • 5 Εξωτερικοί σύνδεσμοι

[Επεξεργασία] Τα πρώτα χρόνια

   Γεννήθηκε κοντά στο Κλούσινο, κοντά στο Γκζατσκ, δυτικά της Μόσχας. Οι
   γονείς του δούλευαν στην κολλεκτίβα της περιοχής. Ο ίδιος, αφού δούλεψε σε
   χυτήριο, παρακολούθησε την τεχνική σχολή του Σαράτωφ, όπου άρχισε και τις
   πρώτες του πτήσεις με ελαφρά αεροπλάνα. Το 1955, ακολουθώντας το πάθος του
   για τα αεροπλάνα, μπήκε στη Σχολή Πιλότων στο Όρενμπουργκ. Αποφοίτησε το
   1957 με επαίνους, και στη συνέχεια υπηρέτησε αρχικά με το Βόρειο Στόλο
   κοντά στον Αρκτικό Κύκλο, πετώντας σε εξαιρετικά δυσμενείς συνθήκες, ενώ
   αργότερα έγινε δοκιμαστής πιλότος, πετώντας καινούργια και πειραματικά
   αεροσκάφη. Το 1959 επιλέχτηκε, μαζί με 20 άλλους, για να εκπαιδευτεί σαν
   κοσμοναύτης, με στόχο την πρώτη πτήση ανθρώπου στο διάστημα.

   Ακολούθησε μια πολύ σκληρή διαδικασία επιλογής και εκπαίδευσης. Οι
   υποψήφιοι κοσμοναύτες έπρεπε, μεταξύ άλλων, να αντέξουν σε επιταχύνσεις 13
   g, και η ψυχολογική εκπαίδευση περιελάμβανε ένα 24ωρο σε ένα σκοτεινό και
   ηχομονωμένο δωμάτιο. Οι τελικοί υποψήφιοι για το πρώτο ταξίδι στο διάστημα
   ήταν ο Γκαγκάριν και ο Γκέρμαν Τίτωφ, που επιλέχτηκαν, εκτός από την
   άριστη επίδοσή τους κατά την εκπαίδευση, και για το μικρό τους ανάστημα
   (το ύψος του Γκαγκάριν ήταν μόλις 1,58), μιας και το κόκπιτ της κάψουλας
   που θα τους μετέφερε στο διάστημα ήταν αρκετά στριμωγμένο. Η τελική
   απόφαση ήταν να πετάξει ο Γκαγκάριν, με τον Τίτωφ σαν εφεδρικό, επιλογή
   που ίσως είχε σαν κριτήριό της και τη χαμηλή ταξική καταγωγή του
   Γκαγκάριν.

[Επεξεργασία] Η ιστορική πτήση του Γκαγκάριν

   Αρχείο:Gagarin.jpg
   Σκίτσο του Σοβιετικού κοσμοναύτη

   Έτσι, στις 12 Απριλίου 1961, στις 09:07 ώρα Μόσχας, ο Γιούρι Γκαγκάριν
   ξεκίνησε για το ιστορικό του ταξίδι μέσα στο Βοστόκ 1. Εικοσιπέντε λεπτά
   μετά την εκτόξευση, μπήκε σε μια ελλειπτική τροχιά με απόγειο 302
   χιλιόμετρα, περίγειο 175 χιλιόμετρα και περίοδο 89 λεπτά και 34
   δευτερόλεπτα, κινούμενος με ταχύτητα 7,61 χιλιομέτρων το δευτερόλεπτο
   (27.400 χιλιόμετρα ανά ώρα). Το κωδικό του όνομα κατά τη διάρκεια της
   πτήσης ήταν Кедр (Κέδρος).

   Πίσω στη Γη, τα νέα ήδη ξεκινούσαν για το γύρο του κόσμου. Το Σοβιετικό
   Επιτελείο τον προήγαγε, όσο ήταν στο διάστημα, σε Ταγματάρχη - για την
   περίπτωση που δεν γυρνούσε. Μάλιστα, είχαν ετοιμαστεί τρία δελτία τύπου
   για την αποστολή πριν την εκτόξευση: ένα για την περίπτωση επιτυχίας και
   δυο για την περίπτωση αποτυχίας. Ο Γκαγκάριν δεν είχε τον έλεγχο του
   σκάφους του, επειδή κανείς δεν ήξερε πώς οι συνθήκες κατά την πτήση θα
   επηρέαζαν τον άνθρωπο βιολογικά και ψυχολογικά· ο συνδυασμός για το
   ξεκλείδωμα του χειριστηρίου βρισκόταν μέσα σ' ένα σφραγισμένο φάκελο που
   είχε μαζί του, ενώ το σκάφος ελεγχόταν από επιτελείο επιστημόνων και
   τεχνικών στη Γη.

   Μετά από 67 λεπτά σε τροχιά, το προσωπικό ελέγχου πτήσης έδωσε εντολή στο
   σκάφος να πυροδοτήσει τους κινητήρες επιβράδυνσης και να αρχίσει την
   επανείσοδό του στην ατμόσφαιρα. Ο Γκαγκάριν δεν προσγειώθηκε μαζί με την
   κάψουλα, αλλά χρησιμοποίησε το εκτινασσόμενο κάθισμά του σε ύψος 7
   χιλιομέτρων, και μετά από ελεύθερη πτώση χρησιμοποίησε το αλεξίπτωτό του
   και προσγειώθηκε κοντά στην πόλη Τακτάροβα. Μια γυναίκα, η εγγονή της και
   η αγελάδα τους ήταν οι πρώτοι που είδαν τον Γκαγκάριν να επιστρέφει. Η
   συνολική διάρκεια της αποστολής, που τελείωσε στις 10:55 ώρα Μόσχας με την
   προσγείωση του Γκαγκάριν, ήταν 108 λεπτά.

[Επεξεργασία] Ήρωας της Σοβιετικής Ένωσης

   Μετά την πτήση του ο Γκαγκάριν έγινε παγκόσμια γνωστός, και ταξίδεψε σε
   πολλές χώρες προκειμένου να διαφημίσει την επιτυχία της Σοβιετικής Ένωσης.
   Όπως και οι υπόλοιποι Σοβιετικοί κοσμοναύτες μετά από αυτόν,
   χρησιμοποιήθηκε κατά κόρον από το καθεστώς για λόγους προπαγάνδας και
   δημοσίων σχέσεων, και ο άλλοτε ατάραχος Γκαγκάριν άρχισε να φθείρεται από
   τη δημοσιότητα: άρχισε να πίνει και να έχει προβλήματα με το γάμο του.
   Παρόλα αυτά συνήλθε, και μετά από μια παγκόσμια περιοδεία, ξαναγύρισε στο
   διαστημικό πρόγραμμα της Ε.Σ.Σ.Δ. Εκτός από κοσμοναύτης, ανέλαβε και
   εκπαιδευτής και σύμβουλος στο σχεδιασμό των σκαφών Βοσχόντ και Σογιούζ,
   και της Σοβιετικής προσπάθειας για την κατάκτηση της Σελήνης. Ασχολήθηκε
   ακόμα με τα προκαταρκτικά σχέδια ενός επαναχρησιμοποιούμενου
   διαστημοπλάνου. Αν και ήθελε να ξαναπετάξει, θεωρήθηκε εθνικό κεφάλαιο,
   και το 1967 του απαγορεύτηκε και τυπικά, μετά και την καταστροφική πτήση
   του Σογιούζ 1, να συμμετάσχει ξανά σε διαστημική πτήση (κάτι ανάλογο έγινε
   και με τον Τζον Γκλεν, πρώτο αμερικανό στο διάστημα, που ξαναπέταξε μόνο
   στα βαθιά του γεράματα). Ο Γκαγκάριν θα μπορούσε στο εξής να πετάει μόνο
   αεροπλάνα, και μόνο με τη συνοδεία δεύτερου πιλότου.

[Επεξεργασία] Θάνατος

   Ο Γιούρι Γκαγκάριν πέθανε στις 27 Μαρτίου 1968, λίγες μέρες πριν τα
   εφτάχρονα της ιστορικής του πτήσης. Σκοτώθηκε μαζί με τον εκπαιδευτή του
   ενώ πετούσε με ένα MiG-15 κοντά στο Κιρζάτς. Ήταν 34 χρονών. Τα αίτια για
   το δυστύχημα ποτέ δεν ξεκαθαρίστηκαν, αν και αποκλείστηκε η πιθανότητα
   ανθρώπινου λάθους. Διάφορες εκδοχές αναφέρουν την κακοκαιρία, την πρόκληση
   αναταράξεων από τις μηχανές ενός μαχητικού Su-11 ή την αποσυμπίεση του
   κόκπιτ. Το τότε Σοβιετικό καθεστώς είχε αναφέρει ότι ο Γκαγκάριν έμεινε
   μέσα στο αεροπλάνο ως το τέλος προκειμένου να μην πέσει πάνω σε ένα
   σχολείο.Ο Γιούρι Γκαγκάριν είναι θαμμένος στο Κρεμλίνο. Η γενέτειρά του
   μετονομάστηκε σε Γκαγκάριν προς τιμήν του, ενώ πολλά αγάλματά του στήθηκαν
   στην πατρίδα του και αλλού. Τον αποκάλεσαν Κολόμβο του Διαστήματος,
   Σύγχρονο Ίκαρο. Κέρδισε το θαυμασμό εκατομμυρίων ανθρώπων και ενέπνευσε
   χιλιάδες άλλους να συνεχίσουν στο δρόμο που άνοιξε στις 12 Απριλίου 1961.

[Επεξεργασία] Εξωτερικοί σύνδεσμοι

     • Αναλυτική περιγραφή της πορείας του Γκαγκάριν στο σοβιετικό διαστημικό
       πρόγραμμα, από την Εγκυκλοπαίδεια Αστροναυτικής.
     • Φωτογραφίες από αγάλματα του Γκαγκάριν.
     • Σύντροφος κοσμοναύτης, σελίδα-αφιέρωμα.
     • Το βιβλίο του στα ρωσικά (HTML).

   Commons logo
   Τα Κοινά έχουν πολυμέσα σχετικά με το θέμα
   Γιούρι Γκαγκάριν

                Στοιχεία προσώπου
   ΟΝΟΜΑ               Γκαγκάριν Γιούρι
   ΑΛΛΑ ΟΝΟΜΑΤΑ        Гагарин Юрий Алексеевич
   ΜΙΚΡΗ ΠΕΡΙΓΡΑΦΗ     Σοβιετικός κοσμοναύτης
   ΗΜΕΡΟΜΗΝΙΑ ΓΕΝΝΗΣΗΣ 9 Μαρτίου
   ΕΤΟΣ ΓΕΝΝΗΣΗΣ       1934
   ΤΟΠΟΣ ΓΕΝΝΗΣΗΣ      Κλούσινο, ΕΣΣΔ
   ΗΜΕΡΟΜΗΝΙΑ ΘΑΝΑΤΟΥ  27 Μαρτίου
   ΕΤΟΣ ΘΑΝΑΤΟΥ        1968
   ΤΟΠΟΣ ΘΑΝΑΤΟΥ       Κιρζάτς, ΕΣΣΔ

   Ανακτήθηκε από
   "http://el.wikipedia.org/wiki/%CE%93%CE%B9%CE%BF%CF%8D%CF%81%CE%B9_%CE%93%CE%BA%CE%B1%CE%B3%CE%BA%CE%AC%CF%81%CE%B9%CE%BD"
   Κατηγορίες: Γεννήσεις το 1934 | Θάνατοι το 1968 | Αστροναύτες | Ρώσοι |
   Σοβιετικοί | Ήρωες της Σοβιετικής Ένωσης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Aragonés
     • العربية
     • مصرى
     • Azərbaycanca
     • Žemaitėška
     • Беларуская
     • Беларуская (тарашкевіца)
     • Български
     • বাংলা
     • Brezhoneg
     • Bosanski
     • Català
     • Soranî / کوردی
     • Česky
     • Словѣ́ньскъ / ⰔⰎⰑⰂⰡⰐⰠⰔⰍⰟ
     • Чӑвашла
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Gaeilge
     • Galego
     • Gaelg
     • עברית
     • हिन्दी
     • Fiji Hindi
     • Hrvatski
     • Magyar
     • Հայերեն
     • Bahasa Indonesia
     • Íslenska
     • Italiano
     • 日本語
     • Basa Jawa
     • ქართული
     • Qaraqalpaqsha
     • Қазақша
     • ಕನ್ನಡ
     • 한국어
     • Ripoarisch
     • Latina
     • Lietuvių
     • Latviešu
     • Македонски
     • മലയാളം
     • Монгол
     • मराठी
     • Bahasa Melayu
     • Plattdüütsch
     • Nederlands
     • ‪Norsk (nynorsk)‬
     • ‪Norsk (bokmål)‬
     • Иронау
     • Polski
     • پنجابی
     • پښتو
     • Português
     • Runa Simi
     • Română
     • Русский
     • Саха тыла
     • Sicilianu
     • Srpskohrvatski / Српскохрватски
     • සිංහල
     • Simple English
     • Slovenčina
     • Slovenščina
     • Српски / Srpski
     • Svenska
     • Kiswahili
     • Ślůnski
     • தமிழ்
     • తెలుగు
     • Тоҷикӣ
     • ไทย
     • Tagalog
     • Türkçe
     • Українська
     • اردو
     • Tiếng Việt
     • Volapük
     • Winaray
     • ייִדיש
     • 中文
     • Bân-lâm-gú

     • Τελευταία τροποποίηση 01:49, 31 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
