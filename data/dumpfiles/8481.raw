   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Πόλεμος της Ισπανικής Διαδοχής

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                         Πόλεμος της Ισπανικής Διαδοχής
   Bakhuizen, Battle of Vigo Bay.jpg
   Η Μάχη του Κόλπου του Βίγο, από τον Λούντολφ Μπάκχουιζεν
             Χρονολογία           1701-1714
               Τόπος              Ευρώπη, Βόρεια Αμερική, Δυτικές Ινδίες
                                  Συνθήκη της Ουτρέχτης 1713
                                  Συνθήκη του Ράσταττ 1714
                                  Ο Φίλιππος, Δούκας του Ανζού αναγνωρίζεται
               Έκβαση             ως Βασιλιάς της Ισπανίας αλλά αποσύρεται
                                  από κάθε διεκδίκηση στον θρόνο της Γαλλίας.
                                  Η Ισπανία και η Βρετανία υπογράφουν το
                                  Asiento.
                                   Μαχόμενοι
   Banner of the Holy Roman
   Emperor (after 1400).svg

   Flag of UK.svg Μεγάλη          Flag of France.svg Βασίλειο της Γαλλίας
   Βρετανία^[1]                   Flag of Spain.svg Βασίλειο της Ισπανίας
   Flag of Dutch Republic.svg     20px Εκλεκτοράτο της Βαυαρίας
   Dutch Republic                 Arpadflagga hungary.png Ούγγροι
   20px Δουκάτο της Σαβοΐας
   20px Βασίλειο της Πρωσσίας
   Flag of Portugal.svg Βασίλειο
   της Πορτογαλίας
                                    Αρχηγοί
   Banner of the Holy Roman
   Emperor (after 1400).svg
   Ευγένιος της Σαβοΐας           Flag of France.svg Duc de Villars

   Banner of the Holy Roman       Flag of France.svg Duc de Vendôme
   Emperor (after 1400).svg       Flag of France.svg Duc de Boufflers
   Margrave of Baden              Flag of France.svg Duc de Villeroi
   Banner of the Holy Roman       Flag of France.svg Comte de Tessé
   Emperor (after 1400).svg Κόμης Flag of France.svg Duke of Berwick
   Στάρεμπεργκ                    Flag of France.svg Marquis de
   Flag of UK.svg Δούκας του      Châteaurenault
   Μάρλμπορο
   Flag of UK.svg Marquis de      Flag of Bavaria (lozengy).svg
   Ruvigny                        [IMG]
   Flag of UK.svg Τζωρτζ Ρουκ     Maximilian II Emanuel
   Flag of Dutch Republic.svg
   Count Overkirk                 Flag of Spain.svg Marquis of Villadarias
   Flag of Portugal.svg Marquês   Πρότυπο:Noflag Francis II Rákóczi
   das Minas
   20px Βίκτωρ Αμαντέους Β'
                                    Δυνάμεις
   232,000 in 1702^[2]
                                  Γαλλία: 255,000^[3]
     • Dutch Republic: 102,000
     • Habsburg Monarchy: 90,000  Spain: 18,000 in 1702^[4] – 100,000 in 1713
     • Great Britain: 40,000

   [IMG]
   [IMG]
   Οι συμμετέχοντες στον Πόλεμο της Ισπανικής Διαδοχής, με μπλε: Αγγλία,
   Ολλανδία, Πορτογαλία και σύμμαχοι, πράσινο: Γαλλία, Ισπανία και σύμμαχοι.

   Ο Πόλεμος της Ισπανικής Διαδοχής (1701- 1714) ήταν μείζων ευρωπαϊκή
   σύγκρουση που ξεκίνησε το 1701 με το θάνατο του τελευταίου Αψβούργου
   βασιλιά της Ισπανίας, του Καρόλου Β΄.

   Πίνακας περιεχομένων

     • 1 Πριν τον πόλεμο

          • 1.1 Η συνθήκη της Χάγης
          • 1.2 Η συνθήκη του Λονδίνου
          • 1.3 Η διαθήκη και ο θάνατος του Καρόλου Β'

     • 2 Ο πόλεμος

          • 2.1 Η έναρξη των εχθροπραξιών (1701 - 1702)
          • 2.2 Η κλιμάκωση του πολέμου (1703)
          • 2.3 Η κρίσιμη καμπή - Μάχη του Μπλένχαϊμ (1704)
          • 2.4 Συμμαχική αντεπίθεση (1705 - 1706)

     • 3 Παραπομπές

[Επεξεργασία] Πριν τον πόλεμο

   Το ζήτημα της Ισπανικής διαδοχής είχε τεθεί από πολύ νωρίς, καθώς ο
   Κάρολος Β΄ ήταν από πολύ νέος νοητικά και σωματικά ασθενής, γεγονός που
   καθιστούσε αδύνατη την τεκνοποίηση. Με δεδομένη την απουσία άμεσου
   διαδόχου, και χάρη στο σύστημα των βασιλικών συγγενειών, οι δύο
   επικρατέστερες οικογένειες της Ευρώπης, οι Βουρβόνοι της Γαλλίας και οι
   Αψβούργοι της Αυστρίας, αποκτούσαν πρόσβαση στον ισπανικό θρόνο. Όμως, η
   διαδοχή ολόκληρου του Βασιλείου της Ισπανίας σε μία από τις δύο
   οικογένειες, θα απειλούσε την ισορροπία δυνάμεων στον ευρωπαϊκό χάρτη.
   Έτσι, οι μεγάλες δυνάμεις, εξασθενημένες και από τον πόλεμο της Μεγάλης
   Συμμαχίας, προχώρησαν σε διαπραγματεύσεις.

  [Επεξεργασία] Η συνθήκη της Χάγης

   Στις 11 Οκτωβρίου 1698, η Αγγλία και η Γαλλία υπέγραψαν τη συνθήκη της
   Χάγης με την οποία η Λωρραίνη, και οι ισπανικές κτήσεις του βασιλείου της
   Νάπολης και της Τοσκάνης θα δίνονταν στον Διάδοχο της Γαλλίας, το Μιλάνο
   θα δινόταν στον Αρχιδούκα Κάρολο των Αψβούργων και ο Ιωσήφ Φερδινάνδος της
   Βαυαρίας θα στεφόταν βασιλιάς της υπόλοιπης Ισπανίας. Η επιλογή του Ιωσήφ
   Φερδινάνδου έγινε με βάση δύο κυρίως κριτήρια. Ο Ιωσήφ Φερδινάνδος ήταν
   μεν συγγενής του αυτοκράτορα Λεοπόλδου Α', αλλά από την πλευρά της
   γυναίκας του (άρα δεν ήταν Αψβούργος), αλλά την ίδια στιγμή ήταν και
   σύμμαχος της Γαλλίας. Έτσι, οι σχέσεις του αυτές τον τοποθετούσαν σε ίση
   περίπου απόσταση από τις δύο μεγάλες δυναστείες.

   Η συνθήκη αυτή μεταξύ της Γαλλίας και της Αγγλίας, δεν ήταν της αρεσκείας
   του Καρόλου αφού δεν επιθυμούσε την διάσπαση των ισπανικών εδαφών.
   Συμφώνησε, ωστόσο, στον ορισμό του Ιωσήφ Φερδινάνδου ως διάδοχο του, με
   την προϋπόθεση να μην αφαιρεθούν εδάφη από την Ισπανία. Όμως, στις 6
   Φεβρουαρίου 1699, 3 μήνες μετά την υπογραφή της συνθήκης, ο Ιωσήφ
   Φερδινάνδος πεθαίνει σε ηλικία 16 χρονών καθιστώντας την συνθήκη μη
   εφαρμόσιμη.

  [Επεξεργασία] Η συνθήκη του Λονδίνου

   Στις 25 Μαρτίου 1700 υπογράφηκε η συνθήκη του Λονδίνου μεταξύ της Αγγλίας,
   της Γαλλίας και των Ηνωμένων Επαρχιών. Με την συνθήκη, οριζόταν ως
   διάδοχος του Ισπανικού θρόνου ο Αρχιδούκας Κάρολος, δευτερότοκος γιος του
   Λεοπόλδου, ενώ οι ισπανικές κτήσεις στην Ιταλία θα δίνονταν στην Γαλλία.
   Οι Αυστριακοί αντέδρασαν απορρίπτοντας την συνθήκη αφού αξίωναν ολόκληρο
   το βασίλειο για τον Αρχιδούκα, συμπεριλαμβανομένων και των ιταλικών
   περιοχών. Στην πραγματικότητα, ήταν αυτές οι περιοχές που ενδιέφεραν τους
   Αυστριακούς αφού ήταν πλούσιες και σε καμία περίπτωση δεν ήθελαν αυτές να
   καταλήξουν στη Γαλλία.

  [Επεξεργασία] Η διαθήκη και ο θάνατος του Καρόλου Β'

   Στην Ισπανία, οι διάφοροι αξιωματούχοι αντιδρούσαν και αυτοί στην διάσπαση
   του Βασιλείου, και παρά την εσωτερική τους διαμάχη ως προς το ποια
   οικογένεια θα καταλάμβανε τον ισπανικό θρόνο, πείθουν τον βασιλιά να
   ορίσει διάδοχο από την οικογένεια των Βουρβόνων. Έτσι, Τον Οκτώβριο του
   1701, Ο Κάρολος Β΄, υπογράφει την τελευταία του διαθήκη στην οποία ορίζει
   ως διάδοχό του τον Φίλιππο, δούκα του Ανζού, εγγονό του Λουδοβίκου ΙΔ΄ της
   Γαλλίας. Την 1η Νοεμβρίου ο βασιλιάς πεθαίνει και η είδηση της διαθήκης
   φέρνει σε δύσκολη θέση τον Λουδοβίκο, ο οποίος έπρεπε να διαλέξει ανάμεσα
   στην τήρηση της συνθήκης του Λονδίνου και στην αποδοχή της διαθήκης. Μετά
   από διαβουλεύσεις με τους συμβούλους του, και με το επιχείρημα ότι σε όλες
   τις περιπτώσεις η σύγκρουση με τους Αυστριακούς ήταν αναπόφευκτη, αφού οι
   τελευταίοι δεν αναγνώριζαν την συνθήκη αλλά ούτε και δέχονταν την διαθήκη
   του Καρόλου, αποφασίζει το δεύτερο, και στις 16 Νοεμβρίου 1700, ο
   Φίλιππος, σε ηλικία 17 ετών, ανακηρύσσεται σε Φίλιππο Ε΄ της Ισπανίας.

   Το πλεονέκτημα αυτής της απόφασης για τη Γαλλία, είναι η οριστική εξάλειψη
   μιας ενδεχόμενης ισπανικής απειλής. Πράγματι, η Ισπανία παρέμεινε σύμμαχος
   της Γαλλίας μέχρι την Επανάσταση. Επίσης, η Γαλλία αποκτούσε πρόσβαση στην
   αμερικανική αγορά, χάρη στις ισπανικές αποικίες. Από την άλλη πλευρά όμως,
   η υπόλοιπη Ευρώπη εκλαμβάνει την Γάλλο-Ισπανική συμμαχία ως απειλή, κυρίως
   μετά την 1η Φεβρουαρίου 1701, ημερομηνία κατά την οποία ο Λουδοβίκος
   αναγνωρίζει στον Φίλιππο το δικαίωμα στο στέμμα της Γαλλίας.

[Επεξεργασία] Ο πόλεμος

   Με εξαίρεση την Αυστρία, οι Ευρωπαίοι ηγεμόνες έδειχναν να αποδέχονται τον
   Φίλιππο ως τον νέο βασιλιά της Ισπανίας. Αν και η Αγγλία ενοχλήθηκε σε
   μεγάλο βαθμό από την μη τήρηση της συνθήκης του Λονδίνου από τον
   Λουδοβίκο, δεν ήταν σε θέση να διεξάγει μια πολεμική αναμέτρηση με την
   Γαλλία, εξαιτίας κυρίως της έλλειψης στήριξης στον Γουλιέλμο Γ΄ της
   Αγγλίας από την αγγλική και ολλανδική υψηλή κοινωνία. Ωστόσο, ο Λουδοβίκος
   δεν φάνηκε να αρκείται στην επιτυχημένη, για την Γαλλία, έκβαση του
   προβλήματος της ισπανικής διαδοχής και προχώρησε σε προκλητικές κινήσεις.
   Αναγνώρισε στον Φίλιππο το δικαίωμα στο στέμμα της Γαλλίας, παρά τις
   διαβεβαιώσεις που είχε δώσει για δύο ξεχωριστά στέμματα με την αποδοχή της
   διαθήκης του Καρόλου, κατέλαβε τις ισπανικές Κάτω Χώρες (το σημερινό
   Βέλγιο) και απομόνωσε την Αγγλία και την Ολλανδία από το ισπανικό εμπόριο.
   Στις 7 Σεπτεμβρίου 1701, η Αγγλία, η Αυστρία και οι Ηνωμένες Επαρχίες
   υπέγραψαν νέα συνθήκη στη Χάγη, με την οποία προχωρούσαν σε σύσταση
   συμμαχίας και συμφωνούσαν να αποδώσουν στην Αυστρία τις ισπανικές κτήσεις
   στην Ιταλία. Ο Λουδοβίκος, αφού αρνήθηκε να συμμετάσχει στις
   διαπραγματεύσεις, ανταπάντησε αναγνωρίζοντας τον διεκδικητή του αγγλικού
   θρόνου και αντίπαλο του τότε Άγγλου μονάρχη Γουλιέλμου Γ΄, Τζέιμς
   Στιούαρτ, ως νόμιμου μονάρχη της Αγγλίας. Ο πόλεμος ήταν πλέον προ των
   πυλών.

  [Επεξεργασία] Η έναρξη των εχθροπραξιών (1701 - 1702)

   Την άνοιξη του 1701, ήδη 30.000 Αυστριακοί είχαν συγκεντρωθεί στο Τιρόλο
   υπό την καθοδήγηση του Πρίγκηπα Ευγένιου της Σαβοΐας. Στις 9 Ιουλίου 1701,
   και χωρίς να έχει κηρυχθεί πόλεμος από καμία πλευρά, οι Αυστριακοί
   εισβάλλουν στο Δουκάτο του Μιλάνου και νικούν τους Γάλλους υπό τον Νικολά
   Κατινά στη Μάχη του Κάρπι, κοντά στη Μοντένα. Την 1η Σεπτεμβρίου
   αποκρούουν την αντεπίθεση του Δούκα του Βιλερουά, γεγονός που οδηγεί στον
   αποκλεισμό της Μάντοβα και στην κατάληψη της Μοντένα από τους Αυστριακούς.
   Οι Γάλλοι οχυρώθηκαν στην Κρεμόνα, όπου θα περίμεναν την επανέναρξη των
   εχθροπραξιών με το τέλος του χειμώνα. Αυτό δεν εμπόδισε τον Ευγένιο της
   Σαβοΐας να εξαπολύσει αιφνιδιαστική επίθεση τη νύχτα της 1ης Φεβρουαρίου
   1702. Στη διάρκεια της μάχης, οι Αυστριακοί κατάφεραν να αιχμαλωτίσουν τον
   Δούκα του Βιλερουά, αναγκάστηκαν όμως να οπισθοχωρήσουν λόγω σημαντικών
   απωλειών. Έτσι, οι Αυτριακοί συνέχισαν την πολιορκία της Μάντοβα την
   άνοιξη και το καλοκαίρι του 1702, ενώ στις 13 Μαΐου οι σύμμαχοι κήρυξαν
   και επίσημα τον πόλεμο στην Γαλλία και την Ισπανία. Στις γαλλικές δυνάμεις
   της Ιταλίας, τον αιχμαλωτισμένο Δούκα του Βιλερούα αντικατέστησε ο Δούκας
   του Βαντόμ, ο οποίος αναμετρήθηκε με τον Ευγένιο της Σαβοΐας στη Μάχη του
   Λουτσάρα, στις 15 Αυγούστου. Το αποτέλεσμα της μάχης ήταν να καθηλωθούν οι
   δύο στρατοί μέχρι τις 4 Νοεμβρίου, ημερομηνία κατά την οποία οι Γάλλοι
   αποστρατοπέδευσαν εξαιτίας του επερχόμενου χειμώνα.

   Στο Ρήνο, η εξέλιξη του πολέμου σημαδεύτηκε από την συστράτευση του
   Μαξιμιλιανού Εμμανουήλ, πρίγκιπα και εκλέκτορα της Βαυαρίας, στο πλευρό
   των Γάλλων, στις 9 Σεπτεμβρίου του 1702. Οι Γάλλοι, για να αποκτήσουν
   πρόσβαση στη Βαυαρία και να ενωθούν με τον βαυαρικό στρατό, έπρεπε να
   διασχίσουν τον Ρήνο. Στη απέναντι όχθη, οι Γάλλοι υπό τον Δούκα του Βιλάρ
   ήρθαν αντιμέτωποι με τον στρατό του Λουδοβίκου-Γουλιέλμου της Βάδης στη
   μάχη του Φρίντλινγκεν που έλαβε χώρα στις 14 Οκτωβρίου. Η έκβαση της μάχης
   ήταν μια αμφισβητήσιμη νίκη υπέρ των Γάλλων, αφού κατάφεραν μεν να
   απωθήσουν τον αυτοκρατορικό στρατό, αλλά υπέστησαν σημαντικές απώλειες και
   δεν κατάφεραν να συναντηθούν με τις βαυαρικές δυνάμεις.

   Στο ολλανδο-γερμανικό μέτωπο, οι αγγλο-ολλανδικές δυνάμεις, υπό την
   καθοδήγηση του ανερχόμενου Άγγλου στρατηγού Δούκα του Μάρλμπορο, κατάφεραν
   να προκαλέσουν την οπισθοχώρηση των Γάλλων. Αποτέλεσμα της προέλασης του
   συμμαχικού στρατού ήταν η κατάληψη της Λιέγης τον Οκτώβριο του 1702.

   Ο πόλεμος είχε ήδη επεκταθεί και στις θάλασσες. Τον Ιούλιο του ίδιου έτους
   ο αγγλο-ολλανδικός στόλος, με επικεφαλής τον άγγλο ναύαρχο Τζωρτζ Ρουκ,
   έβαλε πλώρη προς το ισπανικό λιμάνι του Κάντιθ, το οποίο βρισκόταν σε
   στρατηγική θέση κοντά στα στενά του Γιβραλτάρ, με στόχο την κατάληψή του.
   Η πόλη πολιορκήθηκε από τις 23 Αυγούστου και για ένα μήνα περίπου.
   Κρίνοντας ότι η κατάληψη του Κάντιθ δεν ήταν εφικτή, ο στόλος απέπλευσε
   στις 29 Σεπτεμβρίου, λύνοντας την πολιορκία. Επιστρέφοντας από το Κάντιθ,
   ο Ρουκ ενημερώθηκε ότι από τις 23 Σεπτεμβρίου, στον κόλπο του Βίγκο, στη
   Γαλικία, βρισκόταν ο ισπανικός στόλος που μετέφερε θησαυρούς από την Νότια
   Αμερική. Για να εξιλεωθεί για την αποτυχία του Κάντιθ, ο Ρουκ αποφάσισε να
   επιτεθεί με σκοπό την αρπαγή των ισπανικών θησαυρών. Έτσι, στις 23
   Οκτωβρίου, στην ναυμαχία που έλαβε χώρα στον κόλπο του Βίγκο, ο
   αγγλο-ολλανδικός στόλος κατάφερε να συντρίψει τον γαλλο-ισπανικό και να
   κλέψει μεγάλο μέρος του φορτίου.

  [Επεξεργασία] Η κλιμάκωση του πολέμου (1703)

   Στα τέλη του 1702, ο πόλεμος είχε ήδη επεκταθεί στο μεγαλύτερο μέρος της
   Δυτικής Ευρώπης και πολλά από τα έως τότε ουδέτερα βασίλεια έπαιρναν το
   μέρος της μίας ή της άλλης πλευράς. Έτσι, στις αρχές του 1703, η Βαυαρία
   συνυπέγραψε νέα συνθήκη συμμαχίας με τη Γαλλία, στην οποία οι δύο πλευρές
   συμφωνούσαν στο διαμελισμό των ισπανικών Κάτω-Χωρών. Τον Μάιο του ίδιου
   έτους η Πορτογαλία, προσχώρησε στην πλευρά των συμμάχων έναντι χρηματικού
   ποσού και εδαφικών ανταλλαγμάτων. Την ίδια εποχή, στην Ουγγαρία, που
   βρισκόταν υπό Αυστριακή κατοχή, ξεσπά εξέγερση υποβοηθούμενη από τους
   Γάλλους, με ηγέτη τον Φέρεντς Ρακότσι. Τέλος, στις 8 Νοεμβρίου, το Δουκάτο
   της Σαβοΐας τάσσεται με το μέρος των συμμάχων για να αποφύγει την
   προδιαγραφόμενη προσάρτηση από την Γαλλία.

   Στα πεδία της μάχης, ο πόλεμος συνεχίστηκε στο βόρειο μέτωπο με την
   κατάληψη της Βόννης από τον αγγλο-ολλανδικό στρατό, στις 15 Μαΐου 1703. Ο
   επόμενος στόχος ήταν η κατάληψη της Αμβέρσας, αλλά ο αντιπερισπασμός που
   επιχείρησε ο Δούκας του Μάρλμπορο, διασπάζοντας την αγγλο-ολλανδική
   στρατιά σε 4 κατευθύνσεις, δεν ξεγέλασε τους Γάλλους. Οι Γάλλοι, με
   επικεφαλής τον Δούκα του Μπουφλέ, περικύκλωσαν στο Έκερεν το τμήμα του
   ολλανδικού στρατού που κατευθυνόταν προς την Αμβέρσα και σημείωσαν μια
   σημαντική νίκη που κατάφερε σημαντικό πλήγμα στις προσπάθειες των συμμάχων
   στο βόρειο μέτωπο.

   Στο νοτιογερμανικό μέτωπο, οι γαλλικές δυνάμεις κατάφεραν τελικά να
   ενωθούν με τις βαυαρικές στις 12 Μαΐου 1703. Οι αρχηγοί των δύο στρατών
   δεν μπορούσαν όμως να συμφωνήσουν για το επόμενο βήμα της εκστρατείας
   τους, καθώς ο Δούκας του Βιλλάρ ήθελε να κατευθυνθούν ανατολικά προς τη
   Βιέννη, ενώ ο Μαξιμιλιανός πίστευε ότι θα έπρεπε να κινηθούν προς την
   Ιταλία για να συγκροτήσουν κοινό μέτωπο με τις εκεί γαλλικές δυνάμεις.
   Έτσι, ο Μαξιμιλιανός άφησε τον Βιλλάρ στην Βαυαρία και κινήθηκε νότια με
   16000 Βαυαρούς στρατιώτες. Αρχικά η εκστρατεία του εξελίχθηκε ομαλά, αφού
   κατέλαβε το Ίνσμπρουκ στις 25 Ιουνίου. Μέχρι το τέλος του καλοκαιριού
   όμως, είχε υποστεί τεράστιες απώλειες από την εξέγερση των ντόπιων χωρικών
   του Τιρόλου και έτσι τον Αύγουστο αναγκάστηκε να επιστρέψει πίσω στη
   Βαυαρία. Στην πλευρά των Αυστριακών, ο Λουδοβίκος της Βάδης κατέλαβε στις
   5 Σεπτεμβρίου το Άουγκσμπουργκ, αφήνοντας όμως εκτεθειμένο το τμήμα του
   αυστριακού στρατού στο Χόκσταντ. Ο Δούκας του Βιλάρ εκμεταλλεύτηκε την
   ευκαιρία και στις 20 Σεπτεμβρίου, στη μάχη του Χόκσταντ, περίπου πέντε
   χιλιάδες αυστριακοί πιάστηκαν αιχμάλωτοι. Με τη νίκη αυτή, και αφού
   ανακατέλαβαν το Άουγκσμπουργκ, οι επικεφαλείς του γαλλο-βαυαρικού στρατού
   άρχισαν να σχεδιάζουν την εκστρατεία προς τη Βιέννη. Οι συνεχείς
   διαξιφισμοί όμως, ανάμεσα στον Δούκα του Βιλλάρ και στον Μαξιμιλιανό,
   οδήγησαν στην αντικατάσταση του πρώτου από τον Δούκα του Μαρσέν.

  [Επεξεργασία] Η κρίσιμη καμπή - Μάχη του Μπλένχαϊμ (1704)

   Οι σύμμαχοι, για να αποτρέψουν το ενδεχόμενο κατάληψης της Βιέννης,
   αποφάσισαν να συγκεντρώσουν τα στρατεύματα τους στο νοτιογερμανικό μέτωπο,
   έχοντας ως επιπλέον σκοπό την εξουδετέρωση της Βαυαρίας. Έτσι, ο Δούκας
   του Μάρλμπορο, η στρατιά του οποίου βρισκόταν στο ολλανδικό μέτωπο, και
   παρά την αντίθεση των Ολλανδών που επιθυμούσαν την παραμονή του, ξεκίνησε
   την πορεία του νοτιοανατολικά, κατά μήκος του Ρήνου, ενώ ταυτόχρονα, η
   γαλλική στρατιά υπό τον Δούκα του Βιλλερουά, τον ακολουθούσε παράλληλα από
   απόσταση, φοβούμενη μια συμμαχική επίθεση στην γαλλική περιοχή του
   Μοζέλλα. Στις 7 Ιουνίου 1704, ο Δούκας του Μάρλμπορο, διέσχισε τον ποταμό
   Μάιν, καθιστώντας σαφές ότι κατευθύνεται προς τη Βαυαρία, και στις 22
   Ιουνίου, η στρατιά του συνενώθηκε με αυτή του Λουδοβίκου της Βάδης. Οι
   Γάλλοι έπρεπε οπωσδήποτε να ενισχύσουν τις δυνάμεις τους στην Βαυαρία και
   έτσι οι διαταγές που ήρθαν από τις Βερσαλλίες, στις 27 Ιουνίου, όριζαν ότι
   η Γαλλική στρατιά, με επικεφαλής τον Δούκα του Ταλλάρ και δύναμη 35
   χιλιάδων ανδρών, θα άφηνε την Αλσατία για να κατευθυνθεί και αυτή προς την
   Βαυαρία.

   Ύστερα από πολλούς ελιγμούς, οι δύο αντίπαλες στρατιές που αριθμούσαν
   περίπου 50 χιλιάδες άνδρες ο καθένας, συναντήθηκαν τελικά στις 13
   Αυγούστου 1704, στις όχθες του Δούναβη και πιο συγκεκριμένα κοντά στο
   βαυαρικό χωριό Μπλένχαϊμ. Η μάχη ξεκίνησε στις 8 το πρωί και διήρκεσε όλη
   την ημέρα. Η έκβαση της μάχης ήταν μια συντριπτική ήττα για τους
   γαλλο-βαυαρούς και αυτό είχε σαν αποτέλεσμα την αποτροπή οποιασδήποτε
   απειλής για την Βιέννη. Συγχρόνως, η νίκη των συμμάχων σηματοδότησε το
   τέλος της συμμετοχής της Βαυαρίας στον πόλεμο και την απώλεια κάθε ελπίδας
   των Γάλλων για έναν γρήγορο και νικηφόρο τερματισμό του πολέμου. Οι Γάλλοι
   υπέστησαν βαριές απώλειες καθώς 30 χιλιάδες στρατιώτες ήταν νεκροί,
   τραυματισμένοι ή αγνοούμενοι. Επιπλέον, ο Γάλλος στρατάρχης, Δούκας του
   Ταλλάρ, συνελήφθη από τους Άγγλους και οδηγήθηκε κρατούμενος στην Αγγλία.
   Ο δρόμος ήταν πλέον ανοιχτός στους συμμάχους για μία ενδεχόμενη εισβολή
   στη Γαλλία.

   Σαν να μην έφτανε αυτό, στις 4 Αυγούστου ο αγγλο-ολλανδικός στόλος, με
   επικεφαλής τον Άγγλο ναύαρχο Τζωρτζ Ρουκ, κατέλαβε το Γιβραλτάρ. Σε
   αντίδραση, ο Γαλλικός στόλος απέπλευσε από την Τουλόν και κατευθύνθηκε
   προς τα στενά. Οι δύο στόλοι συναντήθηκαν στις 24 Αυγούστου στα ανοικτά
   της Μάλαγας και από την ναυμαχία που ακολούθησε δεν προέκυψε νικητής, ενώ
   οι απώλειες και στις δύο πλευρές ήταν σημαντικές. Οι Γάλλοι υποστήριξαν
   ότι είχαν κερδίσει την ναυμαχία και απέσυραν το στόλο τους πίσω στην
   Τουλόν απ'όπου δεν απέπλευσαν ξανά μέχρι το τέλος του πολέμου εξαιτίας της
   συμμαχικής υπεροχής στη Μεσόγειο.

  [Επεξεργασία] Συμμαχική αντεπίθεση (1705 - 1706)

   Μετά την καταστροφή του Μπλένχαϊμ, ο στόχος της Γαλλίας ήταν να
   ανασυγκροτήσει τα στρατεύματά της, καθώς οι σύμμαχοι απειλούσαν να
   εισβάλλουν στη Γαλλία. Αν και ο δούκας του Μάρλμπορο (που είχε επιστρέψει
   στο ολλανδικό μέτωπο) κατάφερε να διαπεράσει, τον Ιούλιο του 1705, τις
   γαλλικές γραμμές άμυνας στο Μπράμπαντ, οι οποίες αποτελούνταν από
   πολυάριθμα κάστρα και φρούρια, δεν ευτύχησε να ολοκληρώσει την εισβολή στη
   Γαλλία, καθώς προβλήματα στην ολλανδική ηγεσία της στρατιάς ματαίωσαν την
   απευθείας σύγκρουση με τους Γάλλους. Εν τω μεταξύ, στην Ιταλία, ο Ευγένιος
   της Σαβοΐας δεν μπόρεσε να αποκρούσει αρχικά την επίθεση των Γάλλων υπό
   τον δούκα του Βεντόμ, οι οποίοι κατέλαβαν σχεδόν όλη την Σαβοϊα και αρκετό
   μέρος από το Πιεμόντε εκμεταλλευόμενοι την ενασχόληση των Αυστριακών με
   την Ούγγρους στασιαστές. Έτσι η Νίκαια καταλήφθηκε από τους Γάλλους στις 4
   Ιανουαρίου 1706.

[Επεξεργασία] Παραπομπές

    1. ↑ Flag of England.svg Αγγλία (1701–6)· Flag of UK.svg Μεγάλη Βρετανία
       (1707–14) Οι Νόμοι της Ένωσης του 1707 ένωσε τα στέμματα της Αγγλίας
       και της Σκωτίας, δημιουργώντας το Βασίλειο της Μεγάλης Βρετανίας. Για
       μεγάλο μέρος του πολέμου, οι Σκωτικές μονάδες ήταν υπό Ολλανδική
       πληρωμή ως μέρος τυο στρατού της Ολλανδικής Δμοκρατίας.
    2. ↑ Lynn, The Wars of Louis XIV: 1667–1714, p.271. The Allied figure is
       the strength in 1702: The Empire (90,000), the Dutch Republic (60,000
       + 42,000 garrison troops), and England (40,000). It does not include
       minor German states or navies.
    3. ↑ Lynn, The Wars of Louis XIV: 1667–1714, p.271. Though larger on
       paper, the French Army's actual combat strength was approximately
       255,000. To this must be added, initially, Bavarian and Savoyard
       contingents
    4. ↑ Simon Barton, "A History of Spain", p.136: "But with her own
       military strength now but a pale shadow of its former self - at the
       beginning of the war the Spanish could barely muster 13,000 infantry
       and 5,000 cavalry"

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png War of the Spanish Succession της Αγγλόγλωσσης
                      Βικιπαίδειας, η οποία διανέμεται υπό την GNU FDL και
                      την CC-BY-SA 3.0. (ιστορικό/συντάκτες).

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Guerre de Succession d'Espagne της Γαλλικής
                      Βικιπαίδειας, η οποία διανέμεται υπό την GNU FDL και
                      την CC-BY-SA 3.0. (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A0%CF%8C%CE%BB%CE%B5%CE%BC%CE%BF%CF%82_%CF%84%CE%B7%CF%82_%CE%99%CF%83%CF%80%CE%B1%CE%BD%CE%B9%CE%BA%CE%AE%CF%82_%CE%94%CE%B9%CE%B1%CE%B4%CE%BF%CF%87%CE%AE%CF%82"
   Κατηγορίες: Ευρωπαϊκή ιστορία | Πόλεμοι | Ιστορία της Ισπανίας | Ιστορία
   της Γαλλίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Aragonés
     • العربية
     • مصرى
     • Беларуская
     • Беларуская (тарашкевіца)
     • Български
     • Català
     • Česky
     • Dansk
     • Deutsch
     • English
     • Esperanto
     • Español
     • Eesti
     • Euskara
     • Suomi
     • Français
     • Frysk
     • Galego
     • עברית
     • Magyar
     • Íslenska
     • Italiano
     • 日本語
     • ქართული
     • 한국어
     • Latina
     • Lietuvių
     • Македонски
     • Bahasa Melayu
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Slovenčina
     • Српски / Srpski
     • Svenska
     • ไทย
     • Türkçe
     • Українська
     • Tiếng Việt
     • West-Vlams
     • 中文

     • Τελευταία τροποποίηση 09:06, 5 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
