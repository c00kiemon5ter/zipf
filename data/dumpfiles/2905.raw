   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Κώστας Κουκοδήμος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Κώστας Κουκοδήμος είναι πρώην
   πρωταθλητής και ολυμπιονίκης στο άλμα
   εις μήκος από την Πιερία. Το 2007 εξελέγη
   βουλευτής της ΝΔ και τον επόμενο χρόνο
   ανεξαρτητοποιήθηκε για 6 μήνες.
   Επανεντάχθηκε στο κόμμα τον Ιούλιο του
   2008.

   Πίνακας περιεχομένων

     * 1 Βιογραφία
     * 2 Αθλητική καριέρα
     * 3 Πολιτική καριέρα
     * 4 Διακρίσεις
     * 5 Παραπομπές

[Επεξεργασία] Βιογραφία

   Γεννήθηκε στη Μελβούρνη της Αυστραλίας
   στις 14 Σεπτεμβρίου του 1969. Έζησε τα
   παιδικά και εφηβικά του χρόνια στην
   Πιερία. Συγκεκριμένα, η καταγωγή του
   είναι από τον Άγιο Δημήτριο. Είναι
   απόφοιτος του Τμήματος Γυμναστικής
   Ακαδημίας του ΤΕΦΑΑ Θεσσαλονίκης,
   παντρεμένος και πατέρας τριών
   παιδιών^[1].

[Επεξεργασία] Αθλητική καριέρα

   Ξεκίνησε την καριέρα του στον Αρχέλαο
   Κατερίνης και είχε προπονητή το Γιάννη
   Παπαγεωργίου. Αργότερα, μεταγράφηκε
   στον Π.Α.Ο.Κ., υπό τις οδηγίες του Αστέρη
   Τσιφτσόγλου.

   Η μεγαλύτερη διάκριση στην καριέρα του
   ήταν η κατάκτηση του χάλκινου μεταλλίου
   στο Ευρωπαϊκό πρωτάθλημα ανοικτού
   στίβου το 1994, στο Ελσίνκι και ακολούθησε
   η 6η θέση στους Ολυμπιακούς αγώνες της
   Βαρκελώνης, το 1992. Ήταν 1ος στους
   Μεσογειακούς Αγώνες και το Ευρωπαϊκό
   Κύπελλο το 1994, αλλά και στα Βαλκανικά
   Πρωταθλήματα του 1991-92, 2ος στο Ευρωπαϊκό
   κλειστού στίβου (1994) και στα Ευρωπαϊκά
   Κύπελλα του 1997-2002, όπως και στους
   Μεσογειακούς του 1997 και στο Παγκόσμιο
   Στρατιωτικό Πρωτάθλημα του 2001. Έλαβε
   επίσης μέρος στον τελικό του Παγκοσμίου
   Πρωταθλήματος στίβου στο Τόκυο, το 1991,
   στον ιστορικό αγώνα όπου ο Αμερικανός
   Μάικ Πάουελ κατέρριψε το μυθικό
   παγκόσμιο ρεκόρ του συμπατριώτη του
   Μπομπ Μπίμον. Το ατομικό του ρεκόρ είναι
   8,36μ. από τις 5 Ιουνίου 1994 στα Χανιά, κατά
   τη διάρκεια του μήτινγκ «Βενιζέλεια»,
   επίδοση που αποτελούσε πανελλήνιο ρεκόρ
   για 13 χρόνια.

   Ο Κουκοδήμος ανήκει σε μία γενιά αθλητών
   των οποίων οι διακρίσεις έβγαλαν τον
   ελληνικό στίβο από τα δύσκολα χρόνια και
   τον οδήγησαν στις διεθνείς επιτυχίες
   και την αναγνώριση. Μαζί με τη Βούλα
   Πατουλίδου, την Νίκη Μπακογιάννη και τον
   Λάμπρο Παπακώστα υπήρξε η αφορμή για την
   οργάνωση του στίβου σε επαγγελματικά
   πρότυπα από τις αρχές της δεκαετίας του
   1990, και την ανάδειξη πάρα πολλών νέων
   αθλητών.

   Στην αφή της φλόγας για τους Ολυμπιακούς
   Αγώνες του Σίδνεϋ, ήταν ο πρώτος
   λαμπαδηδρόμος. Το 2004, κατά την άφιξη της
   Ολυμπιακής φλόγας στη γενέτειρά του, την
   Κατερίνη, άναψε το βωμό, ενώ την ίδια
   χρονιά και έως το Μάρτιο του 2006 κατείχε
   τη θέση του Γενικoύ Γραμματέα
   Αθλητισμού. Το Δεκέμβριο του 2006 εξελέγη
   πρόεδρος της Ελληνικής Ομοσπονδίας
   Μοντέρνου Πένταθλου^[2].

[Επεξεργασία] Πολιτική καριέρα

   Στις βουλευτικές εκλογές του 2007 εξελέγη
   στο νομό Πιερίας, με το κόμμα της ΝΔ. Τον
   Οκτώβριο του ιδίου έτους ορίστηκε από
   τον Πρόεδρο της Βουλής να μετέχει στη
   διαρκή επιτροπή Μορφωτικών Υποθέσεων
   της Βουλής που είναι αρμόδια για τα
   υπουργεία Εθνικής Παιδείας &
   Θρησκευμάτων και Πολιτισμού και
   αποτελείται συνολικά από 55 βουλευτές^[3].
   Τον Ιανουάριο του 2008 το όνομά του
   ενεπλάκη στο σκάνδαλο Ζαχόπουλου. Στις 31
   Ιανουαρίου του 2008 με ιδιόχειρη επιστολή
   του γνωστοποίησε την πρόθεσή του να
   καταστεί ανεξάρτητος από τη ΝΔ. Οι
   εισαγγελείς που εξέτασαν την υπόθεση,
   δεν εντόπισαν διάπραξη ποινικού
   αδικήματος. Στις 24 Ιουλίου του 2008 ο
   Κουκοδήμος επανεντάχθηκε στην Κ.Ο. της
   ΝΔ^[4]. Τον Οκτώβριο του 2009 εξελέγη ξανά
   βουλευτής με τη ΝΔ στο νομό Πιερίας.

[Επεξεργασία] Διακρίσεις

     * Παγκόσμιο Πρωτάθλημα Juniors '86 & '88: 8ος
     * Μεσογειακοί Αγώνες '91: 1ος
     * Βαλκανικό Πρωτάθλημα '91 & '92: 1ος
     * Παγκόσμιο Πρωτάθλημα Κλειστού '91: 4ος
     * Παγκόσμιο Πρωτάθλημα '91: 12ος
     * Ευρωπαϊκό Πρωτάθλημα Κλειστού '92: 12ος
     * Παγκόσμιο Κύπελλο '92: 5ος
     * Ολυμπιακοί Αγώνες '92: 6ος
     * CISM '93: 4ος
     * Ευρωπαϊκό Κύπελλο '94: 1ος
     * Ευρωπαϊκό Πρωτάθλημα '94: 3ος
     * Ευρωπαϊκό Indoor Πρωτάθλημα '94: 2ος
     * Παγκόσμιο Πρωτάθλημα '95: 6ος
     * Ευρωπαϊκό Κύπελλο '95: 6ος
     * Μεσογειακοί Αγώνες '97: 2ος
     * Ευρωπαϊκό Κύπελλο '97-'02: 2ος
     * Ευρωπαϊκό Κύπελλο '98: 3ος
     * Ευρωπαϊκό Πρωτάθλημα Κλειστού '98: 8ος
     * Ευρωπαϊκό Πρωτάθλημα '98: 10ος
     * Ευρωπαϊκό Κύπελλο Super League '99: 4ος
     * Ευρωπαϊκό Κύπελλο Super League '00: 5ος
     * Ευρωπαϊκό Κύπελλο Super League '01: 6ος
     * CISM '01: 2ος

[Επεξεργασία] Παραπομπές

    1. ↑ Βιογραφικό σημείωμα από την
       ιστοσελίδα της Γενικής Γραμματείας
       Αθλητισμού
    2. ↑ Από πρώην γενικός, νυν πρόεδρος
    3. ↑ www.pierikoiantilaloi.gr
    4. ↑ Καθημερινή, Επιστροφή του Κώστα
       Κουκοδήμου στη Ν.Δ, 24 Ιουλίου 2008

   Ανακτήθηκε από
   "http://el.wikipedia.org/wiki/%CE%9A%CF%8E%CF%83%CF%84%CE%B1%CF%82_%CE%9A%CE%BF%CF%85%CE%BA%CE%BF%CE%B4%CE%AE%CE%BC%CE%BF%CF%82"
   Κατηγορίες: Έλληνες ομογενείς αθλητές |
   Έλληνες αθλητές του στίβου | Άλτες του
   μήκους | Γεννήσεις το 1969 | Πιεριείς
   πολιτικοί | Βουλευτές εκλεγμένοι με τη
   Νέα Δημοκρατία | Ελληνοαυστραλοί |
   Βουλευτές Πιερίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 21:33, 27
       Δεκεμβρίου 2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
