   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Πολιτικά του Ναουρού

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το Ναουρού είναι Προεδρική Δημοκρατία και ισχύει το πολυκομματικό σύστημα.
   Η εκτελεστική εξουσία ασκείται από την κυβέρνηση. Η νομοθετική εξουσία
   ασκείται από την κυβέρνηση και το Κοινοβούλιο. Η δικαιοσύνη είναι
   ανεξάρτητη από την εκτελεστική και τη νομοθετική εξουσία. Το Σύνταγμα της
   χώρας υιοθετήθηκε τον Ιανουάριο του 1968.

   Πίνακας περιεχομένων

     • 1 Πρόσφατη πολιτική ιστορία

          • 1.1 2008
          • 1.2 Πολιτική ένταση
          • 1.3 Συνταγματικό δημοψήφισμα Φεβρουαρίου 2010

     • 2 Πρόεδρος
     • 3 Πρόεδροι του Ναουρού
     • 4 Κοινοβούλιο
     • 5 Νομοθετική εξουσία
     • 6 Πολιτικά κόμματα και εκλογές

          • 6.1 Βουλευτικές εκλογές 2008
          • 6.2 Βουλευτικές εκλογές 2010

     • 7 Αποτελέσματα γενικών εκλογών 2010

          • 7.1 Εκλογές Απριλίου 2010
          • 7.2 Εκλογές Ιουνίου 2010

     • 8 Προεδρικές εκλογές 2010
     • 9 Δικαστική εξουσία
     • 10 Τοπική κυβέρνηση
     • 11 Διοικητική διαίρεση
     • 12 Διεθνείς σχέσεις
     • 13 Στρατός
     • 14 Σημειώσεις και παραπομπές
     • 15 Εξωτερικές συνδέσεις

[Επεξεργασία] Πρόσφατη πολιτική ιστορία

   Η χώρα έγινε ανεξάρτητη στις 31 Ιανουαρίου του 1968. Τον Απρίλιο του 2000
   ανέλαβε Πρόεδρος ο Μπέρναρντ Ντοουιγιόγκο για την τέταρτη, και έπειτα από
   μικρή διακοπή, πέμπτη θητεία του στο ύπατο αξίωμα της χώρας. Η πρώτη
   θητεία του στην προεδρία ήταν το 1976 - 1978. Επέστρεψε στην εξουσία το
   1989 και επανεξελέγη το 1992. Ωστόσο, με απόφαση του Κοινοβουλίου,
   αναγκάστηκε να παραχωρήσει την εξουσία στον Κίνζα Κλοντούμαρ, το 1995. Στα
   μέσα του 1998 ο Ντοουιγιόγκο κέρδισε ξανά την προεδρία μετά την πτώση της
   κυβέρνησης Κλοντούμαρ, στα μέσα του 1998.

   Τον Απρίλιο του 2000 ανέλαβε Πρόεδρος ο Ρενέ Χάρις, του οποίου η θητεία
   ήταν βραχύβια, επειδή ο ίδιος δεν κατόρθωσε να εξασφαλίσει την εμπιστοσύνη
   του κοινοβουλίου. Τον διαδέχθηκε ξανά στην προεδρία ο Ντοουιγιόγκο.

   Το Μάρτιο του 2001 εξελέγη Πρόεδρος από το Κοινοβούλιο ο Χάρις. Η θητεία
   του υποτίθεται ότι ήταν για τρία χρόνια και θα τερματιζόταν το 2004,
   ωστόσο οι εναλλαγές στην προεδρία συνεχίστηκαν.

   Στις αρχές του 2003, έπειτα από πρόταση μομφής στο Κοινοβούλιο, ανατράπηκε
   ο Πρόεδρος Χάρις. Τον διαδέχθηκε ξανά ο βετεράνος Ντοουιγιόγκο, ο οποίος
   ασθένησε και πέθανε εν ενεργεία στις ΗΠΑ στις 10 Μαρτίου του 2003.

   Το Μάιο του 2003 εξελέγη από το Κοινοβούλιο νέος Πρόεδρος ο Λούντβιχ
   Σκόττι, με 10 ψήφους υπέρ έναντι 7 για τον Κλοντούμαρ. Ο Σκόττι ανέλαβε
   την προεδρία στις 29 Μαΐου του 2003. Υπηρέτησε μέχρι τον Αύγουστο της
   ίδιας χρονιάς, οπότε και ανατράπηκε έπειτα από πρόταση μομφής. Ο Ρενέ
   Χάρις εξελέγη για μία ακόμη φορά στην προεδρία.

   Στο μεταξύ, το Μάιο του 2003 διεξήχθησαν βουλευτικές εκλογές, στις οποίες
   το Κόμμα Πρώτα το Ναούρου κέρδισε 3 έδρες έναντι 15 για τους ανεξάρτητους.

   Στα τέλη Ιουνίου του 2004 ο Χάρις ανατράπηκε ξανά με πρόταση μομφής και η
   προεδρία πέρασε ξανά στον Σκόττι. Ο Σκόττι ανατράπηκε^[1] με πρόταση
   μομφής στις 19 Δεκεμβρίου του 2007 με ψήφους 10 υπέρ της πρότασης και 7
   κατά. Νέος Πρόεδρος εξελέγη ο πρώην αρσιβαρίστας, Μάρκους Στίβεν, που
   ανέλαβε καθήκοντα την ίδια ημέρα. Από τις πρώτες ημέρες της προεδρίας του,
   ο νέος Πρόεδρος συνέχισε την παράδοση του προκατόχου του να διορίζει ο
   ίδιος ξεχωριστό Υπουργό Εξωτερικών. Ο δρ Κίρεν Κέκε, ξάδερφος του Στίβεν,
   διορίστηκε στη θέση αυτή.

    [Επεξεργασία] 2008

    [Επεξεργασία] Πολιτική ένταση

   Το Μάρτιο του 2008 το Κοινοβούλιο έκανε κινήσεις για ανατροπή της
   κυβέρνησης με πρόταση μομφής. Οι προσπάθειες αυτές ματαιώθηκαν με την
   παραίτηση του Προέδρου του Κοινοβουλίου.Προηγήθηκαν ταραχές, με
   αποκορύφωμα την πυρπόληση ενός αστυνομικού σταθμού και απειλές για το
   εμπόριο εξαγωγών. Στις 31 Μαρτίου ο Πρόεδρος του Κοινοβουλίου, Ντέιβιντ
   Αντέανγκ, κατηγόρησε την κυβέρνηση του Στίβεν για πρόκληση πραξικοπήματος,
   επειδή η πίστη της αστυνομίας στον κοινοβουλευτικό νόμο δεν υφίστατο πια,
   έπειτα από άρνηση της αστυνομίας να διώξουν από το Κοινοβούλιο δύο
   βουλευτές, σύμφωνα με απόφαση στις 28 Μαρτίου. Η κυβέρνηση αρνήθηκε τις
   κατηγορίες για πραξικόπημα και δήλωσε ότι ανέμενε την απόφαση του Ανωτάτου
   Δικαστηρίου. ^[2]

   Ως το τέλος του Μαρτίου του 2008 η κυβέρνηση Στίβεν φαινόταν να κυβερνά με
   διάταγμα. Τον Απρίλιο του 2008 το Ανώτατο Δικαστήριο έκρινε λανθασμένη την
   απόφαση του Προέδρου του Κοινοβουλίου για αποκλεισμό δύο σημαντικών
   υπουργών από το Κοινοβούλιο. ^[3]. Παρά την έκδοση της απόφασης, οι
   σχέσεις μεταξύ του Στίβεν και του Προέδρου του Κοινοβουλίου παρέμειναν
   τεταμένες.

   Τον ίδιο μήνα, ο Πρόεδρος και τα μέλη του 18μελούς Κοινοβουλίου που
   υποστήριζαν την κυβέρνηση αποκλείστηκαν από τις συνεδριάσεις του
   Κοινοβουλίου.^[4].

   Στις 18 Απριλίου του 2008 κηρύχθηκε κατάσταση εκτάκτου ανάγκης και
   προκηρύχθηκαν πρόωρες εκλογές, με σκοπό την επίλυση του πολιτικού
   αδιεξόδου.^[5] Στις βουλευτικές εκλογές, οι οποίες διεξήχθησαν στις 26
   Απριλίου του 2008 οι υποστηρικτές του Μάρκους Στίβεν έδωσαν στην κυβέρνησή
   του πλειοψηφία εδρών στο Κοινοβούλιο^[6] με 12 έδρες επί συνόλου 18.

  [Επεξεργασία] Συνταγματικό δημοψήφισμα Φεβρουαρίου 2010

   Στις 27 Φεβρουαρίου 2010 διενεργήθηκε συνταγματικό δημοψήφισμα με στόχο
   την αλλαγή του τρόπου εκλογής του Προέδρου (αντί να εκλέγεται από το
   Κοινοβούλιο να γίνεται η εκλογή από το λαό) και επίσης για την ενδυνάμωση
   της νομοθεσίας αναφορικά με τα ανθρώπινα δικαιώματα. ^[7] Για να περάσουν
   οι αλλαγές στο Σύνταγμα απαιτείτο η πλειοψηφία των δύο τρίτων.^[8]
   Οποιεσδήποτε αλλαγές θα τεθούν σε ισχύ με τη διεξαγωγή των επόμενων
   γενικών εκλογών, το 2011.^[9] Η συμμετοχή ήταν 78%, με σχεδόν 4.400
   ψηφοδέλτια. Οι πολίτες απέρριψαν τις συνταγματικές αλλαγές με πλειοψηφία
   σχεδόν 3.000 ψήφων. ^[10]^[11] Εν συνεχεία άρχισε να εξετάζεται η
   διεξαγωγή και δεύτερου δημοψηφίσματος σε σύντομο χρονικό διάστημα.^[12]

[Επεξεργασία] Πρόεδρος

   Πρόεδρος της χώρας, από τις 19 Δεκεμβρίου του 2007 είναι ο πρώην αθλητής
   της άρσης βαρών, Μάρκους Στίβεν.

[Επεξεργασία] Πρόεδροι του Ναουρού

   Παρατίθενται όλοι οι Πρόεδροι του Ναουρού, από την ανεξαρτησία της χώρας
   ως σήμερα.

   ┌─────────────────┬──────────────────────────────┬───────────────────────┐
   │                 │       Διάρκεια θητείας       │      Σημειώσεις       │
   │    Πρόεδρος     ├───────────────┬──────────────┼───────────────────────┤
   │                 │      Από      │    Μέχρι     │                       │
   ├─────────────────┼───────────────┼──────────────┼──────────────────────┐│
   │Χάμερ ντε Ρομπίρτ│31 Ιανουαρίου  │22 Δεκεμβρίου │Πρώτος Πρόεδρος       ││
   │                 │1968           │1976          │                      ││
   ├─────────────────┼───────────────┼──────────────┼──────────────────────┤│
   │Μπέρναρντ        │22 Δεκεμβρίου  │19 Απριλίου   │Διετέλεσε Πρόεδρος επί││
   │Ντοουιγιόγκο     │1976           │1978          │επτά θητείες          ││
   ├─────────────────┼───────────────┼──────────────┼──────────────────────┤│
   │Λάγκουμοτ Χάρις  │19 Απριλίου    │15 Μαΐου 1978 │Δύο φορές Πρόεδρος    ││
   │                 │1978           │              │                      ││
   ├─────────────────┼───────────────┼──────────────┼──────────────────────┤│
   │Χάμερ ντε Ρομπίρτ│15 Μαΐου 1978  │17 Σεπτεμβρίου│                      ││
   │                 │               │1986          │                      ││
   ├─────────────────┼───────────────┼──────────────┼──────────────────────┤│
   │Κέναν Αντέανγκ   │17 Σεπτεμβρίου │1η Οκτωβρίου  │Τρεις φορές Πρόεδρος  ││
   │                 │1986           │1986          │                      ││
   ├─────────────────┼───────────────┼──────────────┼──────────────────────┤│
   │Χάμερ ντε Ρομπίρτ│1η Οκτωβρίου   │Δεκέμβριος    │                      ││
   │                 │1986           │1986          │                      ││
   ├─────────────────┼───────────────┼──────────────┼──────────────────────┤│
   │Κέναν Αντέανγκ   │Δεκέμβριος 1986│Δεκέμβριος    │                      ││
   │                 │               │1986          │                      ││
   ├─────────────────┼───────────────┼──────────────┼──────────────────────┤│
   │Χάμερ ντε Ρομπίρτ│Δεκέμβριος 1986│17 Αυγούστου  │                      ││
   │                 │               │1989          │                      ││
   ├─────────────────┼───────────────┼──────────────┼──────────────────────┤│
   │                 │               │              │Το όνομά του γράφεται ││
   │                 │               │              │και Κένας Αρόι.       ││
   │                 │17 Αυγούστου   │12 Δεκεμβρίου │Χρημάτισε Υπουργός    ││
   │Κένος Αρόι       │1989           │1989          │Οικονομικών επί       ││
   │                 │               │              │προεδρίας Αντέανγκ.   ││
   │                 │               │              │Παραιτήθηκε για λόγους││
   │                 │               │              │υγείας το 1989.       ││
   ├─────────────────┼───────────────┼──────────────┼──────────────────────┤│
   │Μπέρναρντ        │12 Δεκεμβρίου  │22 Νοεμβρίου  │                      ││
   │Ντοουιγιόγκο     │1989           │1995          │                      ││
   ├─────────────────┼───────────────┼──────────────┼──────────────────────┤│
   │Λάγκουμοτ Χάρις  │22 Νοεμβρίου   │11 Νοεμβρίου  │                      ││
   │                 │1995           │1996          │                      ││
   ├─────────────────┼───────────────┼──────────────┼──────────────────────┤│
   │Μπέρναρντ        │11 Νοεμβρίου   │26 Νοεμβρίου  │                      ││
   │Ντοουιγιόγκο     │1996           │1996          │                      ││
   ├─────────────────┼───────────────┼──────────────┼──────────────────────┤│
   │Κέναν Αντέανγκ   │26 Νοεμβρίου   │19 Δεκεμβρίου │                      ││
   │                 │1996           │1996          │                      ││
   ├─────────────────┼───────────────┼──────────────┼──────────────────────┤│
   │Ρούμπεν Καν      │19 Δεκεμβρίου  │13 Φεβρουαρίου│Δικηγόρος, χρημάτισε  ││
   │                 │1996           │1997          │Υπουργός Οικονομικών  ││
   ├─────────────────┼───────────────┼──────────────┼──────────────────────┤│
   │                 │               │              │Ίδρυσε το Κόμμα του   ││
   │Κίνζα Κλοντούμαρ │               │              │Κέντρου. Ανατράπηκε με││
   │(γενν. 8 Φεβρ.   │13 Φεβρουαρίου │18 Ιουνίου    │πρόταση μομφής το     ││
   │1945)            │1997           │1998          │1998. Χρημάτισε       ││
   │                 │               │              │Υπουργός Οικονομικών  ││
   │                 │               │              │(2003-04)             ││
   ├─────────────────┼───────────────┼──────────────┼──────────────────────┤│
   │Μπέρναρντ        │18 Ιουνίου 1998│27 Απριλίου   │                      ││
   │Ντοουιγιόγκο     │               │1999          │                      ││
   ├─────────────────┼───────────────┼──────────────┼──────────────────────┤│
   │Ρενέ Χάρις       │27 Απριλίου    │20 Απριλίου   │4 φορές Πρόεδρος      ││
   │                 │1999           │2000          │                      ││
   ├─────────────────┼───────────────┼──────────────┼──────────────────────┤│
   │Μπέρναρντ        │20 Απριλίου    │30 Μαρτίου    │                      ││
   │Ντοουιγιόγκο     │2000           │2001          │                      ││
   ├─────────────────┼───────────────┼──────────────┼──────────────────────┤│
   │Ρενέ Χάρις       │30 Μαρτίου 2001│9 Ιανουαρίου  │                      ││
   │                 │               │2003          │                      ││
   ├─────────────────┼───────────────┼──────────────┼──────────────────────┤│
   │Μπέρναρντ        │9 Ιανουαρίου   │17 Ιανουαρίου │                      ││
   │Ντοουιγιόγκο     │2003           │2003          │                      ││
   ├─────────────────┼───────────────┼──────────────┼──────────────────────┤│
   │Ρενέ Χάρις       │17 Ιανουαρίου  │18 Ιανουαρίου │                      ││
   │                 │2003           │2003          │                      ││
   ├─────────────────┼───────────────┼──────────────┼──────────────────────┤│
   │Μπέρναρντ        │18 Ιανουαρίου  │10 Μαρτίου    │Πέθανε εν ενεργεία    ││
   │Ντοουιγιόγκο     │2003           │2003          │                      ││
   ├─────────────────┼───────────────┼──────────────┼──────────────────────┤│
   │Ντερόγκ Γκιούρα  │               │              │υπηρεσιακός Πρόεδρος, ││
   │(γενν. 1η        │10 Μαρτίου 2003│29 Μαΐου 2003 │που αντιμετώπισε      ││
   │Σεπτεμβρίου 1932)│               │              │προβλήματα υγείας.    ││
   ├─────────────────┼───────────────┼──────────────┼──────────────────────┤│
   │Λούντβιγκ Σκόττι │29 Μαΐου 2003  │8 Αυγούστου   │                      ││
   │                 │               │2003          │                      ││
   ├─────────────────┼───────────────┼──────────────┼──────────────────────┤│
   │Ρενέ Χάρις       │8 Αυγούστου    │22 Ιουνίου    │                      ││
   │                 │2003           │2004          │                      ││
   ├─────────────────┼───────────────┼──────────────┼──────────────────────┤│
   │Λούντβιγκ Σκόττι │22 Ιουνίου 2004│19 Δεκεμβρίου │                      ││
   │                 │               │2007          │                      ││
   ├─────────────────┼───────────────┼──────────────┼──────────────────────┤│
   │                 │19 Δεκεμβρίου  │              │σημερινός, πρώην      ││
   │Μάρκους Στίβεν   │2007           │σήμερα        │αθλητής της άρσης     ││
   │                 │               │              │βαρών                 ││
   └─────────────────┴───────────────┴──────────────┴──────────────────────┴┘

[Επεξεργασία] Κοινοβούλιο

   Το Κοινοβούλιο εκλέγει τον Πρόεδρο που είναι ανάμεσα στα μέλη του. Ο
   Πρόεδρος διορίζει υπουργικό συμβούλιο, δύναμης 5-6 ατόμων. Ο Πρόεδρος
   είναι μαζί Αρχηγός Κράτους και Αρχηγός Κυβέρνησης.

[Επεξεργασία] Νομοθετική εξουσία

   Η νομοθετική εξουσία ασκείται από το Κοινοβούλιο που αριθμεί 18 μέλη, τα
   οποία εκλέγονται με καθολική ψηφοφορία και με τριετή θητεία.

[Επεξεργασία] Πολιτικά κόμματα και εκλογές

   Οι υποψήφιοι στις εκλογές τυπικά κατέρχονται ως ανεξάρτητοι. 15 επί
   συνόλου 18 μελών του τελευταίου Κοινοβουλίου είναι ανεξάρτητοι, ενώ εντός
   της κυβέρνησης, οι συνασπισμοί σχηματίζονται με κριτήρια τους
   οικογενειακούς δεσμούς.^[13] Τρία κόμματα είναι ενεργά στα πολιτικά
   πράγματα της χώρας τις τελευταίες δεκαετίες. Πρόκειται για το Δημοκρατικό
   Κόμμα, το Κόμμα Πρώτα το Ναούρου (Naoero Amo) και το Κόμμα του
   Κέντρου.^[14]

   [IMG]
   [IMG]
   Το Κοινοβούλιο του Ναούρου

   Η ψηφοφορία είναι υποχρεωτική για όλους τους πολίτες (άνδρες και γυναίκες)
   ηλικίας 20 ετών και άνω.

  [Επεξεργασία] Βουλευτικές εκλογές 2008

   Στις πρόωρες βουλευτικές εκλογές, που διεξήχθησαν στις 26 Απριλίου του
   2008, οι υποστηρικτές του Προέδρου Στίβεν κέρδισαν 12 επί συνόλου 18 εδρών
   στο Κοινοβούλιο.

  [Επεξεργασία] Βουλευτικές εκλογές 2010

   Οι επόμενες εκλογές διεξήχθησαν πρόωρα στις 24 Απριλίου 2010 μετά τη
   διάλυση του Κοινοβουλίου από τον πρόεδρο Μάρκους Στίβεν, στις 16 Μαρτίου
   2010.^[15] Οι εκλογές προκηρύχθηκαν εξαιτίας των συνεχών αποπειρών να
   ανατραπεί η κυβέρνηση με πρόταση μομφής. Συνολικά έλαβαν μέρος 86
   υποψήφιοι, από τους οποίους οι 8 ήταν γυναίκες.^[16]

   Στις 26 Απριλίου ανακοινώθηκε ότι και τα 18 μέλη του Κοινοβουλίου είχαν
   επανεκλεγεί.^[17]

   Το Κοινοβούλιο απέτυχε στην τρίτη ψηφοφορία του να εκλέξει πρόεδρο της
   Βουλής στις 4 Μαΐου 2010.^[18] Έπειτα και από την έκτη προσπάθεια, στις 13
   Μαΐου 2010, ο Γκόντφρεϊ Τόμα εξελέγη τελικά πρόεδρος.^[19] Ο Τόμα πρότεινε
   την εκ νέου διάλυση του Κοινοβουλίου.^[20] Μετά την άρνηση της κυβέρνησης
   να το πράξει, ο πρόεδρος Τόμα παραιτήθηκε στις 18 Μαΐου 2010. ^[21]

   Νέες πρόωρες εκλογές προκηρύχθηκαν για τις 19 Ιουνίου 2010. Έπειτα από
   εκείνες, αν και εξελέγη ένας παραπάνω βουλευτής, δεν υπάρχει πιθανότητα να
   ξεπεραστεί το πολιτικό αδιέξοδο^[22].

[Επεξεργασία] Αποτελέσματα γενικών εκλογών 2010

  [Επεξεργασία] Εκλογές Απριλίου 2010

                     Κοινοβούλιο του Ναουρού, 24 Απριλίου 2010
       ┌──────────────────────────────────────────────────────────┬───────┬─┐
       │                                                          │ Έδρες │ │
       ├──────────────────────────────────────────────────────────┼───────┤ │
       │ Υποστηρικτές του Μάρκους Στίβεν που δεν ανήκουν σε κόμμα │ 9     │ │
       ├──────────────────────────────────────────────────────────┼───────┤ │
       │ Λοιποί                                                   │ 9     │ │
       ├──────────────────────────────────────────────────────────┼───────┤ │
       │ Σύνολο                                                   │    18 │ │
       ├──────────────────────────────────────────────────────────┴───────┴─┤
       │ Πηγή: Australia Network News.                                      │
       └────────────────────────────────────────────────────────────────────┘


  [Επεξεργασία] Εκλογές Ιουνίου 2010

                       Κοινοβούλιο του Ναουρού, 19 Ιουνίου 2010
          ┌───────────────────────────────────────────────────────┬───────┬─┐
          │                                                       │ Έδρες │ │
          ├───────────────────────────────────────────────────────┼───────┤ │
          │ Υποστηρικτές του Μάρκους Στίβεν μη ανήκοντες σε κόμμα │ 9     │ │
          ├───────────────────────────────────────────────────────┼───────┤ │
          │ Αντίπαλοι του Μάρκους Στίβεν μη ανήκοντες σε κόμμα    │ 8     │ │
          ├───────────────────────────────────────────────────────┼───────┤ │
          │ Ανεξάρτητος                                           │ 1     │ │
          ├───────────────────────────────────────────────────────┼───────┤ │
          │ Σύνολο                                                │    18 │ │
          ├───────────────────────────────────────────────────────┴───────┴─┤
          │ Πηγή:Australia Network News                                     │
          └─────────────────────────────────────────────────────────────────┘


[Επεξεργασία] Προεδρικές εκλογές 2010

   Μετά τις βουλευτικές εκλογές, αποφασίστηκε να διεξαχθούν τον Ιούνιο
   εκλογές για πρόεδρο (από το κοινοβούλιο). Ωστόσο, δύο απόπειρες για εκλογή
   προέδρου στις 3 Ιουνίου και στις 4 Ιουνίου απέτυχαν.^[23]^[24] Ο Μάρκους
   Στίβεν εξελέγη πρόεδρος από το νέο Κοινοβούλιο, με 11 ψήφους έναντι 6 για
   τον Μίλτον Ντιούμπ, σε μυστική ψηφοφορία, την 1η Νοεμβρίου 2010. Το
   πολιτικό αδιέξοδο τερματίστηκε έπειτα από την αποδοχή του Λούντβιχ Σκότι
   να αναλάβει στο αξίωμα του προέδρου της Βουλής^[25].

[Επεξεργασία] Δικαστική εξουσία

   Το νομοθετικό σύστημα είναι περίπλοκο. Το Ανώτατο Δικαστήριο έχει
   επικεφαλής τον Ανώτατο Δικαστή (Chief Justice), του οποίου ο ρόλος είναι
   θεμελιώδης σε συνταγματικά ζητήματα. Άλλες υποθέσεις μπορούν να τεθούν
   στην κρίση του διμελούς Εφετείου (Appellate Court). Το Κοινοβούλιο δεν
   μπορεί να ανατρέψει αποφάσεις των δικαστηρίων. Οι αποφάσεις του Εφετείου
   μπορούν να τεθούν στην κρίση του Ανωτάτου Δικαστηρίου της Αυστραλίας^[26].
   Υπάρχουν επίσης άλλα, κατώτερα δικαστήρια.

[Επεξεργασία] Τοπική κυβέρνηση

   Από το 1992 οι τοπικές κυβερνήσεις αποτελούν την αρμοδιότητα του
   Νησιωτικού Συμβουλίου του κράτους (Nauru Island Council ή NIC). Το NIC
   ασκεί περιορισμένες εξουσίες και έχει θέση συμβούλου για την κυβέρνηση επί
   τοπικών θεμάτων.Ένας εκλεγμένο μέλος του Νησιωτικού Συμβουλίου δεν μπορεί
   να υπηρετεί ταυτόχρονα ως βουλευτής.^[27] Τα δικαιώματα επί της γης είναι
   συγκεκριμένα. Όλοι οι κάτοικοι έχουν κυριότητα σε όλη την επικράτεια της
   χώρας, η οποία είναι στην κατοχή ατόμων αλλά και ομάδων οικογενειών. Οι μη
   Ναουρουανοί δεν μπορούν να γίνουν κάτοχοι γης^[28]

[Επεξεργασία] Διοικητική διαίρεση

   [IMG]
   [IMG]
   Χάρτης του Ναούρου

   Το Ναούρου υποδιαιρείται σε 14 περιοχές, που ομαδοποιούνται σε 8 εκλογικές
   περιφέρειες. Οι περιοχές αυτές (districts) είναι:

     • Άιβο
     • Ανάμπαρ
     • Ανέταν
     • Ανιμπάρε
     • Γιαρέν (672 κάτοικοι το 1992)
     • Έουα
     • Ιτζούβ
     • Μενένγκ
     • Μπάιτι
     • Μπόε
     • Μπουάντα
     • Νιμπόκ
     • Ντενιγκομόντου
     • Ουαμπόε

   Στη Ναούρου δεν υπάρχει επίσημη πρωτεύουσα. Έδρα του Κοινοβουλίου και
   μεγαλύτερος οικισμός είναι η Γιαρέν.

[Επεξεργασία] Διεθνείς σχέσεις

   Έπειτα από την ανεξαρτησία της χώρας το 1968, το Ναούρου έγινε μέλος της
   Κοινοπολιτείας αρχικά ως παρατηρητής και έπειτα πλήρως, το 2000.^[29]
   Έγινε δεκτό στην Ασιατική Τράπεζα Ανάπτυξης το 1991 και στα Ηνωμένα Έθνη
   το 1999. Είναι μέλος του Φόρουμ των Νησιών του Ειρηνικού, του
   Περιφερειακού Περιβαλλοντικού Προγράμματος του Νοτίου Ειρηνικού, της
   Επιτροπής του Νοτίου Ειρηνικού, καθώς επίσης και της Εφαρμοσμένης
   Γεωεπιστημονικής Επιτροπής του Ειρηνικού.

   Η χώρα έχει στενούς διπλωματικούς δεσμούς με την Αυστραλία, η οποία
   παρέχει οικονομική και τεχνική βοήθεια στο νησί- μεταξύ των οποίων υπουργό
   για σχεδίαση του οικονομικού προϋπολογισμού και συμβούλους για θέματα
   υγείας και παιδείας-, με βάση το Μνημόνιο που υπογράφηκε το Σεπτέμβριο του
   2005. Επίσης, ανεπίσημα η Αυστραλία διασφαλίζει αμυντικά θέματα στο
   νησί.^[30] Μάλιστα, επίσημο νόμισμα στη μικρή νησιωτική χώρα είναι το
   Δολάριο Αυστραλίας.

   Το Ναούρου χρησιμοποιεί την έδρα του στα Ηνωμένα Έθνη με σκοπό να
   εξασφαλίσει οικονομική υποστήριξη τόσο από την Ταϊβάν όσο και από τη Λαϊκή
   Δημοκρατία της Κίνας, με το να αλλάξει τη θέση της αναφορικά με το
   πολιτικό καθεστώς της Ταϊβάν. Στη διάρκεια του 2002 το Ναούρου υπέγραψε
   συμφωνία για σύναψη διπλωματικών σχέσεων με το Πεκίνο στις 21 Ιουλίου. Η
   κίνηση αυτή ακολουθήθηκε από την υπόσχεση της Λαϊκής Δημοκρατίας της Κίνας
   για παροχή οικονομικής βοήθειας ύψους περισσοτέρων από 60 εκατομ. δολάρια.
   Δυο ημέρες μετά, η Ταϊβάν απάντησε με τη διακοπή των διπλωματικών σχέσεων
   με το Ναούρου. Οι σχέσεις με την Ταϊβάν επανήλθαν στις 14 Μαΐου του
   2005^[31] και οι διπλωματικές σχέσεις με την Κίνα διεκόπησαν επίσημα στις
   31 Μαΐου του 2005. Ωστόσο, η διπλωματική παρουσία της Λαϊκής Δημοκρατίας
   της Κίνας παραμένει στο νησί.

[Επεξεργασία] Στρατός

   Το Ναούρου δεν έχει καθόλου ένοπλες δυνάμεις. Την ευθύνη για την ασφάλεια
   της χώρας έχει βάσει ανεπίσημης συμφωνίας, η Αυστραλία. Υπάρχει μικρή
   αστυνομική δύναμη υπό έλεγχο πολιτών.^[32]

[Επεξεργασία] Σημειώσεις και παραπομπές

    1. ↑ "MPs oust Nauru's president", Sydney Morning Herald, 19/12/2007.
    2. ↑ [1] 'Nauru Government says Speaker lying over quorum claim'
    3. ↑ 'Nauru Government claims strong backing in ruling by Chief Justice',
       Radio New Zealand International, April 7, 2008
    4. ↑ 'Nauru speaker suspends all government members', Radio New Zealand
       International, 11 Απριλίου 2008
    5. ↑ news.bbc.co.uk, Nauru president calls snap polls
    6. ↑ [http://www.rnzi.com/pages/news.php?op=read&id=39395, Radio New
       Zealand International 28 Απριλίου 2008
    7. ↑ Australia Network News:Stories:Nauru to hold constitutional
       referendum
    8. ↑ Parliament of Nauru - INSERT TITLE HERE
    9. ↑ Parliament of Nauru - INSERT TITLE HERE
   10. ↑ Australia Network News:Stories:Changes to Nauru's constitution
       rejected at referendum
   11. ↑ Nauruans vote against proposed Constitutional Amendments
   12. ↑ Nauru leaders disappointed with referendum rebuff
   13. ↑ Australian Department of Foreign Affairs and Trade. Republic of
       Nauru Country Brief - Νοέμβριος 2005 URL accessed on 02-05-2006.
   14. ↑ Kirkpatrick, Andrew. "Democracy and the Resource-Rich State: Towards
       a Sequential Theory of Rentierism" Paper presented at the annual
       meeting of the The Midwest Political Science Association, Palmer House
       Hilton, Chicago, Illinois, 20 Απριλίου 2006.
   15. ↑ Nauru set for early poll as President orders dissolution of
       parliament. Radio New Zealand International (16-03-2010) (ανακτήθηκε
       22-03-2010 )
   16. ↑ Nauru heads to the ballot box
   17. ↑ Nauru election returns previous parliament unchanged. Radio New
       Zealand International (26 Απριλίου 2010) (ανακτήθηκε 26 Απριλίου 2010
       )
   18. ↑ RNZI, Re-elected Nauru parliament again fails to elect speaker,
       05-05-2010.
   19. ↑ Nauru parliament elects speaker in sixth attempt
   20. ↑ On first day in office, Nauru speaker urges dissolution of
       parliament
   21. ↑ Nauru MPs consider a coalition government as stalemate drags on
   22. ↑ RNZI, Unofficial results from Nauru election indicate on going
       stalemate, 20-6-2010
   23. ↑ Nauru’s newly elected Speaker delays vote for President until
       Thursday
   24. ↑ Further delay in Nauru parliament
   25. ↑
       http://www.abc.net.au/news/stories/2010/11/01/3054195.htm?section=justin
   26. ↑ Nauru (High Court Appeals) Act (Australia) 1976. Australian Legal
       Information Institute URL Accessed 07-08-2006
   27. ↑ Ogden, M.R. Republic of Nauru URL Accessed 02-05-2006.
   28. ↑ Nauru Department of Economic Development and Environment. 2003 First
       National Report To the United Nations Convention to Combat
       Desertification (UNCCD) URL Accessed 2006-05-03
   29. ↑ Μόνιμη Αντιπροσωπεία του Ναούρου στα Ηνωμένα Έθνη URL Accessed
       10-05-2006
   30. ↑ Αυστραλιανό Υπουργείο Εξωτερικών και Εμπορίου. Republic of Nauru
       Country Brief - Νοέμβριος 2005 URL accessed on 02-05-2006.
   31. ↑ AAP. 14 Μαΐου 2005. Taiwan Re-establishes Diplomatic Ties with Nauru
       URL Accessed 05-05-2006
   32. ↑ CIA World Fact Book URL Accessed 02-05-2006

[Επεξεργασία] Εξωτερικές συνδέσεις

     • Νομοθεσία στη χώρα

   Ανακτήθηκε από
   "http://el.wikipedia.org/wiki/%CE%A0%CE%BF%CE%BB%CE%B9%CF%84%CE%B9%CE%BA%CE%AC_%CF%84%CE%BF%CF%85_%CE%9D%CE%B1%CE%BF%CF%85%CF%81%CE%BF%CF%8D"
   Κατηγορίες: Ναουρού | Πολιτική ανά χώρα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Français
     • Português

     • Τελευταία τροποποίηση 15:39, 4 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
