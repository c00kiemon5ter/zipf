   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Τελλόγλειο Ίδρυμα Τεχνών

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το Τελλόγλειο Ίδρυμα Τεχνών ιδρύθηκε το 1972 με την δωρεά ολόκληρης της
   περιουσίας καθώς και της συλλογής έργων τέχνης του Νέστορα και της Αλίκης
   Τέλλογλου. Βρίσκεται στην Θεσσαλονίκη και στεγάζεται σε ένα μοντέρνο
   κτίριο στην βόρεια πλευρά του Αριστοτελείου Πανεπιστημίου Θεσσαλονίκης, το
   οποίο εγκαινιάστηκε τον Δεκέμβριο του 1999. Η αρχική συλλογή έργων τέχνης
   του ιδρύματος εμπλουτίστηκε στην συνέχεια με τις δωρεές πολλών φίλων της
   τέχνης, ανάμεσα στους οποίους συγκαταλέγονται και οι Τώνης και Ιωάννα
   Σπητέρη, Γεώργιος Μουρέλος, Δημήτριος Τσάμης και άλλοι.

   Κύριος στόχος του ιδρύματος αποτελεί η συστηματική γνωριμία του κοινού με
   την Τέχνη και η προβολή των έργων τέχνης του Ιδρύματος. Ταυτόχρονα το
   Ίδρυμα ενισχύει την καταγραφή και μελέτη της πολιτιστικής κληρονομιάς της
   Ελλάδας. Τέλος, μέσω διαφόρων εκπαιδευτικών προγραμμάτων, το Τελλόγλειο
   Ίδρυμα Τεχνών προσπαθεί να εξοικειώσει τους νέους (μαθητές και φοιτητές)
   με την Τέχνη.

   Πίνακας περιεχομένων

     • 1 Η Συλλογή
     • 2 Εγκαταστάσεις
     • 3 Οργάνωση
     • 4 Εξωτερικές Συνδέσεις

[Επεξεργασία] Η Συλλογή

   Η αρχική δωρεά του Νέστορα και της Αλίκης Τέλογλου περιλαμβάνει διάφορα
   έργα τέχνης από ποικίλους πολιτισμούς και αποτελεί μέχρι και σήμερα τον
   πυρήνα της συλλογής του Ιδρύματος. Συγκεκριμένα υπάρχουν ελληνιστικά και
   ρωμαϊκά αγγεία, εδώλια της ελληνιστικής εποχής, κομμάτια κινεζικής και
   αραβικής τέχνης (βάζα, πιάτα κοκ) και περσικές μινιατούρες. Επίσης πολύ
   σημαντικό κομμάτι της συλλογής αποτελούν τα έργα σημαντικών Ελλήνων και
   Ευρωπαίων καλλιτεχνών από τον 19ο και 20ό αιώνα: γλυπτά, λάδια, σχέδια,
   χαρακτικά και ακουαρέλες.

   Η συλλογή έχει εμπλουτιστεί επίσης με διάφορες αγορές έργων τέχνης που
   έχουν γίνει, καθώς επίσης και από δωρεές πολλών καλλιτεχνών ανάμεσα στους
   οποίους συγκαταλέγονται και οι εξής: Δημήτριος Τσάμης, Νικ. Γύζης, Σ.
   Σαββίδης, Ευάγ. Ιωαννίδης, Νικ. Λύτρας, Κ. Παρθένης, Γερ. Στέρης, Φ.
   Κόντογλου, Κ. Μαλέας, Γ. Σπυρόπουλος, ο Γ. Μπουζιάνης, Θ. Τσίγκος, Ν.
   Εγγονόπουλος, Δ. Μυταράς και πολλοί άλλοι.

[Επεξεργασία] Εγκαταστάσεις

   Το κτίριο όπου στεγάζεται το Ίδρυμα έχει συνολικό εμβαδό 6500 τετραγωνικά
   μέτρα και βρίσκεται στην βόρεια πλευρά του Αριστοτελείου Πανεπιστημίου
   Θεσσαλονίκης. Το κτίριο περιβάλλεται από ένα αλσύλλιο έκτασης 24
   στρεμμάτων και αποτελεί κόσμημα για την πόλη της Θεσσαλονίκης, αφού η
   αρχιτεκτονική του αποτελεί εφαρμογή των πλέον σύγχρονων και καινοτόμων
   απόψεων μουσειακού σχεδιασμού.

   Ο εκθεσιακός χώρος του Ιδρύματος καταλαμβάνει συνολική επιφάνεια 2500
   τετραγωνικών μέτρων και εκτείνεται σε τρεις διαφορετικούς ορόφους. Επίσης
   έχει εγκατασταθεί ειδικό σύστημα κλιματισμού ούτως ώστε να διατηρούνται οι
   επιθυμητές συνθήκες θερμοκρασίας και υγρασίας στον χώρο της έκθεσης και να
   μην φθείρονται τα έργα τέχνης.

   Το κτίριο περιλαμβάνει επίσης ένα συνεδριακό κέντρο μεσαίου μεγέθους
   πλήρως εξοπλισμένο, το οποίο χρησιμοποιείται συχνά για την διεξαγωγή
   σεμιναρίων, παρουσιάσεων και συνεδρίων. Η χωρητικότητα του αμφιθεάτρου
   είναι 230 θέσεις και είναι εξοπλισμένο με ένα σύγχρονο σύστημα ηχητικής
   εγκατάστασης, ενώ διαθέτει πρόσβαση για άτομα με ειδικές ανάγκες. Δίπλα
   από το αμφιθέατρο υπάρχουν διάφοροι βοηθητικοί χώροι που χρησιμοποιούνται
   για την άρτια διεξαγωγή των διαφόρων εκδηλώσεων.

   Η βιβλιοθήκη του Ιδρύματος περιλαμβάνει γύρω στου 15000 τόμους, οι οποίοι
   προέρχονται κυρίως από την δωρεά του Τώνη και της Ιωάννας Σπητέρη. Η
   συλλογή βιβλίων περιλαμβάνει σπάνιες εκδόσεις και μία πληθώρα περιοδικών
   εκδόσεων τέχνης. Επίσης, ένας μεγάλος αριθμός βιβλίων της βιβλιοθήκης
   προέρχεται από την δωρεά της Ελένης Λαζαρίδου και των καθηγητών Κ.
   Καλοκύρη και Ιωάννη Μουρέλου. Το υπερσύγχρονο σύστημα κινητών μεταλλικών
   αρχειοθηκών που χρησιμοποιείται διασφαλίζει την προστασία της συλλογής
   βιβλίων από διάφορες φυσικές καταστροφές και φθορές, συμπεριλαμβανομένου
   της φωτιάς και της πλημμύρας.

   Τέλος, μέσα στον χώρο του Ιδρύματος λειτουργεί και Café.

[Επεξεργασία] Οργάνωση

   Το Τελλόγλειο Ίδρυμα Τεχνών αποτελεί Νομικό Πρόσωπο Ιδιωτικού Δικαίου και
   εποπτεύεται από το Αριστοτέλειο Πανεπιστήμιο Θεσσαλονίκης. Σύμφωνα με το
   ιδρυτικό καταστατικό, το Ίδρυμα διοικείται από επταμελές Διοικητικό
   Συμβούλιο, τα μέλη του οποίου είναι καθηγητές του Αριστοτελείου
   Πανεπιστημίου Θεσσαλονίκης. Επιπροσθέτως, το Ίδρυμα στελεχώνεται από
   διάφορους επιστημονικούς συνεργάτες, ερευνητές, τεχνικούς, και λοιπό
   προσωπικό, το οποίο εργάζεται για την απρόσκοπτη λειτουργία του Ιδρύματος.

[Επεξεργασία] Εξωτερικές Συνδέσεις

     • Επίσημος διαδικτυακό τόπος του Τελλόγλειου Ιδρύματος Τεχνών
     • Πληροφορίες για το Ίδρυμα στον ιστοχώρο του ΑΠΘ

   Ανακτήθηκε από
   "http://el.wikipedia.org/wiki/%CE%A4%CE%B5%CE%BB%CE%BB%CF%8C%CE%B3%CE%BB%CE%B5%CE%B9%CE%BF_%CE%8A%CE%B4%CF%81%CF%85%CE%BC%CE%B1_%CE%A4%CE%B5%CF%87%CE%BD%CF%8E%CE%BD"
   Κατηγορίες: Ιστορία της Θεσσαλονίκης | Ελληνικά κοινωφελή ιδρύματα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 12:03, 17 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
