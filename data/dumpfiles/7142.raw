   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Οιδίποδας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   «Ο Οιδίποδας λύνει το αίνιγμα της Σφίγγας», έργο του Ζαν Ωγκίστ Ντομινίκ
   Ενγκρ (1808).

   Ο Οιδίποδας (αρχ: Οἰδίπους) ήταν το πιο τραγικό πρόσωπο της αρχαίας
   ελληνικής μυθολογίας. Ήταν γιος του βασιλιά της Θήβας Λάιου και της
   Ιοκάστης. Ο μύθος του είναι ο εξής :

   Πριν από την γέννηση του Οιδίποδα ο βασιλιάς της Θήβας Λάιος, αποφάσισε να
   μάθει το πεπρωμένο του σχετικά με την απόκτηση διαδόχου, επειδή η γυναίκα
   του, η Ιοκάστη ή Επικάστη, δεν είχε κυοφορήσει ποτέ, παρά τις πολύχρονες
   προσπάθειες. Ο λοξίας Απόλλωνας του διεμήνυσε, μέσω της Πυθίας, πως θα
   αποκτούσε γιο και πως αυτός μάλιστα θα τον σκότωνε.

   Πρέπει να ειπωθεί πως ήταν από τους σπάνιους χρησμούς που ήταν τόσο
   ξεκάθαροι ως προς το περιεχόμενό τους. Επίσης πρέπει να επισημανθεί πως ο
   Λάιος είχε προκαλέσει την ύβρη των Θεών για την σχέση που σύναψε με άλλον
   άντρα, τον γιο του Πέλοπα, βασιλιά της Ηλείας, τον Χρύσιππο. Η αυτοκτονία
   του Χρυσίππου στη Θήβα, όπου τον είχε απαγάγει ο Λάιος, προκάλεσε το μένος
   του Πέλοπα, ο οποίος καταράστηκε τον βασιλιά της Θήβας να μην αποκτήσει
   γιο και αν κάνει να πεθάνει από το χέρι του. Οι Θεοί συμφώνησαν, κατά
   άλλους η Ήρα, αφού η ενέργειά του αποτέλεσε ύβρη προς τους Νόμους.

   Ο Λάιος, έχοντας γνώση το χρησμοδότημα, μετά την γέννηση του πρωτότοκου,
   έδεσε τον Οιδίποδα από τα πόδια (εξ ου και το όνομα Οιδίπους
   (οίδημα(=πρήξιμο) + πους(=πόδι)) και τον έδωσε σ΄έναν δούλο, τον οποίο
   διέταξε να τον αφήσει έκθετο στον Κιθαιρώνα. Με αυτόν τον τρόπο εναπόθετε
   την τύχη του βρέφους στα χέρια των Θεών ή της Τύχης, όπως αναφωνεί στην
   τραγωδία «Οιδίπους Τύραννος» του Σοφοκλή, ο ίδιος ο ήρωας. Ένας βοσκός
   όμως βρήκε το παιδί και το παρέδωσε στην γυναίκα του βασιλιά της Κορίνθου,
   Πόλυβου, την Μερόπη. Αυτοί μην έχοντας παιδιά, τον δέχτηκαν σαν «θείο
   δώρο». Έτσι ο Οιδίποδας ζει και μεγαλώνει στα παλάτια της Κορίνθου, στην
   πόλη Τενέα, ως γνήσιος και νόμιμος κληρονόμος του θρόνου.

   Μια μέρα όμως κάποιος τον απεκάλεσε «νόθο». Θέλοντας να μάθει το αληθές
   του λόγου, επειδή επικράτησε «σιγή ιχθύος» στο παλάτι για το θέμα,
   αποφασίζει να πάει στην Πυθία. Εκεί η ιέρεια του Απόλλωνα, με ξεκάθαρο
   χρησμό τον διώχνει από τον ιερό χώρο της επειδή θα φανεί ομόκλινος του
   πατρός και πατροκτόνος, αιμομίκτης και σύζυγος της μητέρας του, καθώς και
   ότι αυτός και τα παιδιά του θα είναι αιτία πολλών κακών. Ήταν τέτοια η
   ένταση του γεγονότος, ώστε ο Οιδίποδας, ξεχνώντας τους λόγους προσέλευσής
   του στην Πυθία, αποφασίζει να μην γυρίσει στην θεωρούμενη κατ' αυτόν
   πατρίδα του, την Κόρινθο για να μην προκαλέσει δεινά στους πραγματικά
   θετούς του γονείς.

   Κατά την περιπλάνησή του στον ελλαδικό χώρο,κατευθύνθηκε προς την Θήβα.
   Σ΄ένα σταυροδρόμι της, το τρίστρατο με το όνομα «Σχιστή οδός», συναντά μια
   άμαξα και ύστερα από μια έντονη λογομαχία σκοτώνει τον κάτοχο της άμαξας
   και τους συνοδούς - δούλους του, εκτός από έναν. Όπως αποδεικνύεται
   αργότερα, με μαρτυρία του σωθέντος δούλου, ο Οιδίποδας σκότωσε τον πατέρα
   του Λάιο, ο οποίος κατευθυνόταν προς την Πυθία για να μάθει τι απέγινε το
   παιδί του.

   Ο Οιδίποδας πλησιάζοντας στην Θήβα συνάντησε την Σφίγγα. Η Σφίγγα σκότωνε
   κάθε διαβάτη που την συναντούσε, επειδή δεν απαντούσε στο γρίφο της.
   Ρωτώντας τον Οιδίποδα «Ποιο ον το πρωί στέκεται στα τέσσερα, το μεσημέρι
   στα δύο και το βράδυ στα τρία», έλαβε ως απάντηση «Ο Άνθρωπος είναι εκείνο
   τον ον, που το ξημέρωμα της ζωής του κινείται στα τέσσερα, το βράδυ της
   ζωής του στα τρία, με την βοήθεια του μπαστουνιού, ενώ στο μεσοδιάστημα
   (μεσημέρι) της ζωής κινείται με σιγουριά στα δυο». Μετά την λύση του
   γρίφου η Σφίγγα έπεσε στον γκρεμό και σκοτώθηκε (ή κατά άλλους ο Οιδίποδας
   της επιτέθηκε όταν ήταν ξαφνιασμένη από τη λύση του γρίφου και τη
   σκότωσε). Ο Οιδίποδας αναγορεύτηκε βασιλιάς της Θήβας, από τον προσωρινό
   βασιλιά της πόλης Κρέοντα, και σύζυγος της Ιοκάστης (αδελφή του Κρέοντα),
   χήρας του Λάιου και μητέρας του Οιδίποδα.

   Με την Ιοκάστη απέκτησε τέσσερα παιδιά, τους Πολυνείκη και Ετεοκλή και τις
   Αντιγόνη και Ισμήνη, που ήταν παράλληλα και αδέλφια του. Έτσι ολοκληρώθηκε
   το περιεχόμενο του χρησμού που έδωσε η Πυθία στον Λάιο πρώτα και στον
   Οιδίποδα αργότερα. Υπάρχει άλλη μαρτυρία, κατά την οποία η Ιοκάστη έμαθε
   πως παντρεύτηκε τον γιο της και αυτοκτόνησε. Ο Οιδίποδας ξαναπαντρεύτηκε
   και με την νέα σύζυγό του, την Ευρυγανεία, απέκτησε τα τέσσερα παιδιά.

   [IMG]
   [IMG]
   «Ο λοιμός των Θηβών», έργο του Σαρλ Φρανσουά Ζαλαμπέρ, Μουσείο Καλών
   Τεχνών, Μασσαλία

   Εξαιτίας του λιμού που μάστιζε την Θήβα, για εφτά χρόνια (όσα και τα
   χρόνια εξουσίας του Οιδίποδα), χρησμός από τον μάντη Τειρεσία, υπέδειξε
   πως η αιτία του κακού είναι ο φονιάς του Λάιου.

   Στην τραγωδία «Οιδίπους Τύραννος» εκτυλίσσεται η αποκάλυψη του φονιά, που
   είχε ως αποτέλεσμα την αυτοτύφλωση του Οιδίποδα και την αυτοκτονία της
   Ιοκάστης (κρεμάστηκε). Στην τραγωδία του Σοφοκλή, «Οιδίπους επί Κολωνώ»,
   μαθαίνουμε πως ο Οιδίποδας, για άλλη μια φορά, περιπλανήθηκε στον ελλαδικό
   χώρο, με συνοδό την κόρη του Ισμήνη ή, κατά άλλους, την Αντιγόνη. Κατέληξε
   στην Αθήνα, όπου ο βασιλιάς της, ο Θησέας, τον δέχτηκε και μεσολάβησε για
   την συμφιλίωσή του με τους Θεούς και τον λυτρωτικό του θάνατο. Στην
   τραγωδία «Επτά επί Θήβας», του Αισχύλου, μαθαίνουμε για την τύχη του
   Πολυνείκη, του Ετεοκλή και του Κρέοντα. Ενώ, τέλος, στην τραγωδία
   «Αντιγόνη», την κορωνίδα των τραγωδιών, μαθαίνουμε για την τύχη της
   ομώνυμης ηρωίδας.

   Ο μύθος του Οιδίποδα εντάσσεται στα πλαίσια του «Θηβαϊκού Κύκλου».

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Οιδίποδας

     • Ιοκάστη, ΓΚΡΟΣΑΚ, ΒΙΚΤΟΡΙΑ & ΑΝΤΕΡΓΟΥΝΤ ΑΛΙΣ, Έτος έκδοσης: 2006

   π • σ • ε
                           Ηγεμόνες της αρχαίας Θήβας
            Κάδμος • Πενθέας • Πολύδωρος • Νυκτέας • Λύκος (βασιλιάς) •
            Λάβδακος • Λύκος (βασιλιάς) • Αμφίονας και Ζήθος • Λάιος •
   Βασιλείς Κρέοντας • Οιδίποδας • Πολυνείκης • Ετεοκλής • Κρέοντας • Λύκος
            (βασιλιάς) • Λαοδάμας • Θέρσανδρος • Πηνέλεως • Τισαμενός •
            Αυτεσίωνας • Δαμασίχθονας • Πτολεμαίος • Ξάνθος

   Ανακτήθηκε από
   "http://el.wikipedia.org/wiki/%CE%9F%CE%B9%CE%B4%CE%AF%CF%80%CE%BF%CE%B4%CE%B1%CF%82"
   Κατηγορίες: Θηβαϊκός κύκλος | Μυθικοί βασιλείς της Θήβας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • العربية
     • Azərbaycanca
     • Boarisch
     • Български
     • Bosanski
     • Català
     • Česky
     • Dansk
     • Deutsch
     • English
     • Esperanto
     • Español
     • Eesti
     • فارسی
     • Suomi
     • Français
     • Galego
     • עברית
     • Hrvatski
     • Magyar
     • Bahasa Indonesia
     • Italiano
     • 日本語
     • ქართული
     • 한국어
     • Latina
     • Lëtzebuergesch
     • Lietuvių
     • Македонски
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Português
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Српски / Srpski
     • Svenska
     • ไทย
     • Tagalog
     • Türkçe
     • Українська
     • اردو
     • Tiếng Việt
     • ייִדיש
     • 中文

     • Τελευταία τροποποίηση 11:49, 19 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
