   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Οικογένεια Λιάτη

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Πρέσβυς Αλέξης Λιάτης

   Οι Λιαταίοι είναι ελληνική οικογένεια βλάχικης καταγωγής, που μετοίκησε
   στον Αυλώνα Αττικής, πρώην Κακοσάλεσι περί το 1810. Η οικογένεια αυτή ήλθε
   από το χωριό Κουτσούφλιανη [ελληνικό όνομα: Παναγία] στην περιφέρεια του
   Μετσόβου στην Ήπειρο. Το επώνυμο Λιάτης πηγάζει πιθανότατα από την
   αρβανίτικη λέξη Γκλιάτ που σημαίνει Ψηλός. Η οικογένεια αυτή έφερε
   απογόνους τον Έλληνα Πρόξενο της ελληνικής τότε Σμύρνης Σταύρο Λιάτη, τον
   Έλληνα Πρέσβη στις ΗΠΑ Αλέξιο Λιάτη^[1], ταφέντα στον Αυλώνα, τον Ιατρό
   Γεώργιο Λιάτη, και τον Οπλαρχηγό της επανάστασης στη Μακεδονία Ιωσήφ
   Λιάτη.

   Πίνακας περιεχομένων

     • 1 Αλέξιος Λιάτης
     • 2 Ιωσήφ Λιάτης
     • 3 Φωτογραφίες
     • 4 Παραπομπές

[Επεξεργασία] Αλέξιος Λιάτης

   Ο Αλέξιος Λιάτης (γενν. 1906 - πεθ. 1985) ήταν γιος του Σταύρου Λιάτη,
   μέλος του ελληνικού Διπλωματικού Σώματος. Απόφοιτος του Πανεπιστημίου της
   Λυών, ξεκίνησε τη διπλωματική του καριέρα το 1920. Ήταν Γενικός Γραμματέας
   της ελληνικής Αντιπροσωπείας στη Διάσκεψη του Σαν Φρανσίσκο που κατέληξε
   στην υπογραφή του Χάρτη των ΗΕ. Υπηρέτησε στην Ολλανδία, στον Καναδά, στην
   Κύπρο, στην Αίγυπτο, και ως Πρέσβης στις Ηνωμένες Πολιτείες (1965-1967)
   και στην Ιαπωνία.

[Επεξεργασία] Ιωσήφ Λιάτης

   Ο Ιωσήφ Λιάτης (γενν. 1852 - πεθ. ;) ήταν οπλαρχηγός της επανάστασης στη
   Μακεδονία. Κατά το 1878 η τουρκοκρατούμενη, ακόμα, Δυτική Μακεδονία
   εξεγέρθηκε διαμαρτυρόμενη κατά των Μεγάλων Δυνάμεων, οι οποίες με τη
   συνθήκη του Αγiου Στεφάνου παραχωρούσαν μεγάλο μέρος της Μακεδονίας στη
   Βουλγαρία. Στις 18 Φεβρουαρίου 1878 σχηματίστηκε η «Προσωρινή Κυβέρνησις
   της εν Μακεδονία επαρχίας Ελιμείας», πρόεδρος της οποίας ορίστηκε ο
   Κοζανίτης Ιωάννης Γκοβεδάρος και γραμματέας ο Αναστάσιος Πηχιών από την
   Αχρίδα, πρωτεργάτης του «Φιλεκπαιδευτικού Συλλόγου» της Καστοριάς και
   αντιπρόσωπος στην ίδια πόλη, του «Συλλόγου προς Διάδοσιν των Ελληνικών
   Γραμμάτων». Στη διάρκεια των ανοιξιάτικων και των θερινών μηνών του 1878,
   η κυβέρνηση αυτή ανέλαβε -με την ασθενή υποστήριξη των Αθηνών- να δείξει
   ότι οι ελληνικές εδαφικές βλέψεις δεν περιορίζονταν στην Ήπειρο και τη
   Θεσσαλία. Την προσπάθεια συνέδραμαν χιλιάδες ένοπλοι -που έφθασαν ίσως
   τους 15.000- από όλα τα ορεινά συγκροτήματα της περιοχής, ώστε στα τέλη
   του καλοκαιριού ένας γενικευμένος ανταρτοπόλεμος είχε κλιμακωθεί από την
   Κοζάνη μέχρι το Μοναστήρι. Ο χειμώνας του 1878 σταμάτησε -ή μάλλον
   ανέστειλε- τις επιχειρήσεις . Συγκεκριμένα, στις 5 Μαρτίου 1878 , στο
   Μπούρινο,^[2] και μάλιστα στο ομώνυμο χωριό που υπήρχε τότε, βόρεια του
   χωριού Χρώμιο και νότια της κορυφής , δύναμη 500 περίπου Ελλήνων ενόπλων
   επαναστατών, που προέρχονταν από διάφορα χωριά και αστικά κέντρα της
   Δυτικής Μακεδονίας, συγκεντρώθηκε υπό τον οπλαρχηγό Ιωσήφ Λιάτη και τον
   αξιωματικό Κωνσταντίνο Δημητριάδη. Σκοπός τους, η εξέγερση ολόκληρης της
   Μακεδονίας, η οποία από καιρό ήταν σε κατάσταση επαναστατικής αναμονής.
   ολόκληρης της Μακεδονίας, η οποία από καιρό ήταν σε κατάσταση
   επαναστατικής αναμονής. Στη μνήμη της επανάστασης του Βούρινου, στη θέση
   του παλιού χωριού που δεν υπάρχει σήμερα, ο Σύνδεσμος Γραμμάτων και Τεχνών
   Νομού Κοζάνης ανήγειρε Μουσείο της Επανάστασης και αναπαλαίωσε τον παλαιό
   ναό του Αγ. Νικολάου, που ήταν το μοναδικό κτίσμα που σώθηκε από το χωριό.

[Επεξεργασία] Φωτογραφίες

   [IMG]                                         [IMG]

   Από αριστερά προς δεξιά: ο Πρόεδρος των ΗΠΑ   Ανδριάντας που αναγράφει τον
   Dwight David Eisenhower, o τότε Διάδοχος      Ιωσήφ Λιάτη μαζί με τους
   Κωνστανίνος [τέως Βασιλεύς της Ελλάδος] και ο υπόλοιπους συναγωνιστές της
   Αλέξης Λιάτης, Έλληνας Πρέσβης στη Νέα        επανάστασης του 1878
   Υόρκη.(4 Μαρτίου 1959)

[Επεξεργασία] Παραπομπές

    1. ↑ Το ΒήμαH ανάμειξη της Ελλάδας στη «μεγάλην διεθνή πολιτικήν» , 29
       Ιανουαρίου 2006.
    2. ↑ Ο Μπούρινος ή Βουρινό Όρος ή Βουρίνο είναι ένας μικρός σε έκταση
       ορεινός όγκος που βρίσκεται νοτιοδυτικά της Κοζάνης. Η βόρεια και
       ανατολική πλευρά του ανήκει στο νομό Κοζάνης , ενώ η νοτιοδυτική στο
       νομό Γρεβενών. Η ψηλότερη κορυφή του, που λέγεται επίσης Μπούρινος
       έχει υψόμετρο 1866 μ. και βρίσκεται στο σύνορο των δύο νομών.

   Ανακτήθηκε από
   "http://el.wikipedia.org/wiki/%CE%9F%CE%B9%CE%BA%CE%BF%CE%B3%CE%AD%CE%BD%CE%B5%CE%B9%CE%B1_%CE%9B%CE%B9%CE%AC%CF%84%CE%B7"
   Κατηγορίες: Νεότερη ελληνική ιστορία | Ιστορικές οικογένειες της Ελλάδας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 22:22, 6 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
