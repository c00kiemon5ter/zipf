   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Βλαντιμίρ Βορόνιν

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Βλαντιμίρ Βορόνιν.

   Ο Βλαντιμίρ Βορόνιν (Владимир Николаевич Воронин, Vladimir Nikolaevich
   Voronin) είναι πολιτικός από τη Μολδαβία, Πρόεδρος της χώρας από τις 7
   Απριλίου του 2001. Είναι αρχηγός του Κόμματος των Κομμουνιστών της
   Δημοκρατίας της Μολδαβίας (PCRM), το οποίο κατέχει 61 από τις 101 έδρες
   στο Κοινοβούλιο της Μολδαβίας. Είναι ο πρώτος δημοκρατικά εκλεγμένος
   κομμουνιστής ηγέτης στην Ευρώπη με δεύτερο τον Δημήτρη Χριστόφια στην
   Κύπρο, ο οποίος είναι και ο πρώτος στην ΕΕ.

   Πίνακας περιεχομένων

     • 1 Βιογραφία
     • 2 Πολιτική καριέρα

          • 2.1 Πρόεδρος

     • 3 Παραπομπές

[Επεξεργασία] Βιογραφία

   Γεννήθηκε στο χωριό Κοργιόβα (Corjova) της επαρχίας Ντουμπασάρι στην πάλαι
   ποτέ σοβιετική σοσιαλιστική δημοκρατία του Μόλδοβα, στις 25 Μαΐου του
   1941. Σπούδασε Οικονομικά και επίσης έκανε νομικές και σπουδές στις
   Πολιτικές Επιστήμες. Είναι παντρεμένος, με δύο παιδιά.Πολλοί πιστεύουν ότι
   έχει επίσης ρωσική υπηκοότητα, καθώς ελάμβανε σύνταξη για την εργασία του
   στο ρωσικό υπουργείο Εσωτερικών, όταν ζούσε εκεί ως πολίτης, το διάστημα
   1991-93.^[1]

[Επεξεργασία] Πολιτική καριέρα

   Πρώην διευθυντής αρτοποιείου και αρχηγός της αστυνομίας, αναρριχήθηκε στην
   εξουσία μέσα από τις τάξεις του Κομμουνιστικού Κόμματος, έγινε μέλος του
   Ανωτάτου Σοβιέτ και υπηρέτησε ως Υπουργός Εσωτερικών για σύντομο χρονικό
   διάστημα. Όταν υπηρετούσε στο τελευταίο αξίωμα τάχθηκε εναντίον της
   καταστολής των αντισοβιετικών διαδηλωτών το Νοέμβριο του 1989^[2].

   Το 1994 εξελέγη πρώτος γενικός γραμματέας του PCRM. Το 1998 εξελέγη
   βουλευτής. Έναν χρόνο αργότερα το 1999 διορίστηκε πρωθυπουργός από τον
   πρόεδρο Πέτρου Λουσίνσκι αλλά το κοινοβούλιο δεν ενέκρινε το διορισμό
   του^[3] . Το Φεβρουάριο του 2001 εξελέγη ξανά βουλευτής. Το PCRM κέρδισε
   71 επί συνόλου 101 εδρών στις βουλευτικές εκλογές που διενεργήθηκαν το
   Φεβρουάριο του 2001. Παράλληλα το Σύνταγμα άλλαξε και ο πρόεδρος θα
   εκλεγόταν πλέον από το κοινοβούλιο.^[3]

  [Επεξεργασία] Πρόεδρος

   Λίγους μήνες μετά τις εκλογές του 2001, το PCRM όρισε τον Βορόνιν ως τον
   υποψήφιό του για την προεδρία^[4] και στις 4 Απριλίου του 2001 ο Βορόνιν
   εξελέγη πρόεδρος από το κοινοβούλιο. Επί συνόλου 89 βουλευτών που
   συμμετείχαν στην ψηφοφορία, 71 ψήφισαν υπέρ του Βορόνιν, 15 υπέρ του
   Ντουμίτρου Μπράγκις και τρεις ψήφισαν για τον Βαλέριαν Κριστέα.^[5] Στις 7
   Απριλίου ορκίστηκε και ανέλαβε επίσημα καθήκοντα σε τελετή στο
   Κισινάου.^[6] Το Συνταγματικό Δικαστήριο έκρινε ότι ο πρόεδρος μπορούσε να
   ηγείται ενός κόμματος, με αποτέλεσμα ο Βορόνιν να επανεκλεγεί στην ηγεσία
   του PCRM.^[3]

   Ο νέος πρόεδρος υποσχέθηκε να καταπολεμήσει τη φτώχεια και ακολούθησε την
   πολιτική των ιδιωτικοποιήσεων, που είχε ξεκινήσει ο προκάτοχός του, Πέτρου
   Λουσίνσκι. Το 2002, έγιναν μεγάλες διαδηλώσεις διαμαρτυρίας για τη χρήση
   της ρωσικής στα σχολεία και της ανακήρυξής της ως επίσημης γλώσσας. Το
   2003, η κυβέρνησή του υποχώρησε στο θέμα υπογραφής συμφωνίας που πρότεινε
   η Ρωσία και που θα καθιστούσε ομοσπονδιακό κράτος την περιοχή της
   Υπερδνειστερίας. Το 2004,ο Βορόνιν διέταξε «οικονομικό αποκλεισμό» της
   περιοχής, εξαιτίας του γεγονότος ότι έκλεισαν τα σχολεία όπου διδασκόταν η
   μολδαβική.

   Το 2005, το Κομμουνιστικό Κόμμα κέρδισε τις βουλευτικές εκλογές με 56 επί
   συνόλου 101 εδρών στο κοινοβούλιο και στις 4 Απριλίου του 2005 ο Βορόνιν
   επανεξελέγη εύκολα για δεύτερη θητεία με 75 ψήφους. Ένας ακόμα υποψήφιος,
   ο Γκεόργκε Ντούκα, έλαβε μία ψήφο, ενώ υπήρχαν και δύο άκυρα
   ψηφοδέλτια.^[7].

   Τον Απρίλιο του 2009 το Κομμουνιστικό Κόμμα αναδείχθηκε νικητής ξανά στις
   βουλευτικές εκλογές. Ωστόσο, η Αντιπολίτευση αμφισβήτησε τη νίκη και
   ξέσπασαν βίαια επεισόδια με 1 νεκρή και περισσότερους από 100 τραυματίες.
   Οι διαδηλωτές εισέβαλαν στις 7 Απριλίου στο κτήριο του Κοινοβουλίου^[8]
   και προέβησαν σε βανδαλισμούς και καταστροφές. Ο Βορόνιν κατηγόρησε τη
   Ρουμανία για τα επεισόδια^[9] και αποφάσισε την απέλαση της πρέσβειρας στο
   Βουκουρέστι. Παράλληλα αποφάσισε το κλείσιμο των συνόρων με τη
   Ρουμανία.^[10]. Η Ρουμανία αρνήθηκε τις κατηγορίες.Στις 10 Απριλίου ο
   Βορόνιν υποκύπτοντας σε πιέσεις από την αντιπολίτευση ζήτησε κι εκείνος
   από το Συνταγματικό Δικαστήριο να αποφασίσει υπέρ της ανακαταμέτρησης των
   ψήφων^[11]. Στις 12 Μαΐου του 2009 εξελέγη πρόεδρος του κοινοβουλίου.
   Παραιτήθηκε από πρόεδρος στις 11 Σεπτεμβρίου του 2009 και ανακοίνωσε την
   παράδοση της εξουσίας στους φίλα προσκείμενους προς τη Δύση αντιπάλους
   του.^[12]. Προσωρινός πρόεδρος ανέλαβε ο Μιχάι Γκίμπου.

[Επεξεργασία] Παραπομπές

   Commons logo
   Τα Κοινά έχουν πολυμέσα σχετικά με το θέμα
   Βλαντιμίρ Βορόνιν

    1. ↑ Azi.md: "PRP urging President Voronin to pour light on some details
       in his biography"
    2. ↑ "The Moldovan Communists: From Leninism to Democracy?" του Luke
       March, Eurojournal.org, Σεπτέμβριος 2005.
    3. ↑ ^3,0 ^3,1 ^3,2 Political Parties of the World (6th edition, 2005),
       ed. Bogdan Szajkowski, page 414.
    4. ↑ "Moldovan communists determined to keep links with West", Kommersant
       (nl.newsbank.com), 7 Μαρτίου 2001.
    5. ↑ "Moldovan Communist Party leader elected president", Basapress news
       agency (nl.newsbank.com), 4 Απριλίου 2001.
    6. ↑ "Moldovan president sworn in", ITAR-TASS news agency
       (nl.newsbank.com), 7 Απριλίου 2001.
    7. ↑ "Moldovan parliament re-elects Voronin as president", Moldova One TV
       (nl.newsbank.com), 4 Απριλίου 2005.
    8. ↑ Alpha TV Μολδαβία: Εισβολή διαδηλωτών στο κοινοβούλιο, 8 Απριλίου
       2009.
    9. ↑ Flash.gr,Ο Μόλδοβας ανακαλεί για διαβουλεύσεις την πρέσβειρά του στη
       Ρουμανία , 8 Απριλίου 2009.
   10. ↑ Ελεύθερος Τύπος, Διπλωματικός «πόλεμος» Μολδαβίας - Ρουμανίας, 8
       Απριλίου 2009.
   11. ↑ Ελευθεροτυπία, Μολδαβία: Ναι στην ανακαταμέτρηση των ψήφων, 10
       Απριλίου 2009.
   12. ↑ Το Βήμα, Μόλδοβας:Παραίτηση του προέδρου Βλαντίμιρ Βορονίν , 11
       Σεπτεμβρίου 2009.

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Vladimir Voronin της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%92%CE%BB%CE%B1%CE%BD%CF%84%CE%B9%CE%BC%CE%AF%CF%81_%CE%92%CE%BF%CF%81%CF%8C%CE%BD%CE%B9%CE%BD"
   Κατηγορίες: Μολδαβοί πολιτικοί | Γεννήσεις το 1941

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская
     • Български
     • Česky
     • Cymraeg
     • Dansk
     • Deutsch
     • English
     • Español
     • Eesti
     • Suomi
     • Français
     • Gàidhlig
     • Galego
     • עברית
     • Bahasa Indonesia
     • Ido
     • Italiano
     • 日本語
     • ქართული
     • 한국어
     • Lëtzebuergesch
     • Lietuvių
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Polski
     • Português
     • Română
     • Русский
     • Српски / Srpski
     • Svenska
     • Türkçe
     • Українська
     • 中文

     • Τελευταία τροποποίηση 09:31, 26 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
