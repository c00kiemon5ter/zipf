   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                      VOR

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Σταθμός Ντόπλερ-VOR με DME στο Πεκίνο.

   Η λέξη V.O.R. ή VOR είναι ένα σύνθετο
   ακρωνύμιο των λέξεων Very high frequency (VHF)
   Omnidirectional Range. Στην ελληνική γλώσσα ο όρος
   μεταφράζεται ως Πανκατευθυντικός (προς
   κάθε κατεύθυνση) Αεροναυτιλιακός
   Ραδιοφάρος πολύ υψηλής συχνότητας.

   Είναι ένα ραδιοναυτιλιακό βοήθημα
   (Ραδιοφάρος) το οποίο δίνει τη
   δυνατότητα στα αεροσκάφη να ακολουθούν
   την πορεία τους από το αεροδρόμιο
   αναχώρησης, στο αεροδρόμιο προορισμού.

   Παρόλο που η λειτουργία τους είναι
   ακριβώς ίδια, διακρίνονται σε VOR
   διαδρομής (en-route) και σε τερματικά (terminal)
   VOR. Η διαφορά τους βρίσκεται στην ισχύ
   που εκπέμπουν. Τα τερματικά VOR έχουν ισχύ
   συνήθως 40-60 Watt ενώ τα διαδρομής 150-200 Watt.
   Το «διαδρομής» εννοεί ότι
   χρησιμοποιούνται κατά τη διαδρομή του
   αεροσκάφους από το αεροδρόμιο
   αναχώρησης στο αεροδρόμιο προορισμού,
   ενώ τα τερματικά χρησιμοποιούνται κατά
   την προσέγγιση και διαδικασία
   προσγείωσης (όπου τερματίζεται η πτήση)
   στο αεροδρόμιο προορισμού.

   Υπάρχει ένας σταθμός εδάφους, ο οποίος
   είναι συνήθως εγκατεστημένος σε χώρο
   εντός αεροδρομίων (τερματικό) ή εκτός σε
   διάφορα επιλεγμένα σημεία (συνήθως
   υψώματα, λόφους, βουνά) [VOR διαδρομής] ο
   οποίος εκπέμπει όπως ένας ραδιοφωνικός
   σταθμός κάποιες πληροφορίες σε
   ηλεκτρομαγνητική μορφή.

[Επεξεργασία] Λειτουργία

   Οι πληροφορίες, λαμβάνονται από τους
   δέκτες που είναι εγκατεστημένοι στα
   αεροσκάφη και εμφανίζονται σε μια μικρή
   οθόνη (του δέκτη). Στην αεροπορική
   ορολογία λέγονται ενδείξεις VOR και
   ουσιαστικά είναι δύο «πληροφορίες».

   Η πρώτη είναι ένας αριθμός που παίρνει
   τιμές από 0 έως 359, ο οποίος εμφανίζεται
   σε ψηφιακή ή/και σε αναλογική μορφή και
   αφορά (δείχνει) στις μοίρες της πορείας
   του αεροσκάφους από το μαγνητικό Βορά,
   πάνω στον οποίο (Βορά) είναι
   προσανατολισμένα όλα τα VOR.

   Η δεύτερη ένδειξη είναι σε μορφή
   γραμμάτων ή βέλους και:

     * Αν είναι γράμματα είναι FM από τη λέξη
       FROM (από) ή TO (προς) και δηλώνουν ότι το
       αεροσκάφους απομακρύνεται από το
       συγκεκριμένο VOR αν η ένδειξη είναι FM ή
       πλησιάζει προς το συγκεκριμένο VOR αν
       είναι TO.
     * Αν είναι βέλος τότε όταν δείχνει προς
       το ρύγχος (μύτη) του αεροσκάφους
       δηλώνει ότι αυτό κατευθύνεται προς το
       VOR και αν δείχνει προς την ουρά,
       δηλώνει ότι το αεροσκάφος
       απομακρύνεται από το VOR.

   Υπάρχει και μια τρίτη πληροφορία η οποία
   εκπέμπεται από το σταθμό εδάφους και
   αυτή είναι σε ακουστική μορφή (ακούγεται
   από ένα μεγάφωνο) και είναι μια τριάδα
   γραμμάτων του λατινικού αλφαβήτου,
   κωδικοποιημένη σε κώδικα Mors και
   αποτελεί την ταυτότητα του μηχανήματος
   που εκπέμπει, π.χ. τα γράμματα
   KPL (– · –    · – – ·   · – · ·), από τη λέξη
   KrisouPoLis (Χρυσούπολις), είναι αυτό που
   ακούει ο κυβερνήτης του αεροσκάφους,
   όταν συντονίσει στη συχνότητα 108,8 MHZ το
   δέκτη του VOR του αεροσκάφους του, για το
   αεροδρόμιο Καβάλας. Έτσι γνωρίζει ότι
   ενδείξεις που λαμβάνει, προέρχονται από
   το σωστό ραδιοβοήθημα.

   Έχοντας αυτές τις πληροφορίες
   διαθέσιμες καθ' όλη τη διάρκεια της
   πτήσης και συμβουλευόμενος την απόσταση
   από το DME και τις πληροφορίες που
   υπάρχουν στα αεροναυτικά εγχειρίδια οι
   οποίες αφορούν στα ραδιοβοηθήματα που
   υπάρχουν εγκατεστημένα, ο κυβερνήτης
   του αεροσκάφους μπορεί με σιγουριά να το
   κατευθύνει στον προορισμό του.

[Επεξεργασία] Εξωτερικοί σύνδεσμοι

     * VOR Navigation

   Ανακτήθηκε από "http://el.wikipedia.org/wiki/VOR"
   Κατηγορία: Ραδιοναυτιλία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Català
     * Česky
     * Dansk
     * Deutsch
     * English
     * Español
     * Suomi
     * Français
     * Italiano
     * 日本語
     * Nederlands
     * ‪Norsk (bokmål)‬
     * Polski
     * Português
     * Русский
     * Српски / Srpski
     * Svenska
     * Türkçe
     * 中文

     * Τελευταία τροποποίηση 09:28, 17 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
