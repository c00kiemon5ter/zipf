   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Global System for Mobile Communications

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Λογότυπο

   Το Global System for Mobile communications (Παγκόσµιο
   Σύστηµα Κινητών Επικοινωνιών), συντμ. GSM
   είναι ένα κοινό Ευρωπαϊκό ψηφιακό
   σύστημα κινητής τηλεφωνίας. Tο Ευρωπαϊκό
   Τηλεπικοινωνιακό Συμβούλιο (European
   Telecommunications Standards Institute) το 1982, άρχισε την
   μελέτη για την δημιουργία ενός κοινού
   Ευρωπαϊκού ψηφιακού συστήματος κινητής
   τηλεφωνίας δεύτερης γενιάς (2G). Αυτό το
   σύστημα ονομάστηκε αρχικά Group Special Mobile
   (GSM).

   Το GSM είναι ένα κυψελοειδές ψηφιακό
   σύστημα κινητής τηλεφωνίας δεύτερης
   γενιάς (2G), το οποίο χρησιμοποιεί
   ηλεκτρομαγνητικά σήματα και την τεχνική
   πολλαπλής πρόσβασης με διαχωρισμό του
   διαθέσιμου φάσματος συχνοτήτων σε ένα
   αριθμό καναλιών και την διαίρεση αυτών
   σε χρονοθυρίδες για την μετάδοση
   σημάτων.
   Το 1989 η ευθύνη του GSM ανατέθηκε στο
   Ευρωπαϊκό Τηλεπικοινωνιακό Ινστιτούτο
   Προτύπων (ETSI) και το 1990 ανακοινώθηκαν
   επίσημα για πρώτη φορά το πρότυπο και τα
   χαρακτηριστικά του GSM. Το 1991 άρχισε η
   εμπορική του διάθεση στην Ευρώπη, ενώ
   στην Ελλάδα το σύστημα χρησιμοποιήθηκε
   το 1993 από την WIND Hellas (πρώην TIM ή πρώην
   TELESTET).

   Tο πρότυπο GSM δεν είναι μόνο Ευρωπαϊκό
   πρότυπο, αφού υιοθετήθηκε από πολλές
   άλλες χώρες των άλλων Ηπείρων,
   εκμεταλλευόμενο διάφορες ζώνες
   συχνοτήτων.

   Πίνακας περιεχομένων

     * 1 Ζώνες Συχνοτήτων
     * 2 Κυψελοειδής Δομή Δικτύου
     * 3 Αρχιτεκτονική
     * 4 Handover - Αλλαγή κυψέλης
     * 5 Χωρητικότητα Δικτύων GSM - Erlang
     * 6 Πιστοποίηση και Ασφάλεια
     * 7 Υπηρεσίες Δικτύου
     * 8 Γενιά 2.5G και 2.7G
     * 9 Πριν το GSM - 1η Γενιά
     * 10 Εξωτερικοί σύνδεσμοι

[Επεξεργασία] Ζώνες Συχνοτήτων

   GSM 900

   Το 1990 άρχισαν να λειτουργούν τα πρώτα
   δίκτυα GSM στη ζώνη συχνοτήτων των 900 MHz. Η
   Διεθνής Ένωση Τηλεπικοινωνιών (ITU)
   παραχώρησε ένα ζεύγος συχνοτήτων, από τα
   890 έως τα 915 MHz και από τα 935 έως τα 960 MHz. Η
   πρώτη περιοχή χρησιμοποιείται για την
   επικοινωνία του κινητού με τον σταθμό
   βάσης (Up link), ενώ η δεύτερη για την
   επικοινωνία του σταθμού βάσης με το
   κινητό (down link). Οι περιοχές (ζώνες) των
   25ΜΗz υποδιαιρούνται η καθεμία σε 124 + (1
   ελεύθερο) κανάλια συχνότητας και κάθε
   κανάλι έχει εύρος ζώνης 200 KHz. Όλο αυτό το
   σύστημα ονομάστηκε GSM 900 ή Standard GSM.

   GSM 1800

   Στη συνέχεια, το 1991, αναπτύχθηκε το
   σύστημα DCS 1800, στο οποίο διατηρείται η
   δομή ενός GSM 900 δικτύου αλλά
   χρησιμοποιούνται διαφορετικά ζεύγη
   συχνοτήτων, από τα 1710 έως τα 1785 MHz Up link και
   από τα 1805 έως τα 1880 MHz Down link. Οι περιοχές
   των 75MHz υποδιαιρούνται η καθεμία σε 374 (+ 1
   ελεύθερο) κανάλια και κάθε κανάλι έχει
   εύρος ζώνης 200 KHz. Αυτή η αλλαγή στην ζώνη
   συχνοτήτων έγινε διότι οι ζώνες του GSM 900
   στην Ευρώπη ήταν πιασμένες από άλλους
   παροχείς κινητής τηλεφωνίας. Σήμερα,
   όλες οι εταιρίες κινητής τηλεφωνίας
   χρησιμοποιούν και τα δύο συστήματα(GSM
   900/GSM 1800) στα δίκτυα τους αυξάνοντας
   αισθητά τη χωρητικότητά στα δίκτυα τους.
   Στα τέλη δεκαετίας του 1990 η GSM World Association
   αποφάσισε να μετονομάσει το DCS 1800 σε GSM 1800
   για να φανεί η δυναμικότητα και η
   παγκοσμιότητα του GSM.

   GSM 1900

   Στο GSM 1900 χρησιμοποιείται σε αρκετές
   χώρες της Αμερικής, διατηρείται και πάλι
   η δομή ενός GSM 900 δικτύου, αλλά
   χρησιμοποιούνται και εδώ διαφορετικά
   ζεύγη συχνοτήτων: Από τα 1850 έως τα 1910 MHz
   για Up link και από τα 1930 έως τα 1990 MHz για Down
   link. Οι περιοχές των 60MHz υποδιαιρούνται η
   καθεμία σε 299+ (1 ελεύθερο) κανάλια
   συχνότητας και κάθε κανάλι έχει εύρος
   ζώνης 200KHz. Στα τέλη δεκαετίας του 1990 η GSM
   World Association αποφάσισε να μετονομάσει το PCS
   1900 που λεγότανε παλιότερα σε GSM 1900 για να
   φανεί η δυναμικότητα και η
   παγκοσμιότητα του GSM.

   E-GSM • Extended-GSM 900 - Εκτεταμένη ζώνη GSM

   Το E-GSM καθορίστηκε από την Ευρωπαϊκή
   Επιτροπή Ράδιο Επικοινωνιών στα τέλη
   της δεκαετίας του 1990 για να
   «αντικαταστήσει» το κλασικό GSM 900
   διατηρώντας βέβαια την δομή του
   αυξάνοντας όμως τις περιοχές συχνοτήτων
   από 880 έως 915 MHz για Up link και 925 έως 960 MHz Down
   link. Έτσι επέτρεψε στα δίκτυα κινητής
   τηλεφωνίας να αυξήσουν τη χωρητικότητά
   τους και να καλύψουν τις ανάγκες από την
   αυξημένη κίνηση των πελατών τους.

[Επεξεργασία] Κυψελοειδής Δομή Δικτύου

   Η εμβέλεια ενός δικτύου GSM σε μία
   γεωγραφική περιοχή για να γίνει, η
   περιοχή αυτή διαμελίζεται σε μικρότερες
   περιοχές που λέγονται κυψέλες, οι οποίες
   εφάπτονται μεταξύ τους με κάθε κυψέλη να
   έχει και ένα σταθμό βάσης(Base Station),
   συνθέτοντας έτσι μια δομή κυψελών. Η
   δομή αυτή επαναλαμβάνεται όσες φορές
   χρειάζεται για την απαιτούμενη κάλυψη
   της μιας περιοχής κάνοντας
   επαναχρησιμοποίηση των συχνοτήτων. Με
   την μέθοδο αυτή αυξάνεται η
   χωρητικότητα του δικτύου αλλά πρέπει η
   ισχύς κάθε κυψέλης να είναι όση
   χρειάζεται ώστε να μην ξεπερνάει τα όρια
   της και να υπερχειλίζει άλλες κυψέλες
   της ίδιας δομής ενώ για να μην
   δημιουργείται ενδοκαναλική παρεμβολή
   σε γειτονικές κυψέλες η
   επαναχρησιμοποίηση συχνοτήτων πρέπει
   να σχεδιάζεται έτσι ώστε να απέχουν
   επαρκή απόσταση οι κυψέλες μιας δομής
   που έχουν την ίδια συχνότητα με τις
   κυψέλες μιας άλλης δομής. Η ενδοκαναλική
   παρεμβολή μειώνεται όσο αυξάνει ο
   αριθμός των κυψελών της δομής. Η ακτίνα
   κάθε κυψέλης σε αραιοκατοικημένες
   περιοχές είναι έως και 35Km ενώ σε
   πυκνοκατοικημένες περιοχές δεν ξεπερνά
   τα 300 μέτρα.

   Σε περιοχές με πολύ μεγάλη ζήτηση
   χωρητικότητας δικτύου όπως σε αστικά
   κέντρα, οι σταθμοί βάσης
   υπερφορτώνονται και έτσι υπάρχει ανάγκη
   για μεγαλύτερη χωρητικότητα του
   δικτύου.

   Έτσι για να επιτευχθεί αυτός ο σκοπός
   γίνεται διάσπαση των υπαρχόντων κυψελών
   σε μικρότερες, ενώ γι΄αυτές
   χρησιμοποιούνται κεραίες μικρότερης
   ισχύος (macro bs - micro- bs - pico bs) όπως σε κτήρια,
   στο μετρό, Δημόσιους Οργανισμούς, οδικές
   αρτηρίες κτλ..

[Επεξεργασία] Αρχιτεκτονική

   Ένα GSM δίκτυο χωρίζεται σε 3 βασικά μέρη:

   1) Τον Κινητό Σταθμό (Mobile Station): Έχει
   οπωσδήποτε πομπό-δέκτη, κεραία, οθόνη
   και την κάρτα SIM. Η μέγιστη επιτρεπόμενη
   ισχύς εκπομπής στην Ευρώπη μιας κινητής
   μονάδας είναι στα 2 Watt ενώ σε Αυστραλία
   και Αμερική είναι 1,6W, οι τιμές αυτές
   καθορίστηκαν από την Διεθνή Επιτροπή
   για την προστασία από τη μη ιονίζουσα
   ακτινοβολία.

   2) Το Βασικό Υποσύστημα Σταθμού (Base Station
   Subsystem): Το BSS διαχειρίζεται τις κλήσεις σε
   μια γεωγραφική περιοχή όπου καλύπτεται
   από ένα σύνολο κεραιών διαφόρων μεγεθών
   σε σειρά σαν αυτούς που βλέπουμε σε
   λόφους, ταράτσες
   πολυκατοικιών-εταιριών-σχολείων-οργανισμών
   κτλ. και κάθε τέτοια κεραία εξυπηρετεί
   και από μια κυψέλη. Το BSS χωρίζεται στο
   βασικό σταθμό πομπό-δέκτη Base Transceiver Station
   (ΒΤS) και στο βασικό σταθμό ελέγχου Base
   Station Controller (ΒSC).

   • Το Βασικό Υποσύστημα Σταθμού (BTS)
   φροντίζει την επικοινωνία μεταξύ του
   δικτύου GSM και του κινητού σταθμού. Ένα BTS
   μπορεί να ελέγχει μια ή περισσότερες
   κεραίες. Η ισχύς των κεραιών σε ένα BTS
   μπορεί είναι 40W εώς 500W. Όταν ένας χρήστης
   Α θέλει να πραγματοποιήσει μια κλήση σε
   έναν άλλο συνδρομητή Β , ο σταθμός βάσης
   μεταβιβάζει το σήμα με το αίτημά του Α
   για αναζήτηση και εντοπισμό του άλλου
   συνδρομητή Β στο τηλεπικοινωνιακό
   κέντρο της εταιρείας του Α. Το κέντρο της
   εταιρείας εντοπίζει την κυψέλη στην
   οποία βρίσκεται ο Β και στέλνει το σήμα
   στον πλησιέστερο σταθμό βάσης. Από εκεί,
   πάλι με τη χρήση των διαθέσιμων
   συχνοτήτων, στέλνεται το σήμα στο κινητό
   του Β κι έτσι μπορεί να επικοινωνήσει
   μαζί του ο Α. Το πεδίο μιας GSM κεραίας
   ενός σταθμού βάσης ή κινητής μονάδας,
   είναι παλμικό με κανάλια διάρκειας 4,616 ή
   9,232 msec το καθένα, που είναι χωρισμένα σε 8
   ή 16 διαστήματα-χρονοθυρίδες, διάρκειας
   0.577 msec η καθεμία (8Χ0,577 ή 16Χ0,577 ) . Κάθε
   χρήστης χρησιμοποιεί για μια τηλεφωνική
   κλήση από μια χρονοθυρίδα άρα ένα κανάλι
   μπορεί να χρησιμοποιηθεί μέχρι και απο 8
   ή 16 συνδρομητές.Οι 8 ή 16 χρονοθυρίδες που
   χωρίζονται σε ένα κανάλι αποκαλούνται
   πλαίσιο TDMA ενώ κάθε χρονοθυρίδα
   αντιστοιχεί σε 156 bits.

   • Το ΒSC (Base Station Controler-Βασικός Σταθμός
   Ελέγχου) ελέγχει τα σήματα παίρνοντας τα
   από ένα ή περισσότερα BTS ενώ εκχωρεί και
   απελευθερώνει κανάλια. Τα σήματα που
   λαμβάνει τα κατευθύνει στο MSC- Mobile Switching
   Centre και όταν χρειάζεται μετατρέπει τα
   16kbps φωνής που είναι στην κινητή
   τηλεφωνία σε 64kbps που χρησιμοποιείται
   στην σταθερή τηλεφωνία.(σχήμα)

   3) Το Υποσύστημα Δικτύου μεταγωγής (NNS-
   Network Switching Subsystem) που αποτελείται από:

   Το Κέντρο Διαμονής (Mobile Switching Center), είναι
   υπεύθυνο για την διασύνδεση, τον έλεγχο
   και την δρομολόγηση
   εισερχόμενων/εξερχόμενων κλήσεων
   μεταξύ του δικτύου κινητής τηλεφωνίας
   και ενός άλλου δικτύου ή άλλων. Όταν ένα
   MSC συνδέεται με ένα δίκτυο σταθερής
   τηλεφωνίας θα πρέπει να δέχεται 64kbps
   φωνής, όταν όμως ο MSC συνδέεται με ένα
   δίκτυο κινητής τηλεφωνίας τότε θα
   πρέπει να γνωρίζει που βρίσκεται εκείνη
   τη δεδομένη χρονική στιγμή ο χρήστης,
   αυτό επιτυγχάνεται με την βοήθεια
   καταχωρητών VLR (Visitor Locator Register), Home Locator
   Register (HLR). Ο πάτριος καταχωρητής θέσης
   αναζήτησης ή τοπικά κέντρα εγγραφής-HLR
   έχει μια Βάση Δεδομένων που κρατά
   στοιχεία προφίλ ενός συνδρομητή και
   πληροφορίες για την τρέχουσα θέση του,
   κάθε τέτοιο κέντρο η εμβέλεια του είναι
   σε τοπικό επίπεδο. Έτσι π.χ. όταν ένας
   συνδρομητής από το Πέραμα το HLR του
   χρήστη είναι το "HLR Πέραμα", επίσης σε μια
   πιο πυκνοκατοικημένη περιοχή μπορεί να
   υπάρχουν περισσότερα από ένα τοπικά
   κέντρα εγγραφής πχ. το Περιστέρι. Ο
   καταχωρητής θέσης αναζήτησης
   επισκεπτών ή εικονικό κέντρο εγγραφής
   χρήστη (VLR): Όταν ο συνδρομητής βγει από
   τα όρια της τοπικής περιοχής που
   καλύπτει το HLR δηλαδή είναι πολύ μακριά
   από το σπίτι του τότε αναλαμβάνει τον
   χρήστη ο καταχωρητής θέσης αναζήτησης ή
   εικονικό κέντρο εγγραφής - VLR ο οποίος
   έχει μια βάση δεδομένων, ο οποίος
   συγκρατεί προσωρινά δεδομένα καθώς και
   την τρέχουσα θέση του, αναλαμβάνοντας
   τις κλήσεις του καλύτερα κατά τις ώρες
   αιχμής στο κέντρο της πόλης. Το κέντρο
   πιστοποίησης (Authentication Centre – AuC) ο ρόλος
   του οποίου έγκειται στη διαχείριση
   δεδομένων για την πιστοποίηση της
   ταυτότητας του χρήστη.

[Επεξεργασία] Handover - Αλλαγή κυψέλης

   Το handover, είναι η εναλλαγή μιας κλήσης που
   βρίσκεται σε εξέλιξη, σε διαφορετική
   κυψέλη επειδή η κινητή μονάδα βρίσκεται
   εν κινήση. Έχει υπολογιστεί ότι ο μέσος
   χρόνος παραμονής σε μία κυψέλη μιας
   κινούμενης μονάδας είναι 4,5 λεπτά.
   Υπάρχουν τέσσερις διαφορετικοί τύποι
   handover που μπορούν να γίνουν στο GSM οι
   οποίοι αφορούν σε κανάλια που είναι στην
   ίδια κυψέλη, σε κυψέλες που βρίσκονται
   υπό τον έλεγχο του ίδιου Βασικού σταθμού
   ελέγχου (BSC), κυψέλες που βρίσκονται στον
   έλεγχο διαφορετικών σταθμών ελέγχου
   αλλά στο ίδιο MSC και κυψέλες σε
   διαφορετικά MSC. Οι δύο πρώτοι τύποι
   λέγονται εσωτερικά handovers και
   χρησιμοποιούν τον ίδιο Βασικό σταθμό
   ελέγχου (BSC), το MSC ενημερώνεται μόνο όταν
   ολοκληρωθεί το handover. Οι άλλοι δύο τύποι
   handover καλούνται εξωτερικά handovers και τα
   χειρίζονται τα MSCs. Επίσης τα handovers,
   μπορούν να ενεργοποιηθούν από το ίδιο το
   κινητό ή το MSC σαν λύση για την
   καταπολέμηση της αυξημένης κίνησης σε
   μια κυψέλη, την ώρα που δεν απασχολείται,
   το κινητό ελέγχει τα κανάλια
   επικοινωνίας με 16 γειτονικές κυψέλες
   και δημιουργεί μια λίστα με τις 6 ποιο
   πιθανές κυψέλες για handover που έχουν το
   δυνατότερο σήμα. Οι πληροφορίες περνάνε
   στο BSC και στο MSC και χρησιμοποιούνται
   για τον αλγόριθμο του handover. Ο αλγόριθμος
   «μικρότερης επιτρεπτής απόδοσης» δίνει
   το δικαίωμα αλλαγής της ισχύς στο handover,
   έτσι ώστε όταν το σήμα φθίνει ποιο κάτω
   από ένα συγκεκριμένο σημείο, η ισχύς του
   κινητού να αυξάνεται ενώ αν αυξήσει στην
   ισχύ δεν βελτιώσουν τελικά το σήμα
   δημιουργείται νέο handover. Στα διπλής ζώνης
   (Dual Band) δίκτυα GSM (900GSM-1800GSM) μπορεί να γίνει
   ταυτόχρονη χρήση των δύο αυτών
   συστημάτων με handovers, χωρίς να γίνεται
   αντιληπτό από τη κινητή μονάδα. Ο
   συνδρομητής θα πρέπει, όμως, να διαθέτει
   κινητή μονάδα που να υποστηρίζει τα δύο
   συστήματα ταυτόχρονα.

[Επεξεργασία] Χωρητικότητα Δικτύων GSM - Erlang

   Σε ένα δίκτυο κινητής τηλεφωνίας είναι
   απαραίτητο να υπάρχει κάποιο μοντέλο
   τηλεφωνικής «κίνησης» με σκοπό την
   υψηλή ποιότητα παροχής υπηρεσιών. Το
   μοντέλο αυτό σχεδιάζεται βάσει κάποιων
   πραγματικών παρατηρήσεων με βάση την
   τηλεφωνική συμπεριφορά των συνδρομητών
   της εταιρίας. Για την κατασκευή του
   μοντέλου αυτού παίρνονται υπόψη
   διάφοροι παράγοντες, όπως ο αριθμός των
   συνδρομητών, το πόσο συχνά και σε ποιες
   περιοχές κάνουν χρήση του κινητού
   τους(τις ώρες αιχμής-γιορτές) , τη μέση
   διάρκεια μιας τηλεφωνικής συνδιάλεξης
   κ.α. παράγοντες έτσι ώστε να
   εξασφαλισθεί εκ των προτέρων η
   ικανοποίηση των χρηστών. Για να
   υπολογιστεί η τηλεφωνική "κίνηση"
   χρησιμοποιείται μια μονάδα μέτρησης, το
   Erlang. Ένα Erlang δείχνει το φορτίο κίνησης
   που μεταφέρεται από ένα κανάλι που είναι
   δεσμευμένο. Αν, δηλαδή, ένα κανάλι
   χρησιμοποιείται για μία ώρα και 30 λεπτά,
   κατά την διάρκεια μιας ώρας μεταφέρει 5,0
   Erlangs. Εάν Q κλήσεις, μέσης διάρκειας Τ,
   πραγματοποιούνται κατά το χρονικό
   διάστημα t, τότε η τηλεφωνική κίνηση Α
   δίνεται από τη σχέση:

   A=\frac{QT}{t}Erlangs

   Αν έχουμε 100 χρήστες από τους οποίους οι
   30 κάνουν 2 κλήσεις την ώρα διάρκειας 3
   λεπτών 15 να κάνουν 4 κλήσεις την ώρα
   διάρκειας 8 λεπτών και 55 να κάνουν 30
   κλήσεις την ώρα διάρκειας ενός λεπτού
   τότε ο συνολικός φόρτος κίνησης είναι 38,5
   Erlangs με μέση κίνηση/χρήστη να είναι 38,5
   mErlangs. (30Χ2Χ3=180, 180/60min=3 Εrlangs) (15Χ4Χ8=480, 480/60min=8
   Erlangs) (55Χ30Χ1=1650, 1650/60min=27,5 Erlangs) (0,1 Erlangs=6min, 1
   Erlangs=60min)

   «Η τηλεφωνική κίνηση/συνδρομητή
   ορίζεται ως η μέση πιθανότητα για ένα
   συγκεκριμένο συνδρομητή να κάνει χρήση
   του τηλεφώνου του κάποια συγκεκριμένη
   χρονική στιγμή, σε ώρες αιχμής.»
   Μετρήσεις που έχουν γίνει σε δίκτυα GSM
   έχουν δείξει ότι 0,025 Erlang/συνδρομητή
   είναι υπεραρκετά για να καλύψουν τις
   ανάγκες της συνδρομητικής βάσης. Αυτό
   σημαίνει ότι κάθε συνδρομητής μπορεί να
   κάνει μία κλήση διάρκειας 90
   δευτερολέπτων/ώρα. Στην πράξη κανένα,
   τηλεπικοινωνιακό δίκτυο στον κόσμο δεν
   μπορεί να εξυπηρετήσει ταυτόχρονα όλους
   τους συνδρομητές του, σε συνθήκες
   καταιγιστικής ζήτησης π.χ.σε περίπτωση
   σεισμού. Με βάση τα παραπάνω τα δίκτυα
   κινητής τηλεφωνίας έχουν σχεδιάσει τα
   δίκτυα τους να έχουν Gos { (Grade of Service) - η
   πιθανότητα να μπλοκαριστεί μια κλήση)}
   λιγότερο απο 2%. Έτσι αν είχαμε 100
   συνδρομητές με Gos 2% με μέση κίνηση/χρήστη
   να είναι 38.5 mErlangs τότε έχουμε 100Χ0,0385.5E=3,85
   Erlangs με Gos 2% χρειάζονται 9 κανάλια σύμφωνα
   με έναν ειδικό πίνακα Erlang blocking probability. Το
   Erlang πήρε το όνομά του από τον Δανό
   μηχανικό τηλεπικοινωνιών Α.Κ.Erlang.

[Επεξεργασία] Πιστοποίηση και Ασφάλεια

   Ένας χρήστης για να μπορέσει να
   χρησιμοποιήσει το δίκτυο τότε το δίκτυο
   θα πρέπει πρώτα να τον πιστοποιήσει.
   Καταρχήν για να γίνει αυτό κάθε κινητό
   θα πρέπει να διαθέτει ένα κρυμμένο
   κλειδί το οποίο βρίσκεται συγκεκριμένα
   στην κάρτα SIM του και στο Κέντρο
   Πιστοποίησης (AC). Όταν ενεργοποιείται το
   κινητό, το Κέντρο Πιστοποίησης στέλνει
   ένα τυχαίο αριθμό στο κινητό και αυτόν
   τον αριθμό τον χρησιμοποιούν μαζί με το
   κρυμμένο κλειδί και με έναν
   κρυπτογραφημένο αλγόριθμο για την
   δημιουργία ενός νέου αριθμού. Το κινητό
   στέλνει πίσω στον κέντρο πιστοποίησης
   τον αριθμό αυτό και το κέντρο
   πιστοποίησης με την σειρά του ελέγχει αν
   είναι ίδιος με αυτόν που έφτιαξε. Αν ο
   αριθμός είναι ίδιος τότε ο χρήστης
   πιστοποιήθηκε ειδάλλως τον ειδοποιεί
   ότι διαδικασία εγγραφής στο δίκτυο ήταν
   ανεπιτυχής. Κάθε κινητό τηλέφωνο έχει
   την δικιά του ταυτότητα IMEI (ταυτότητα
   τηλεφώνου).Η ταυτότητα αυτή είναι ένας
   μοναδικός 16ψήφιος για κάθε συσκευή που
   αντιστοιχεί στην μάρκα του κινητού,
   αριθμός σειράς, στοιχεία κατόχου,
   ημερομηνία αγοράς συσκευής κ.α. Ένα
   δίκτυο τηλεφωνίας GSM αποθηκεύει σε 3
   διαφορετικές λίστες τα ΙΜΕΙ των
   συνδρομητών της. 1η λίστα είναι η λευκή
   λίστα που υπάρχουν όλα τα ΙΜΕΙ το
   κινητών που λειτουργούν φυσιολογικά και
   μπορούν να συνδεθούν δίκτυο με ασφάλεια.
   2η λίστα είναι η γκρι λίστα που υπάρχουν
   τα ΙΜΕΙ των κινητών που είναι
   υπό-παρακολούθηση λόγω πιθανόν
   προβλημάτων που δημιουργούν. 3η λίστα
   είναι η μαύρη λίστα που υπάρχουν τα ΙΜΕΙ
   των κινητών που έχουν δηλωθεί από τους
   κατόχους τους σαν κλεμμένους ή
   απολεσθέν τους και ανάλογα την
   περίπτωση διενεργείται παρακολούθηση
   των κινητών αυτών αν χρησιμοποιούνται ή
   την άρνηση εγγραφής τους με το δίκτυο,
   λειτουργίες αυτές ανήκουν στο MSC.

[Επεξεργασία] Υπηρεσίες Δικτύου

   Η βασικότερη υπηρεσία του GSM είναι η
   δυνατότητα πραγματοποίησης και λήψη
   τηλεφωνικών κλήσεων. Σε κάθε κανάλι
   υπάρχουν 8 έως 16 χρονοθυρίδες και
   μπορούν να το μοιραστούν περισσότεροι
   του ενός χρήστες, έτσι για την
   πραγματοποίηση μιας κλήσης δεσμεύεται
   μια χρονοθυρίδα κάθε φορά.

   •Called ID

   •Εκτροπή κλήσεων

   Η υπηρεσία αυτή επιτρέπει στο χρήστη την
   δυνατότητα προώθησης αναπάντητων ή μη
   εφικτών ή κατειλημμένων ή άμεσων
   εισερχόμενων κλήσεων προς έναν άλλο
   προορισμό.

   •Απόκρυψη κλήσεων

   •Φραγή κλήσεων

   Η υπηρεσία αυτή δίνει την δυνατότητα στο
   χρήστη να ενεργοποιήσει φραγή
   εισερχόμενων ή εξερχόμενων ή
   εισερχόμενων διεθνών ή εξερχόμενων
   διεθνών ή σε περιαγωγή ή και όλων
   κλήσεων για όσο διάστημα θέλει.

   •Cell Broadcast

   Η υπηρεσία αυτή δίνει την δυνατότητα στο
   χρήστη στην οθόνη του κινητού την
   εμφάνιση σύντομων τοπικών πληροφοριών.

   •Ειδοποίηση κλήσεων

   Είναι μια υπηρεσία δικτύου δίνοντας την
   δυνατότητα στον χρήστη να ενημερώνεται
   με γραπτό μήνυμα για τον ποιος και πότε
   επιχείρησε να επικοινωνήσει μαζί του
   και δεν καταστεί δυνατό λόγω μη εφικτής
   σύνδεσης μαζί του ή ήταν
   απενεργοποιημένη η μονάδα του.

   •SMS-Short Messaging Service

   Η υπηρεσία αυτή προσφέρει την αποστολή
   και την λήψη κειμένου μέχρι και 160
   αλφαριθμητικών χαρακτήρων από ένα
   κινητό προς ένα οποιοδήποτε άλλο κινητό
   με την προϋπόθεση βέβαια ότι υπάρχει
   κάποιο κέντρο υπηρεσίας SMS για την
   διαχείριση τους. Έτσι η υπηρεσία SMS έχει 2
   επιμέρους υπηρεσίες, τις SMS-MO και SMS-MT.

   - SMS-MO • SMS-Mobile Originated

   Γίνεται η αποστολή ενός γραπτού
   μηνύματος, από το κινητό προς το Κέντρο
   Υπηρεσίας SMS.

   - SMS-MT • SMS-Mobile Terminated

   Γίνεται η παράδοση του γραπτού
   μηνύματος στον παραλήπτη, από το Κέντρο
   Υπηρεσίας SMS.

   •MMS-Multimedia Messaging Service

   Είναι μια υπηρεσία 2.5G και προσφέρει την
   αποστολή και την λήψη μηνυμάτων
   εμπλουτισμένων με περιεχόμενο multimedia.

   •Advice of Change

   Η υπηρεσία αυτή δίνει την δυνατότητα στο
   χρήστη να ενημερώνεται μετά από κάθε
   εξερχόμενη κλήση στην οθόνη του κινητού
   του, την διάρκεια και την χρέωση της
   κλήσης του.

   •Αναμονής και κράτησης
   κλήσεων-Συνδιάσκεψη

   Είναι μια υπηρεσία προστιθέμενης αξίας
   και δίνει την δυνατότητα σε έναν χρήστη
   να πραγματοποιεί ή να δέχεται μια κλήση
   ενώ έχει ήδη μια κλήση σε εξέλιξη. Στην
   πρώτη περίπτωση όταν επιχειρείται μια
   νέα κλήση προς αυτόν ακούει ένα
   χαρακτηριστικό ήχο που τον
   προειδοποιεί, τότε ο χρήστης τότε μπορεί
   να απορρίψει αυτή την νέα κλήση ή να
   βάλει σε κράτηση την αρχική του κλήση
   για να επικοινωνήσει με την αναμένουσα,
   αυτή την εναλλαγή μπορεί να την κάνει
   όσες φορές θέλει. Επίσης αν ο χρήστης
   διαθέτει την υπηρεσία αναγνώρισης
   κλήσεων μπορεί να γίνει συνδυασμός των
   δύο αυτών υπηρεσιών και να τον
   ενημερώνει στην οθόνη του κινητού του
   για τον τηλεφωνικό αριθμό που επιχειρεί
   την κλήση προς σ'αυτόν. Στην δεύτερη
   περίπτωση όταν πραγματοποιεί μια κλήση
   ο συνδρομητής βάζει σε κράτηση την
   αρχική του συνομιλία ενώ μπορεί να
   εναλλάσσεται μεταξύ των 2 κλήσεων. Και
   στις δύο περιπτώσεις μπορεί να γίνει
   εφόσον επιτρέπεται από τον παροχέα,
   χρήση της υπηρεσίας τηλεσυνδιάσκεψης
   που επιτρέπει την ταυτόχρονη συνομιλία
   μέχρι και 5 + 1 ατόμων.

   •Roaming

   Στην υπηρεσία αυτή επιτρέπετε σε
   συνδρομητές που βρίσκονται βρίσκονται
   εκτός της περιοχής κάλυψης του δικτύου
   τους, να δέχονται και να πραγματοποιούν
   τηλεφωνικές κλήσεις και να έχουν
   πρόσβαση σε διάφορες υπηρεσίες
   προστιθέμενης αξίας, εφόσον βέβαια
   επιτρέπεται από τον παροχέα τους και τον
   παροχέα του <<ξένου>> δικτύου.

   •Τεχνολογία CSD • (Circuit Switched Data)

   To CSD μια τεχνολογία όπου βασίζεται μια
   από τις πιο βασικές υπηρεσίες
   προστιθέμενης αξίας των δικτύων GSM, η
   οποία επιτρέπει μέσω σύνδεσης μεταγωγής
   κυκλώματος τη μεταφορά δεδομένων στη
   ταχύτητα των 9,6 ή 14,4kbps(συμμετρική
   σύνδεση) για upload-download ή 28.800kbps για download
   (ασύμμετρη σύνδεση) και στο HSCSD (High Speed
   Circuit Switched Data) τα 57,6 kbps για download και 14,4kbps
   για upload (ασύμμετρη σύνδεση).

     * Η ταχύτητα μίας χρονοθυρίδας μπορεί
       να είναι 9.600kbps ή 14.400kbps αλλά μπορεί να
       φτάνει και ως τα 48kbps σε δίκτυα 2.5G.

[Επεξεργασία] Γενιά 2.5G και 2.7G

   Η 2.5G είναι η μεταβατική διαδικασία
   αναβάθμισης των υπαρχόντων δικτύων GSM 2G
   με σκοπό την αύξηση χωρητικότητα του
   δικτύου προσφέροντας και την προσφορά
   περισσότερων και ποιοτικότερων
   υπηρεσιών προστιθέμενης αξίας. Για την
   ανάπτυξη των δικτύων GSM αναπτύχθηκαν 2
   τεχνολογίες:

   • Τεχνολογία GPRS - (General Packet Radio Service)

   • Τεχνολογία EDGE - (Enhanced Data rates for GSM Evolution)

   Τεχνολογία GPRS - (General Packet Radio Service)

   Το GPRS (General Packet Radio Service) γενικά είναι το
   τεχνολογικό πρότυπο που επιτρέπει την
   ταχύτατη αποστολή και λήψη δεδομένων
   μέσω των δικτύων κινητής τηλεφωνίας GSM
   μέσω της τεχνολογίας μεταγωγής πακέτων.
   Το GPRS επιτρέπεται η ταυτόχρονη χρήση
   περισσοτέρων του ενός χρονοθυρίδων έτσι
   η μεταφορά δεδομένων μπορεί να φτάσει
   θεωρητικά ως και τα 153,6 = 16 x 9.6 kbps για 16
   χρονοθυρίδες ή 21,4 x 8 = 171,2 kbps για 8
   χρονοθυρίδες. Οι πόροι του δικτύου
   χρησιμοποιούνται πιο αποδοτικά γιατί οι
   χρονοθύριδες δεσμεύονται μόνο κατά την
   ώρα μετάδοσης και αποδεσμεύονται όταν
   τελειώνει η μετάδοση σε αντίθεση με την
   τεχνολογία CSD. Στην πράξη όμως το GPRS
   χρησιμοποιεί 3 με 4 χρονοθυρίδες για
   κατέβασμα και μια χρονοθυρίδα για
   ανέβασμα(μη συμμετρική σύνδεση).

   Τεχνολογία EDGE (2.7G) - (Enhanced Data rates for GSM Evolution)

   Το EDGE είναι μια ενδιάμεση μεταβατική
   τεχνολογία πριν το 3G και αυτό είναι
   τεχνολογικό πρότυπο που επιτρέπει στα
   δίκτυα 2G να έχουν τριπλάσια
   χωρητικότητα δικτύου με πολύ υψηλές
   ταχύτητες μετάδοσης για την παροχή
   υπηρεσιών 3G, όπως video streaming, πραγματικό
   Internet browsing κτλ.. Το EDGE είναι μια
   αναβάθμιση του GPRS αλλά δεν μπορεί να
   λειτουργήσει αυτόνομα ενώ η αναβάθμιση
   και η εγκατάσταση του EDGE δεν απαιτεί την
   χρήση νέου εξοπλισμού από τις εταιρίες
   κινητής τηλεφωνίας αλλά την βελτίωση
   του ήδη υπάρχοντος. Βασικό πλεονέκτημα
   της τεχνολογίας EDGE σε σχέση με το ήδη
   υπάρχον GSM δίκτυο, είναι η χρήση μίας
   διαφορετικής μεθόδου διαμόρφωσης των
   δεδομένων. Η μέθοδος αυτή ονομάζεται 8PSK
   (8 Phase Shift Keying modulation) επιτρέποντας τη
   μεταφορά 3 bit δεδομένων σε κάθε μοναδικό
   παλμό του δικτύου. Η τεχνολογία που
   παρέχουν τα απλά δίκτυα GSM με υποστήριξη
   υπηρεσιών GPRS, χρησιμοποιεί τη μέθοδο GMSK
   (Gaussian pre-filtered Minimum Shift Keying) η οποία
   βασίζεται στη μέθοδο Gauss για την
   εκθετική μείωση των πιθανοτήτων λάθους
   κατά τη μεταφορά των δεδομένων, αλλά
   επιτρέπει τη μεταφορά μόνο ενός bit
   δεδομένων σε κάθε μοναδικό παλμό του
   δικτύου. Οι ταχύτητες που
   επιτυγχάνονται είναι 384Kbps ή και 768kbps με
   στόχο όμως να φτάσει τα 2Mbps. Επίσης το EDGE
   έχει την ικανότητα αναμετάδοσης ενός
   πακέτου πληροφοριών, που δεν
   κωδικοποιήθηκε σωστά, με ένα
   περισσότερο ισχυρό σχήμα κωδικοποίησης,
   ενώ στο GPRS τα πακέτα θα έπρεπε να
   αποστέλλονται με το ίδιο σχήμα
   κωδικοποίησης ακόμη και αν το
   περιβάλλον μεταβάλλεται με αποτέλεσμα
   τις αποσυνδέσεις και τα προβλήματα,
   ιδιαίτερα σε περιοχές με αυξημένη
   ζήτηση.

[Επεξεργασία] Πριν το GSM - 1η Γενιά

   Η 1G πρώτη γενιά χρησιμοποιούταν από
   αρκετές χώρες της Ευρώπης και της
   Αμερικής. Χαρακτηριστικό αυτής της
   τεχνολογίας ήταν η αναλογική και χαμηλή
   ποιότητα μετάδοσης της φωνής με πολλά
   προβλήματα σύνδεσης, με ογκώδης και
   βαριές συσκευές, με χαμηλό επίπεδο
   ασφάλειας, την έλλειψη ποικίλων
   υπηρεσιών κτλ. Ποιο συγκεκριμένα
   υπήρχαν οι εξής τεχνολογίες:

   Το AMPS (Advanced Mobile Phone System) ήταν μια
   τεχνολογία που αναπτύχθηκε στις ΗΠΑ από
   τα εργαστήρια της Bell στα μέσα του 1970
   λειτουργώντας σε συχνότητες των 800MHz
   (824-894MHz) βασισμένο στην τεχνολογία FDMA. Μια
   πιο εξελιγμένη έκδοση του AMPS αποτέλεσε
   λίγο αργότερα το NAMPS (Narrowband AMPS), το οποίο
   ενσωμάτωνε κάποια ψηφιακή τεχνολογία
   προκειμένου να επιτρέψει στο σύστημα να
   αυξήσει τη χωρητικότητά του έως και 3
   φορές περισσότερες κλήσεις από το
   αρχικό AMPS. Το NAMPS μπορεί να έκανε κάποια
   χρήση ψηφιακής τεχνολογίας, αλλά κατά
   βάση ήταν αναλογικό.

   Το TACS (Total Access Communication System) ήταν μια
   αντίστοιχη τεχνολογία του AMPS που
   αναπτύχθηκε στην Ευρώπη την δεκαετία
   του ‘80. Λειτουργούσε σε συχνότητες των
   900MHz υποστήριζε και διάφορες υπηρεσίες,
   όπως πληροφορίες χρέωσης.

   Το C-Network ή αλλιώς C-450 ήταν ένα από τα
   πρώτα κυψελοειδή δίκτυα και
   εντοπίζονταν στη Γερμανία, Πορτογαλία
   και Νότιο Αφρική. Είναι η πρώτη
   τεχνολογία που υποστήριζε να
   μεταφέρεται το σήμα από τη μια κυψέλη
   στην άλλη χωρίς να διακόπτεται.

[Επεξεργασία] Εξωτερικοί σύνδεσμοι

     * GSM - Συχνότητες, Ζώνες, κλπ. (Γερμανικά)
     * Κατάλογος Δικτύων GSM (Αγγλικά)

   Ανακτήθηκε από
   "http://el.wikipedia.org/wiki/Global_System_for_Mobile_Communications"
   Κατηγορία: Κινητή τηλεφωνία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Žemaitėška
     * Беларуская (тарашкевіца)
     * Български
     * বাংলা
     * Bosanski
     * Català
     * Česky
     * Dansk
     * Deutsch
     * English
     * Español
     * Eesti
     * Euskara
     * فارسی
     * Suomi
     * Français
     * עברית
     * हिन्दी
     * Hrvatski
     * Հայերեն
     * Bahasa Indonesia
     * Italiano
     * 日本語
     * ಕನ್ನಡ
     * 한국어
     * Kurdî
     * Lumbaart
     * Lietuvių
     * Latviešu
     * Македонски
     * മലയാളം
     * မြန်မာဘာသာ
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Română
     * Tarandíne
     * Русский
     * Srpskohrvatski / Српскохрватски
     * Slovenčina
     * Slovenščina
     * Soomaaliga
     * Српски / Srpski
     * Basa Sunda
     * Svenska
     * Kiswahili
     * தமிழ்
     * తెలుగు
     * ไทย
     * Türkçe
     * Українська
     * اردو
     * O'zbek
     * Tiếng Việt
     * 中文

     * Τελευταία τροποποίηση 07:38, 19 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
