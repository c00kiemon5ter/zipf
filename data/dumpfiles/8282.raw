   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Αγία Θεοδώρα της Άρτας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η Θεοδώρα, Βασίλισσα της Άρτας και κατοπινή Αγία, γεννήθηκε το 1210 στα
   Σέρβια. Ήταν κόρη του Ιωάννου Πετραλίφα, σεβαστοκράτορος και διοικητού της
   Θεσσαλίας και Μακεδονίας και τη μητέρα της την έλεγαν Ελένη και ανήκε σε
   αριστοκρατική οικογένεια της Κωνσταντινούπολης. Σύμφωνα με τις πηγές, οι
   Πετραλίφα ήταν οικογένεια Ιταλικής καταγωγής . Ήδη τον 11ο αιώνα
   αναφέρεται ότι ο προγονός της Πέτρος di Alife {πόλη της νοτίου Ιταλίας
   κοντά στην Caserta}, πήρε μέρος στη πρώτη σταυροφορία.

   Πίνακας περιεχομένων

     • 1 Βίος
     • 2 Εορτή
     • 3 Πηγές και Βιβλιογραφία
     • 4 Εξωτερικοί σύνδεσμοι

[Επεξεργασία] Βίος

   Με τον θάνατο του πατέρα της μεταξύ 1224 - 1230, ο Δεσπότης της Ηπείρου
   Θεόδωρος Κομνηνός Δούκας ανέλαβε την προστασία της. Τον Θεόδωρο όμως μετά
   την ήττα του από τους Βουλγάρους το 1230 στη περιοχή μεταξύ Φιλιππούπολης
   και Ανδριανούπολης, διαδέχεται ο ανεψιός του Μιχαήλ Β΄, γιος του Μιχαήλ Α'
   Κομνηνού. Περνώντας από τα Σέρβια ο Μιχαήλ, συναντά τη Θεοδώρα,
   εντυπωσιάζεται από την ομορφιά της παντρεύονται τον ίδιο χρόνο και τη
   φέρνει μαζί του στη Ήπειρο. Η Θεοδώρα, φύση ιδιαίτερα ευαίσθητη και
   αφιερωμένη στο Θεό δεν μπορεί να ακολουθήσει τους κοσμικούς ρυθμούς ζωής
   του συζύγου της και γίνεται όλο και περισσότερο υπόδειγμα αφιερωμένης και
   φιλάνθρωπης βασίλισσας. Ίσως γι’αυτό και ο γάμος τους δεν είχε καλή έκβαση
   αφού ο Μιχαήλ την εγκατέλειψε για την Αρτινή αρχόντισσα Γαγγρινή, την
   οποία μάλιστα εγκατέστησε στα ανάκτορα. Η Θεοδώρα δεν μπορεί να το αντέξει
   και αυτοεξορίζεται.

   Για περίοδο πέντε χρόνων περιφέρεται στη περιοχή των Τζουμέρκων μαζί με
   τον πρωτότοκο γιο της Νικηφόρο Κομνηνό Δούκα και σαν απλή χωρική ζει από
   τα αγαθά που της προσφέρει η εξοχή. Σε αυτή την κατάσταση, και ενώ
   συνέλεγε χόρτα, λεπτομέρεια που ο βιογράφος της Ιώβ μοναχός μας μεταφέρει
   {λαχανευομένη}, την βρήκε ο ιερέας του χωριού Πρένιστα, σημερινό
   Κορφοβούνι. Μόλις του αποκαλύπτει την ταυτοτητά της, την παίρνει μαζί του
   και στο πρόσωπο του βρίσκει παρηγοριά και συμπαράσταση.

   Όμως ο λαός της Άρτας με επικεφαλής τους άρχοντές του, αγανακτισμένος από
   τη συμπεριφορά του Μιχαήλ, καταφέρνει να εκδιωχθεί η Γαγγρινή από τα
   ανάκτορα και να επανέλθει η Θεοδώρα. Από το σημείο αυτό ξεκινάει ένα νέο
   κεφάλαιο στη ζωή της. Η ίδια συνεχίζει το έργο της φιλανθρωπίας που είχε
   ξεκινήσει ενώ ο Μιχαήλ επιδίδεται σε έργα μετανοίας. Την περίοδο αυτή, η
   Άρτα κοσμείται με ναούς και μοναστήρια από τα οποία τα πιό γνωστά είναι η
   Μονή Κάτω Παναγιάς, η Μονή του Αγίου Γεωργίου και η Μονή της Παναγίας της
   Παντάνασσας έξω από την Φιλιππιάδα. Είναι η έμπρακτη μετάνοιά του που
   εκφράζεται κατ’αυτόν τον τρόπο. Επιπλέον αποκτούν άλλα τέσσερα παιδιά, τον
   Ιωάννη, το Δημήτριο, την Ελένη και την Άννα. Μετά τον θάνατο του Μιχαήλ
   και σχεδόν σαράντα χρόνια έγγαμου βίου, η Θεοδώρα περιβάλλεται το μοναχικό
   σχήμα, ζώντας για μια δεκαετία ως μοναχή στη μονή του Αγίου Γεωργίου, που
   κατά παράδοση ίδρυσε η ίδια και σήμερα φέρει το όνομά της. Εκοιμήθη
   πιθανόν το 1280 σε ηλικία 70 ετών και ετάφη στον νάρθηκα του ναού του
   Αγίου Γεωργίου, σημερινός ναός της Αγίας Θεοδώρας.

[Επεξεργασία] Εορτή

   Η μνήμη της τιμάται στις 11 Μαρτίου και είναι η πολιούχος της Άρτας. Στον
   ναό της βρίσκεται σε αργυρή λάρνακα το λειψανό της το οποίο με μεγαλοπρεπή
   λιτανεία περιφέρεται στους δρόμους της πόλεως τη μέρα της εορτής της.
   Επίσης, η Αγία παριστάνεται και σε τοιχογραφία αριστερά της πύλης της
   προσκομιδής στο καθολικό της μονής Κάτω Παναγιάς.

[Επεξεργασία] Πηγές και Βιβλιογραφία

   Εκδόσεις του Βίου της

   Ο Βίος της γραμμένος από τον μοναχό Ιώβ υπάρχει στον Κώδικα: Marc. Nan. 71
   (Marc. gr. II 50).

   Έντυπη έκδοση του βίου της: BHG 1736 και PG 127, 903-8 και

   Α. ΜΟΥΣΤΟΞΥΔΗΣ, Ελληνομνήμων, Αθήναι 1965, 41-59.

   Γενικές πηγές

   Λ. ΒΡΑΝΟΥΣΗΣ, Χρονικά της μεσαιωνικής και τουρκοκρατούμενης Ηπείρου,
   Ιωάννινα 1962, 49-54.

   D. M. NICOL, The Despotate of Epirus , Oxford 1957, 128-31, 149-160,
   200-203.

   A. M. TALBOT, Holy Women of Byzantium. Ten saint’s lifes in English
   translation, Dumbarton Oaks 1996.

   Δ. ΤΣΑΜΗ, Μητερικόν 3, Θεσσαλονίκη 1995, 335-367.

   Α. ΟΡΛΑΝΔΟΣ, Η Αγία Θεοδώρα της Άρτης, ΑΒΜΕ 1936, 88-104.

   Α. ΟΡΛΑΝΔΟΣ, Ο τάφος της Αγίας Θεοδώρας, ΑΒΜΕ 1936, 105-115.

[Επεξεργασία] Εξωτερικοί σύνδεσμοι

   Ιερός Μητροπολιτικός Ναός Άρτης

   Ανακτήθηκε από
   "http://el.wikipedia.org/wiki/%CE%91%CE%B3%CE%AF%CE%B1_%CE%98%CE%B5%CE%BF%CE%B4%CF%8E%CF%81%CE%B1_%CF%84%CE%B7%CF%82_%CE%86%CF%81%CF%84%CE%B1%CF%82"
   Κατηγορίες: Ορθόδοξοι άγιοι | Άγιοι Θεόδωροι και Θεοδώρες | Κοζανίτες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English

     • Τελευταία τροποποίηση 02:53, 2 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
