   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Δήμος Δίου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                   Δήμος Δίου
   Έμβλημα

   Θέση στο νομό

   ═══════════════════════════════════════════
   Γεωγραφικό Διαμέρισμα  Μακεδονίας
   Περιφέρεια             Κεντρικής Μακεδονίας
   Νομός                  Πιερίας
   Αρ. δημ. διαμερισμάτων 6
   Επίσημος πληθυσμός     11.252 (2001)
   Ταχυδρομικός κώδικας   60100
   Τηλεφωνικός κωδικός    23510
   Δήμαρχος               Παπαχρήστος Γρηγόρης
   Δικτυακός τόπος        http://www.dion.gr

   Ο Δήμος Δίου είναι ένας από τους 13 συνολικά δήμους του νομού Πιερίας. Ο
   Δήμος πήρε την ονομασία του από το Δίον, αρχαιότατη πόλη, που ήταν
   αφιερωμένη στο θεό Δία. Έδρα του Δήμου είναι η Κονταριώτισσα . Έχει έξι
   δημοτικά διαμερίσματα, με επτά οικισμούς. Στο Δημοτικό Διαμέρισμα του Δίου
   ανήκει και ο οικισμός Πλατανάκια. To έμβλημα του Δήμου αποτελείται από την
   επιγραφή Σεμνά Κλιτύς Ολύμπου.

   Ο Δήμος συνορεύει με τους Δήμους Κατερίνης, Λιτοχώρου και Πέτρας.
   Συνδέεται απευθείας με την εθνική οδό και η απόστασή του είναι μόλις 15
   χιλιόμετρα από την πόλη της Κατερίνης. Ο ορεινός όγκος του Ολύμπου
   καταλαμβάνει μεγάλο τμήμα της συνολικής έκτασης του Δήμου Δίου.

   Πίνακας περιεχομένων

     • 1 Δημοτικά Διαμερίσματα
     • 2 Πολιτισμός και αξιοθέατα
     • 3 Το ιστορικό του εμβλήματος
     • 4 Δήμαρχοι
     • 5 Εξωτερικοί σύνδεσμοι

[Επεξεργασία] Δημοτικά Διαμερίσματα

   Τα Δημοτικά Διαμερίσματα είναι

     • Αγίου Σπυρίδωνα
     • Βροντούς
     • Δίου
     • Καρίτσας
     • Κονταριώτισσας
     • Νέας Εφέσου

[Επεξεργασία] Πολιτισμός και αξιοθέατα

   [IMG]
   [IMG]
   To κτήριο του Δημαρχείου του Δίου, στην έδρα του Δήμου

   Ο Δήμος παρουσιάζει ιστορικό και πολιτιστικό ενδιαφέρον, καθώς συνδέεται
   με την αρχαιότητα. Το αρχαίο θέατρο του Δίου και το Αρχαιολογικό Μουσείο
   του απηχούν την αρχαία ελληνική παράδοση.

   Εξέχουσα θέση στην πολιτιστική δραστηριότητα του Δήμου κατέχει το Φεστιβάλ
   του Ολύμπου, το οποίο διοργανώνεται κάθε καλοκαίρι κυρίως στο χώρο του
   Δίου, με παραστάσεις αρχαίου δράματος και μουσικές συναυλίες.

   Κάθε Ιούνιο διεξάγεται ο Μαραθώνιος του Ολύμπου, που είναι διεθνής αγώνας
   ορεινού τρεξίματος και την ίδια περίπου εποχή η νεολαία αλλά και οι
   μεγαλύτεροι σε ηλικία συρρέουν στο ρέμα της Αγίας Τριάδας, στην Παλαιά
   Βροντού, όπου γίνεται «ρίβερ πάρτι».

   Ευρύτερο ενδιαφέρον παρουσιάζουν και το Βροντινό καρναβάλι, η Γιορτή του
   Αγρότη στην Καρίτσα, στα τέλη Σεπτεμβρίου και η αναβίωση εθίμων, όπως ο
   Οβρηός, στην Κονταριώτισσα.

   Ο επισκέπτης μπορεί να θαυμάσει και πολλά βυζαντινά και μεταβυζαντινά
   μνημεία στην ευρύτερη περιοχή του Δήμου, όπως το ναό της Κοιμήσεως της
   Θεοτόκου στην Κονταριώτισσα, το παλαιότερο μνημείο στο είδος του σε
   ολόκληρη την Πιερία (του 10ου αιώνα) και τους μεταβυζαντινούς ναούς του
   Αγίου Δημητρίου στις παρυφές του αρχαιολογικού χώρου στο Δίον, το Ναό του
   Αγίου Ιωάννη Προδρόμου στη Νέα Έφεσο, τον Άγιο Νικόλαο στην Παλαιά Βροντού
   (περίπου 18ος αι.) και την Αγία Κόρη με το θαυματουργό αγίασμα.

[Επεξεργασία] Το ιστορικό του εμβλήματος

   Το έμβλημα του Δήμου συνοδεύεται από την επιγραφή "Σεμνά Κλιτύς Ολύμπου".
   Η φράση είναι παρμένη από το έργο Βάκχαι του Ευριπίδη.

   Ανταποδίδοντας τη φιλοξενία του βασιλιά της Μακεδονίας Αρχέλαου, ο μεγάλος
   τραγικός ποιητής Ευριπίδης έγραψε το δράμα "Αρχέλαος", με θέμα τον επώνυμο
   πρόγονο του Βασιλιά. Το έργο αυτό πιθανότατα παρουσιάστηκε στο θέατρο που
   κατασκεύασε ο Αρχέλαος στο Δίον. Στο ίδιο θέατρο ο χορός των "Βακχών"
   τραγούδησε για τον Όλυμπο και την Πιερία:

   Πού' ναι η όμορφη Πιερία
   η κατοικία των Μουσών,
   η ιερή πλαγιά του Ολύμπου;
   Εκεί οδήγησέ με, Βρόμιε, Βρόμιε,
   αρχηγέ των Βακχών, Διόνυσε...
   Εκεί είναι οι Χάριτες
   εκεί είναι ο Πόθος
   εκεί είναι έθιμο οι Βάκχες να κάνουν
   τις οργιαστικές τελετές του Διονύσου

   (Ευριπίδης, Βάκχαι. στ. 406-411)

[Επεξεργασία] Δήμαρχοι

   Ο Δήμος Δίου ανασυστάθηκε με έδρα την Κονταριώτισσα την 1η Ιανουαρίου
   1999. Σε αυτόν συνενώθηκαν και οι άλλοτε κοινότητες της Κονταριώτισσας,
   Βροντούς, Καρίτσας, Αγίου Σπυρίδωνος και Νέας Εφέσου. Πρώτος δήμαρχος του
   Δίου ανέλαβε ο Δημήτριος Καραΐσκος, ο οποίος ήταν και Δήμαρχος πριν από
   την εφαρμογή του Σχεδίου Καποδίστριας. Το 2002 κέρδισε τις δημοτικές
   εκλογές ο Γρηγόρης Παπαχρήστος, ο οποίος επανεξελέγη το 2006.

   Διατελέσαντες Δήμαρχοι Δήμου Δίου

     • 1999- 2003 Δημήτρης Καραΐσκος
     • 2003- 31 Δεκεμβρίου 2010 Γρηγόρης Παπαχρήστος

[Επεξεργασία] Εξωτερικοί σύνδεσμοι

     • Ταξίδι στο Δήμο Δίου

   Commons logo
   Τα Κοινά έχουν πολυμέσα σχετικά με το θέμα
   Δήμος Δίου

   π • σ • ε
                            Δήμοι του νομού Πιερίας
   Κατερίνης · Αιγινίου · Ανατολικού Ολύμπου · Δίου · Ελαφίνας · Κολινδρού ·
   Κορινού · Λιτοχώρου · Μεθώνης · Παραλίας · Πέτρας · Πιερίων · Πύδνας

   Ανακτήθηκε από
   "http://el.wikipedia.org/wiki/%CE%94%CE%AE%CE%BC%CE%BF%CF%82_%CE%94%CE%AF%CE%BF%CF%85"
   Κατηγορία: Δήμοι του νομού Φθιώτιδας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български

     • Τελευταία τροποποίηση 16:35, 8 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
