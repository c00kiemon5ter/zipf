   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Κινολίνη

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                         Κινολίνη
          Quinoline chemical structure part1.png
          Quinoline chemical structure part2.png
                 Quinoline structure.svg
                          Γενικά
   Όνομα IUPAC           Κινολίνη
                         1-βενζαζίνη, 1-αζαναφθαλίνιο,
   Άλλες ονομασίες
                         βενζο[b]πυριδίνη, λευκολίνη
                   Χημικά αναγνωριστικά
   Μοριακή μάζα          129.16 g/mol
   Αριθμός CAS           91-22-5
   SMILES                C1=CC=C2C(=C1)C=CC=N2
                         1/C9H7N/c1-2-6-9-8(4-1)
   InChI
                         5-3-7-10-9/h1-7H
                    Φυσικές ιδιότητες
   Σημείο τήξης          -15°C (5°F) (258.15 K)
   Σημείο βρασμού        238°C (460.4°F) (511.15 K)
   Πυκνότητα             1.093 g/ml
   Διαλυτότητα           Αδιάλυτη (6.1 mg/L)
   στο νερό
   Διαλυτότητα           Διαιθυλαιθέρας
   σε άλλους διαλύτες
                         αιθανόλη
   Ιξώδες                3.76 cP
   Δείκτης διάθλασης ,   1.625
   n[D]
                    Χημικες ιδιότητες
   pK[a]                 4.9
   Σημείο αυτανάφλεξης   480 °C
   Ελάχιστη θερμοκρασία  101.1 °C
   ανάφλεξης
                                 Επικινδυνότητα
                         40, 41, 45, 20/21/22,
   Φράσεις κινδύνου
                         36/37/38, 68, 51/53
   Φράσεις ασφαλείας     23, 26, 36, 53, 45, 61
   Η κατάσταση αναφοράς είναι η πρότυπη κατάσταση
   (25°C, 1 Atm)
   εκτός αν σημειώνεται διαφορετικά

   Η κινολίνη είναι ετεροκυκλική αρωματική οργανική ένωση με μοριακό τύπο
   C[9]H[7]N.

   Πίνακας περιεχομένων

     • 1 Παρασκευές

          • 1.1 Παράγωγα της κινολίνης
          • 1.2 Η σύνθεση Skraup

     • 2 Φυσικές ιδιότητες
     • 3 Χημικές ιδιότητες
     • 4 Χρήσεις
     • 5 Τοξικότητα
     • 6 Πηγές
     • 7 Εξωτερικοί σύνδεσμοι

[Επεξεργασία] Παρασκευές

   Η κινολίνη απομονώθηκε από τη λιθανθρακόπισσα για πρώτη φορά το 1834 από
   τον Φρίντλιμπ Ρούνγκε (Friedlieb Ferdinand Runge). Η λιθανθρακόπισσα
   εξακολουθεί να παραμένει η σημαντικότερη βιομηχανική πηγή παραγωγής αν
   και, επειδή δεν υπάρχει ιδιαίτερο εμπορικό ενδιαφέρον, η κινολίνη
   παρασκευάζεται κυρίως συνθετικά.

  [Επεξεργασία] Παράγωγα της κινολίνης

   Παράγωγα της κινολίνης μπορούν να συντεθούν με πολλούς τρόπους με πρώτη
   ύλη κυρίως ανιλίνη (Ph-NH[2]) :

     • Σύνθεση Combes: Μη-υποκατεστημένη ανιλίνη συμπυκνώνεται με β-δικετόνες
       με ενδιάμεσο σχηματισμό μιας βάσης του Schiff.
     • Σύνθεση Conrad-Limpach: Η ανιλίνη αντιδρά με β-κετοεστέρες οπότε
       παράγεται 4-υδροξυ-κινολίνη με ενδιάμεσο σχηματισμό βάσης του Schiff.
     • Αντίδραση Doebner-Miller, όπου ανιλίνη αντιδρά με α,β-ακόρεστες
       καρβονυλικές ενώσεις. Έτσι παράγονται 2-υποκατεστημένα παράγωγα
       κινολίνης. Η μέθοδος είναι γνωστή και ως σύνθεση Skraup-Doebner-Von
       Miller και αν οι καρβονυλικές ενώσεις παράγονται in situ (με αλδολική
       συμπύκνωση), ονομάζεται και μέθοδος Beyer.
     • Σύνθεση Friedländer, κατά την οποία κετόνες αντιδρούν με
       2-αμινο-βενζαλδεΰδη.
     • Σύνθεση Camps: Η αντίδραση είναι γνωστή και ως κυκλοποίηση Camps και
       σ'αυτή η ο-ακυλο-αμινο-ακετοφαινόνη αντιδρά με ιόντα ΟΗ^- και
       μετατρέπεται σε δύο ισομερείς υδροξυ-κινολίνες με τα υδροξύλια σε
       θέσεις 2- και 4-.
     • Αντίδραση Gould-Jacobs: Η ανιλίνη ή κάποιο παράγωγό της πρώτα αντιδρά
       με μηλονικό οξύ οπότε παράγεται προϊόν από αντικατάσταση της
       αιθοξυ-ομάδας από άζωτο. Στη συνέχεια με κυκλοποίηση, θέρμανση,
       υδρόλυση με NaOH και αποκαρβοξυλίωση, προκύπτει τελικά
       4-υδροξυ-κινολίνη.

  [Επεξεργασία] Η σύνθεση Skraup

   Η κινολίνη παρασκευάζεται κυρίως με τη σύνθεση Skraup : Η ανιλίνη
   θερμαίνεται με θειικό οξύ, γλυκερόλη και οξειδωτικά μέσα, όπως το
   νιτροβενζόλιο. Η συνήθως βίαιη αυτή αντίδραση μετριάζεται με την προσθήκη
   FeSO[4].
   Το γενικό σχήμα είναι :

   The Skraup reaction

   Τα επιμέρους στάδια του μηχανισμού είναι :

     • Αφυδάτωση της γλυκερόλης (Ι) προς ακρολεΐνη (προπενάλη, ΙΙ)
     • Προσθήκη τύπου Michael
     • Κλείσιμο του δακτυλίου με προσβολή του ηλεκτρονιόφιλου καρβονυλικού
       άνθρακα στον αρωματικό δακτύλιο και σε θέση ορθο- ως προς το δότη
       ηλεκτρονίων -ΝΗ. Η 2^οταγής αλκοόλη που σχηματίζεται αφυδατώνεται προς
       1,2-διϋδροκινολίνη (ΙΙΙ) με τη βοήθεια του ισχυρού οξέος.
     • Το νιτροβενζόλιο (ArNO[2]) οξειδώνει τη διϋδροκινολίνη προς κινολίνη
       που είναι αρωματική ένωση. Το ArNO[2] ανάγεται προς ανιλίνη (ArNH[2]),
       η οποία στη συνέχεια αντιδρά με άλλη ακρολεΐνη.

   Skraup quinoline synthesis mechanism.svg

   Το νιτροβενζόλιο συχνά αντικαθίσταται ως οξειδωτικό αντιδραστήριο από το
   αρσενικικό οξύ, H[3]As[3]O[4], το οποίο συνήθως δίνει μια λιγότερο έντονη
   αντίδραση. Μερικές φορές προστίθεται ως καταλύτης πεντοξείδιο του βαναδίου
   (V[2]O[5]). Το θειικό οξύ μπορεί να αντικατασταθεί από φωσφορικό οξύ ή
   άλλα οξέα.

[Επεξεργασία] Φυσικές ιδιότητες

   Είναι υγρό υγροσκοπικό, άχρωμο με έντονη οσμή. Παλιά δείγματα, αν εκτεθούν
   στο φως, γίνονται πρώτα κίτρινα και μετά καφέ. Η κινολίνης διαλύεται
   εύκολα σε ζεστό νερό και σε οργανικούς διαλύτες.

[Επεξεργασία] Χημικές ιδιότητες

     • Η κινολίνη έχει βασικές ιδιότητες αφού το Ν έχει ασύζευκτο ζεύγος
       ηλεκτρονίων.

     • Οξειδώνεται από KMnO[4] με θέρμανση προς κινολινικό οξύ :

    Quinoline structure.svg \xrightarrow[\Delta]{KMnO_4}Quinolinic acid.png

     • Υδρογονώνεται καταλυτικά (καταλύτης Ni-Raney) προς
       1,2,3,4-τετραϋδροκινολίνη :

        Quinoline structure.svg \xrightarrow{+\;H_2} Tetrahydroquinoline
                                 structure.svg

     • Αντιδρά με ΗΝΟ[3] παρουσία Η[2]SO[4] στους 0°C προς ισομοριακό μίγμα
       5-νιτροκινολίνης και 8-νιτροκινολίνης :

          Quinoline structure.svg \xrightarrow[H_2SO_4, \;0^oC]{HNO_3}
                  5-Nitroquinolin.svg +\; 8-Nitroquinolin.svg

     • Αντιδρά με NaNH[2] ή ΚΝΗ[2] δίνοντας μίγμα 2-αμινο- και
       4-αμινοκινολίνη. Όπως και η πυριδίνη, έτσι και η κινολίνη υφίσταται
       πυρηνόφιλη υποκατάσταση στις θέσεις 2- και 4- :

       Quinoline structure.svg \xrightarrow{NaNH_2} 4-Aminoquinolin.svg +
                              2-Aminoquinolin.svg

     • Αντιδρά με ArLi δίνοντας 2-φαινυλοκινολίνη :

        Quinoline structure.svg \xrightarrow{ArLi} 2-Phenyloquinolin.svg

     • Βρωμιώνεται με 1 mol Br[2] οπότε προκύπτει μίγμα 5- και
       8-βρωμοκινολίνης. Ο βενζολικός δακτύλιος είναι δραστικότερος και
       υφίσταται προσβολή από το ηλεκτρονιόφιλο σε α-θέση :

      Quinoline structure.svg \xrightarrow{+\;Br_2} 5-Bromoquinolin.svg +
                              8-Bromoquinolin.svg

[Επεξεργασία] Χρήσεις

   Η κινολίνη χρησιμοποιείται κυρίως για την παρασκευή άλλων χημικών ενώσεων
   και κυρίως της 8-υδροξυ-κινολίνης η οποία αποτελεί χηλικό παράγοντα και
   χρησιμοποιείται ως φυτοφάρμακο. Aποτελεί επίσης ενδιάμεση ένωση στις
   μεταλλουργικές διεργασίες και σε βαφές. Το 2-μεθυλο-παράγωγο (κιναλδίνη)
   και το 4-μεθυλο-παράγωγο (λεπιδίνη) της κινολίνης αποτελούν τις πρόδρομες
   ενώσεις για τις βαφές κυανίνης. Η οξείδωση της κινολίνης οδηγεί στο
   σχηματισμό του κινολινικού οξέος που χρησιμοποιείται για την παρασκευή
   ζιζανιοκτόνων.

[Επεξεργασία] Τοξικότητα

   Η κινολίνη είναι τοξική ένωση. Ακόμα και έκθεση για μικρό χρονικό διάστημα
   σε ατμούς της, προκαλεί ερεθισμό της μύτης, των ματιών και του λαιμού
   καθώς και ζάλη και ναυτία. Μακροχρόνιες εκθέσεις σε ατμούς κινολίνης έχουν
   συνδεθεί με ηπατικές βλάβες και ενδεχομένως καρκινογόνα και μεταλλαξιογόνα
   αποτελέσματα.

[Επεξεργασία] Πηγές

    1. Morrison R. T., Boyd R. N. "Οργανική Χημεία" Τόμοι 1ος,2ος,3ος,
       Μετάφραση:Σακαρέλλος-Πηλίδης-Γεροθανάσης, Ιωάννινα 1991.
    2. Βάρβογλης Α. "Χημεία Οργανικών Ενώσεων", Θεσσαλονίκη 1986.
    3. Μανωλκίδης Κ., Μπέζας Κ. "Στοιχεία οργανικής χημείας", Έκδοση 13η,
       Αθήνα 1985.
    4. Αλεξάνδρου Ν. Ε. "Γενική Οργανική Χημεία, Δομή-Φάσματα-Μηχανισμοί",
       Τόμοι 1ος και 2ος, Θεσσαλονίκη 1985.
    5. Κεχαγιόγλου Α. Χ. "Βιομηχανική Οργανική Χημεία", Θεσσαλονίκη 1989.
    6. Meislich H., Nechamkin H., Sharefkin J. "Οργανική Χημεία",
       Μετάφραση:Βάρβογλης Α., Αθήνα 1983.
    7. Ιακώβου Π. "Οργανική Χημεία. Σύγχρονη Θεωρία και Ασκήσεις",
       Θεσσαλονίκη 1995.
    8. Βασάλος Ι. Α. "Τεχνολογία Πετρελαίου", Θεσσαλονίκη 1988.
    9. Βασάλος Ι. Α. "Πετροχημική Τεχνολογία", Θεσσαλονίκη 1988.

[Επεξεργασία] Εξωτερικοί σύνδεσμοι

     • Φάσμα IR
     • Φάσμα μαζών
     • Φάσμα UV/Vis
     • Δεδομένα αέριας χρωματογραφίας
     • Ετεροκυκλικές ενώσεις

   Ανακτήθηκε από
   "http://el.wikipedia.org/wiki/%CE%9A%CE%B9%CE%BD%CE%BF%CE%BB%CE%AF%CE%BD%CE%B7"
   Κατηγορίες: Οργανικές ενώσεις | Χημικές ουσίες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Česky
     • Deutsch
     • English
     • Español
     • Suomi
     • Français
     • Magyar
     • Italiano
     • 日本語
     • Nederlands
     • ‪Norsk (bokmål)‬
     • Polski
     • Português
     • Русский
     • Svenska
     • 中文

     • Τελευταία τροποποίηση 20:32, 27 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
