   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Ναυτικός χάρτης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ως ναυτικός χάρτης, σύμφωνα με τον ορισμό που ακολουθείται σήμερα στις
   Ακαδημίες Εμπορικού Ναυτικού, χαρακτηρίζεται γενικά οποιοσδήποτε χάρτης
   που αναπαριστά πλεύσιμο τμήμα της επιφάνειας της Γης, όπου η εκπόνησή του
   έχει βασισθεί στη μερκατορική προβολή και έχει εκδοθεί από κρατική
   υπηρεσία.

   Πίνακας περιεχομένων

     • 1 Γενικά
     • 2 Εκδόσεις
     • 3 Κύρια στοιχεία του ναυτικού χάρτη
     • 4 Ταξινόμηση ναυτικών χαρτών

          • 4.1 Φύλλο υποτύπωσης

     • 5 Παρεχόμενες πληροφορίες ν. χάρτου
     • 6 Ενημέρωση ναυτικών χαρτών

[Επεξεργασία] Γενικά

   Οι ναυτικοί χάρτες αποτελούν τα κυριότερα εφόδια των ναυτιλλομένων.
   Κατασκευάζονται από ειδικά επεξεργασμένο χαρτί προκειμένου να
   προστατεύονται αφενός από την υγρασία, προς αποτροπή παραμόρφωσή τους,
   αλλά και ν΄ αντέχουν σε αλλεπάλληλες εγγραφές επ΄ αυτών πορειών πλοίων,
   γεωγραφικών στιγμάτων, διοπτεύσεων κ.λπ.
   Οι ναυτικοί χάρτες συγκαταλέγονται στα ναυτιλιακά βοηθήματα όπως είναι οι
   Πλοηγοί (βιβλία), οι φαροδείκτες, κ.λπ. και περιλαμβάνουν πλήθος στοιχείων
   αναγνώρισης ακτών, διαύλων, κ.λπ. και οτιδήποτε σχετικό που αφορά την
   ασφάλεια των πλόων.

[Επεξεργασία] Εκδόσεις

   Οι ναυτικοί χάρτες λόγω της μεγάλης σημασίας τους εκδίδονται από υπεύθυνες
   κρατικές υπηρεσίες σχεδόν όλων των ναυτικών χωρών. Στη ναυσιπλοΐα
   συνηθέστεροι σε χρήση χάρτες που καλύπτουν όλη την υδρόγειο είναι οι
   αγγλικοί και οι αμερικανικοί (των ΗΠΑ).
   Οι μεν αγγλικοί ναυτικοί χάρτες εκδίδονται από την υδρογραφική υπηρεσία
   (Hydrographic Department, H.D.) του Βρετανικού Βασιλικού Ναυαρχείου που
   για συντομία λέγονται Αγγλικού Ναυαρχείου ή χάρτες H.D. (προφέρονται
   Έιτσ-Ντι). Οι δε αμερικανικοί που εκδίδονται από την αντίστοιχη υπηρεσία
   (Hydrographic Office H.O.) του Αμερικανικού Ναυτικού (US-Navy) που για
   συντομία ονομάζονται «Αμερικανικού Ναυτικού» ή χάρτες H.O. (προφέρονται
   Έιτσ-Όου). Εκτός όμως των παραπάνω που καλύπτουν όλες τις θάλασσες της
   Γης, εκδίδονται και "τοπικοί" χάρτες επιμέρους των χωρών που καλύπτουν
   χωρικά τους ύδατα.

   Στην Ελλάδα μόνη επίσημα υπηρεσία έκδοσης ναυτικών χαρτών των ελληνικών
   θαλασσών και ακτών είναι η Υδρογραφική Υπηρεσία του Πολεμικού Ναυτικού. Οι
   ελληνικοί χάρτες φέρουν την επίσημη ονομασία χάρτες ελληνικής έκδοσης με
   αρκτικόλεξο Χ.Ε.Ε.

     • Σημειώνεται ότι όλοι οι ναυτικοί χάρτες αναφέρονται με το αρκτικόλεξο
       της υπηρεσίας έκδοσης και με τον αύξοντα αριθμό έκδοσής των, που
       αποτελεί απαραίτητο στοιχείο προσδιορισμού τους (π.χ. H.O.-5010,
       H.D.-1625, ΧΕΕ-44 κ.λπ.)

[Επεξεργασία] Κύρια στοιχεία του ναυτικού χάρτη

   Ως κύρια στοιχεία ενός ναυτικού χάρτη χαρακτηρίζονται εκείνα που
   προσδιορίζουν την ταυτότητά του, που είναι τα ακόλουθα επτά:

    1. Ο τίτλος του χάρτη και η εκδίδουσα Αρχή
    2. Ο αριθμός του χάρτη
    3. Η κλίμακα χάρτου
    4. Η κλίμακα πλάτους ή αποστάσεων
    5. Η κλίμακα μήκους
    6. Οι μονάδες (μέτρησης) χάρτου (επί του χάρτη) και
    7. Οι ημερομηνίες αρχικής έκδοσης και διορθώσεων.

   Πολλοί συγκαταλέγουν στα κύρια στοιχεία του ν. χάρτη και τον
   "προσανατολισμό", πλην όμως αυτός καθίσταται εμφανέστατος με στοιχειώδη
   γνώση των γεωγραφικών συντεταγμένων. Έτσι, αν οι παράλληλοι (γεωγραφικά
   πλάτη), αυξάνουν από κάτω προς τα επάνω, τότε ο χάρτης αναφέρεται στο
   βόρειο ημισφαίριο, αν αυξάνουν αντίθετα από πάνω προς τα κάτω τότε
   αναφέρεται στο νότιο ημισφαίριο. Το αυτό αν οι μεσημβρινοί (γεωγραφικά
   μήκη) αυξάνουν προς τα δεξιά, τότε ο χάρτης αναφέρεται στο ανατολικό
   ημισφαίριο και, αντίθετα, όταν αυξάνουν προς τ' αριστερά αναφέρεται στο
   δυτικό ημισφαίριο.

[Επεξεργασία] Ταξινόμηση ναυτικών χαρτών

   Η ταξινόμηση των ναυτικών χαρτών γίνεται με βάση την κλίμακα κατασκευής
   τους. Έτσι αυτοί διακρίνονται σε γενικούς ν. χάρτες, σε χάρτες ακτοπλοΐας,
   ή ακτοπλοϊκούς χάρτες και στους λεγόμενους λιμενοδείκτες.

     • Σημειώνεται ότι μικρότερης κλίμακας χάρτης είναι εκείνη της οποίας ο
       παρανομαστής είναι μεγαλύτερος, και αντίστροφα.

   Συνεπώς οι λιμενοδείκτες φέρονται με την μεγαλύτερη κλίμακα.

   Γενικά χάρτες μικρής κλίμακας καλύπτουν μεγάλες επιφάνειες όπως ωκεανούς,
   θάλασσες κ.λπ. και χρησιμοποιούνται περισσότερο για γενικές πληροφορίες
   στην Ωκεανοπλοΐα. Αντίθετα χάρτες μεγάλης κλίμακας χρησιμοποιούνται στην
   ακτοπλοΐα για προσεγγίσεις, προσορμήσεις, προσγειαλώσεις, διέκπλους στενών
   και αγκυροβολίες, και ειδικότερα οι λιμενοδείκτες για τους ελλιμενισμούς
   και διέκπλους επικίνδυνων στενών, διαύλων, διωρύγων κ.λπ.
   Οι συνήθεις κλίμακες ανά κατηγορία ν. χαρτών είναι:
   α) γενικών χαρτών 1:100.000 μέχρι 1:600.000 ή και περισσότερο,
   β) των χαρτών ακτοπλοΐας, κυμαίνονται από 1:50.000 μέχρι 1:100.000 και
   γ) των λιμενοδεικτών από 1:10.000 μέχρι 1:50.000.

  [Επεξεργασία] Φύλλο υποτύπωσης

   Στην Ωκεανοπλοΐα, παράλληλα με τους ναυτικούς χάρτες και ιδιαίτερα τους
   γενικούς, χρησιμοποιούνται ευρύτατα, ως συμπληρωματικοί ή βοηθητικοί
   χάρτες, τα λεγόμενα «φύλλα υποτύπωσης» που συμπληρώνονται από τους
   ναυτιλλόμενους με στοιχεία υποτύπωσης του πλου και μόνο, χωρίς άλλες
   ιδιαίτερες ναυτιλιακές πληροφορίες.

[Επεξεργασία] Παρεχόμενες πληροφορίες ν. χάρτου

   Στις παρεχόμενες πληροφορίες ενός ναυτικού χάρτη συμπεριλαμβάνονται:
   Σύμβολα και συντμήσεις, στοιχεία ακτογραμμής, φυσικά χαρακτηριστικά ξηράς,
   (όπως π.χ. ισοϋψείς καμπύλες, κορυφές βουνών, επάκτια γνωρίσματα κ.λπ.),
   τοπογραφικά χαρακτηριστικά, (όπως π.χ. πόλεις, χωριά, εκβολές ποταμών,
   δρόμοι, σημαντικές αναγνωρίσιμες εγκαταστάσεις κ.λπ.), ναυτιλιακοί
   κίνδυνοι, (όπως π.χ. αβαθή, ξέρες, ύφαλοι, ναυάγια κ.λπ.), στοιχεία
   θαλάσσιας περιοχής, (π.χ. βάθη, ισοβαθείς καμπύλες, το λεγόμενο «επίπεδο
   χάρτου» από του οποίου λαμβάνονται οι μετρήσεις, τα είδη βυθού κ.λπ.),
   στοιχεία φάρων και φανών, το ανεμολόγιο χάρτου, στοιχεία ρευμάτων και
   παλιρροιών, οι μονάδες μέτρησης, και τέλος διάφορες αξιοπρόσεκτες
   σημειώσεις που συνήθως φέρονται εντός πλαισίων.

[Επεξεργασία] Ενημέρωση ναυτικών χαρτών

   Συμβαίνει τακτικά οι διάφορες πληροφορίες που παρέχουν οι ναυτικοί χάρτες
   να μεταβάλλονται, όπως π.χ. βλάβες φάρων, αλλαγή θέσεων σημαντήρων, ή
   αλλαγή χαρακτηριστικών φάρων, ραδιοεκπομπών, νέα ναυάγια ή ανέλκυση
   ναυαγίων, νέος εντοπισμός υφάλων, κ.λπ. Οι μεταβολές αυτές ανακοινώνονται
   από τις διάφορες Υδρογραφικές Υπηρεσίες με ειδικές δημοσιεύσεις καλούμενες
   «αγγελίες προς τους ναυτιλλόμενους (παλαιότερα "αγγελίαι προς τοις
   ναυτιλλομένοις"). Αυτές εκδίδονται συνηθέστερα ως εβδομαδιαίες πλην όμως
   υπάρχουν και οι επείγουσας φύσεως όπου τότε μπορεί να είναι και ημερήσιες
   (π.χ. ενεργοποίηση πεδίων ασκήσεων πολεμικών πλοίων, κ.ά.)

   Σ΄ όλες τις παραπάνω περιπτώσεις θα πρέπει οι επιφορτισμένοι .αξιωματικοί
   με την ασφάλεια της ναυσιπλοΐας, των πλοίων, αμέσως με τη λήψη τέτοιων
   ειδοποιήσεων, να προβαίνουν στην «ανελλιπή ενημέρωση» των ναυτικών χαρτών,
   καθώς και των άλλων τυχόν ναυτιλιακών βοηθημάτων (π.χ. Φαροδείκτη, Πλοηγό
   (βοηθήμα), χάρτες ραντάρ, μετεωρολογικοί κ.λπ.), έτσι ώστε ν΄
   ανταποκρίνονται στην παρούσα εξέλιξη.

   Ανακτήθηκε από
   "http://el.wikipedia.org/wiki/%CE%9D%CE%B1%CF%85%CF%84%CE%B9%CE%BA%CF%8C%CF%82_%CF%87%CE%AC%CF%81%CF%84%CE%B7%CF%82"
   Κατηγορίες: Ναυτικοί χάρτες | Ναυτιλιακά βοηθήματα | Χάρτες | Χαρτογραφία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Deutsch
     • English
     • Esperanto
     • Español
     • Suomi
     • Français
     • Galego
     • Magyar
     • Íslenska
     • Italiano
     • 日本語
     • 한국어
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Português
     • Русский
     • Svenska
     • 中文

     • Τελευταία τροποποίηση 11:55, 13 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
