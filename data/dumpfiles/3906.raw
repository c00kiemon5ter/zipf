   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Κυβέλη Θεοχάρη

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

        Κυβέλη Θεοχάρη -
              Ζωγραφίδη
       Γέννηση      1924
    Εθνικότητα   Ελληνική
    Υπηκοότητα   Ελληνική
   Είδος Τέχνης Ηθοποιός



   H Κυβέλη Θεοχάρη - Ζωγραφίδη είναι
   Ελληνίδα ηθοποιός, κόρη της
   πρωταγωνίστριας Μιράντας Μυράτ και του
   Σπύρου Θεοχάρη και εγγονή της Κυβέλης
   και του Μήτσου Μυράτ.

   Πίνακας περιεχομένων

     * 1 Βιογραφικά Στοιχεία
     * 2 Θέατρο
     * 3 Κινηματογράφος
     * 4 Μετέπειτα επαγγελματική πορεία
     * 5 Εξωτερικοί Σύνδεσμοι

[Επεξεργασία] Βιογραφικά Στοιχεία

   Γεννήθηκε το 1924. Από τον πρώτο της γάμο
   με τον ομογεννή εκ Κωνσταντινουπόλεως
   Γιάννη Στεφανίδη απέκτησε την κόρη της
   Βαλεντίνη Στεφανίδη-Ποταμιάνου (1943).
   Δεύτερος σύζυγός της ήταν ο Τίτος
   Ζωγραφίδης (1914-1981).

[Επεξεργασία] Θέατρο

   Πρωτοεμφανίστηκε με το θίασο της
   Κατερίνας (1954) στο έργο "Ταξίδι αναψυχής".
   Τον επόμενο χρόνο συμμετείχε στο θίασο
   της μητέρας της και του Λάμπρου
   Κωνσταντάρα, παίζοντας στα έργα "Δύο
   άσπρα τριαντάφυλλα" και "Οι μαιτρέσσες
   του μπαμπά". Παράλληλα, έλαβε μέρες στις
   «ποιητικές απογευματινές» που οργάνωνε
   η Μιράντα Μυράτ στο Θέατρο «Κυβέλης»
   στην πλατεία Συντάγματος. Το 1956
   συνεργάστηκε με το θίασο
   Ηλιόπουλου-Φωτόπουλου, όπου και
   εμφανίστηκε στην κωμωδία του Αλέκου
   Σακελλάριου "Ο φίλος μου ο Λευτεράκης"
   και στο έργο "Μια τσουκνίδα στις
   βιολέτες". Ακολουθεί η συνεργασία της με
   το θίασο του Βασίλη Λογοθετίδη (1957-59),
   όπου έπαιξε στα έργα "Το τιμόνι του
   έρωτα" του Παναγιώτη Καγιά και "Ο Ηλίας
   του 16ου" των Σακελλάριου και
   Γιαννακόπουλου.

[Επεξεργασία] Κινηματογράφος

   Το 1955 εμφανίστηκε στην ταινία του Ορέστη
   Λάσκου "Γκόλφω", βασισμένη στο ομώνυμο
   θεατρικό έργο του Σπύρου Περεσιάδη στο
   ρόλο της Σταυρούλας. Ακολούθησαν "Η
   Άγνωστος" (1956) του Ορέστη Λάσκου, στο ρόλο
   της Ευτυχίας, όπου έπαιξε μαζί με τη
   γιαγιά της Κυβέλη, Ο ζηλιαρόγατος (1956)
   του Γιώργου Τζαβέλλα, με το Βασίλη
   Λογοθετίδη (κινηματογραφική μεταφορά
   της κωμωδίας του Γ. Ρούσσου "Ο εραστής
   έρχεται") στο ρόλο της Κική Μανωλοπούλου,
   "Στουρνάρα 288" (1959) του Ντίνου Δημόπουλου
   (πρόκειται για την ομώνυμη κωμωδία των
   Τραϊφόρου - Βασιλειάδη) στο ρόλο της
   Φώφης Ασημομύτη, "Ο Ηλίας του 16ου" (1959) του
   Αλέκου Σακελλάριου στο ρόλο της Αλέκας
   Κωνσταντινίδου , "Ανθισμένη αμυγδαλιά"
   (1959) του Χρίστου Αποστόλου, "Ο Δήμος απο
   τα Τρίκαλα" (1962) του Γιάννη Δαλιανίδη,
   όπου συμπρωταγωνίστηκε με τον Κώστα
   Χατζηχρήστο στο ρόλο της Λέλας κ.ά.

[Επεξεργασία] Μετέπειτα επαγγελματική
πορεία

   Παρά το ελπιδοφόρο ξεκίνημα, η
   σταδιοδρομία της στο θέατρο θα
   σταματήσει στις αρχές του 1960. Θα
   ακολουθήσει διαφορετικούς δρόμους ως
   ξεναγός αρχαιολογικών χώρων και
   διευθύντρια-συντονίστρια σε ελληνικές
   και ευρωπαϊκές κρουαζιέρες. Αργότερα, θα
   αναλάβει τις δημόσιες σχέσεις στο
   ιδιαίτερο γραφείο του Ανδρέα
   Παπανδρέου, κατά τα έτη της
   πρωθυπουργίας του, και θα συνεχίσει ως
   υπεύθυνη δημοσίων σχέσεων του
   Πρωθυπουργού κ. Κώστα Σημίτη ως το 1999.

   Πρωτοστάτησε ως ιδρυτικό μέλος στη
   δημιουργία του Ινστιτούτου Κυβέλη
   (Ερμούπολη Σύρου, 1999).

[Επεξεργασία] Εξωτερικοί Σύνδεσμοι

     * Ινστιτούτο Κυβέλη www.kyveli.org
     * Κυβέλη Θεοχάρη [Ελλληνικός
       Κινηματογράφος] 90΄ [1]
     * Kyveli Theochari - Internet Movie Database [2]

   Ανακτήθηκε από
   "http://el.wikipedia.org/wiki/%CE%9A%CF%85%CE%B2%CE%AD%CE%BB%CE%B7_%CE%98%CE%B5%CE%BF%CF%87%CE%AC%CF%81%CE%B7"
   Κατηγορία: Έλληνες ηθοποιοί

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 00:01, 18 Μαΐου 2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
