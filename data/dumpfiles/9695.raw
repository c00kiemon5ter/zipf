   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                  Πολιτικά του Αγίου Βικεντίου και Γρεναδίνων

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   O Άγιος Βικέντιος και Γρεναδίνες είναι Κοινοβουλευτική Δημοκρατία στα
   πλαίσια της Κοινοπολιτείας με αρχηγό Κράτους την Ελισάβετ Β΄ του Ηνωμένου
   Βασιλείου , εκπροσωπούμενη από το Γενικό Διοικητή. Ο τελευταίος ενεργεί
   υπό τις υποδείξεις του πρωθυπουργού και του υπουργικού συμβουλίου. O
   πρωθυπουργός είναι ο αρχηγός του κόμματος που ελέγχει το Κοινοβούλιο. Η
   Δικαιοσύνη είναι ανεξάρτητη και βασίζεται στο αγγλικό Δίκαιο. Η χώρα έχει
   Σύνταγμα από την εποχή της ανεξαρτησίας, στις 27 Οκτωβρίου του 1979. Το
   2009 οι πολίτες καταψήφισαν την πρόταση για νέο Σύνταγμα και κατάργηση της
   Μοναρχίας.

   Πίνακας περιεχομένων

     • 1 Πολιτικές συνθήκες
     • 2 Εκτελεστική εξουσία
     • 3 Γενικός Διοικητής
     • 4 Γενικοί Διοικητές του Αγίου Βικεντίου και Γρεναδίνων
     • 5 Νομοθετική εξουσία
     • 6 Πρωθυπουργός
     • 7 Πρωθυπουργοί του Αγίου Βικεντίου και Γρεναδίνων
     • 8 Ανώτεροι υπουργοί, 1956-1969
     • 9 Αρχηγοί της κυβέρνησης (Premiers), 1969-1979
     • 10 Πρωθυπουργοί, 1979-σήμερα
     • 11 Δικαιοσύνη
     • 12 Πολιτικά κόμματα και εκλογές
     • 13 Κόμματα
     • 14 Εκλογές
     • 15 Αποτελέσματα

          • 15.1 Δημοψήφισμα για νέο Σύνταγμα 2009

     • 16 Διοικητική διαίρεση
     • 17 Διεθνείς οργανισμοί
     • 18 Πηγές
     • 19 Παραπομπές

[Επεξεργασία] Πολιτικές συνθήκες

   Το Λαϊκό Πολιτικό Κόμμα (PPP) ιδρύθηκε το 1952 από τον Εμπενέζερ Τζόσουα
   και ήταν το πρώτο σημαντικό πολιτικό κόμμα στο νησιωτικό κράτος. Το εν
   λόγω κόμμα έχει τις ρίζες του στο εργατικό κίνημα και είχε κερδίσει τις
   εκλογές από το 1957 ως το 1966. Με την ανάπτυξη μιας μεσαίας τάξης από
   εγχρώμους, το κόμμα άρχισε να χάνει έδαφος και κατέρρευσε έπειτα από την
   εκλογική ήττα του 1979. Το 1984 αυτοδιαλύθηκε.

   Το 1955 ιδρύθηκε το Εργατικό Κόμμα (SVLP), από το Μίλτον Κάτο και κατάφερε
   να κερδίσει την εμπιστοσύνη της μεσαίας τάξης. Το SVLP ακολούθησε
   φιλοδυτική πολιτική και κυριάρχησε στην πολιτική ζωή από τη δεκαετία του
   1960 μέχρι τη δεκαετία του 1980. Κέρδισε τις εκλογές του 1967 και του 1974
   και οδήγησε τη χώρα στην ανεξαρτησία από το Ηνωμένο Βασίλειο, το 1979.
   Αναμένοντας μια εύκολη νίκη για το SVLP, ο Κάτο προκήρυξε πρόωρες εκλογές
   το 1984. Τα αποτελέσματα όμως ήταν μια έκπληξη, με το Νέο Δημοκρατικό
   Κόμμα να κατακτά 9 έδρες στο κοινοβούλιο και τη συμμετοχή να είναι της
   τάξης του 89% . Μετά τις εκλογές του 1984 και μέχρι το 2001 η πολιτική ζωή
   κυριαρχείται από το NDP. Παράλληλα, σημειώθηκε οικονομική ανάπτυξη με
   αποτέλεσμα στις εκλογές του 1989 το κόμμα του Μίτσελ να κερδίσει και τις
   15 έδρες στο κοινοβούλιο. Στις εκλογές του Φεβρουαρίου του 1994 το κόμμα
   της Αντιπολίτευσης κέρδισε 3 έδρες. Το 1998 ο Μίτσελ κέρδισε για 4η συνεχή
   φορά τις εκλογές, κάτι που συνέβη για πρώτη φορά στην πολιτική ιστορία της
   χώρας, με οριακή διαφορά από την αντιπολίτευση (οκτώ έδρες πήρε το κόμμα
   του Μίτσελ και 7 το κόμμα της Αντιπολίτευσης). Το Μάρτιο του 2001, το ULP,
   με ηγέτη το Ραλφ Γκονσάλβες, ήρθε στην εξουσία κερδίζοντας 12 επί συνόλου
   15 εδρών στο κοινοβούλιο. Το κόμμα διατηρήθηκε και έπειτα από τη
   διενέργεια των εκλογών του 2005. Το κόμμα της αντιπολίτευσης αμφισβήτησε
   τη γνησιότητα των αποτελεσμάτων του 2005.

[Επεξεργασία] Εκτελεστική εξουσία

   Αρχηγός Κράτους είναι ο εκάστοτε Μονάρχης του Ηνωμένου Βασιλείου. Από τις
   6 Φεβρουαρίου του 1952 στο αξίωμα είναι η Ελισάβετ Β΄, εκπροσωπούμενη από
   το Γενικό Διοικητή.

[Επεξεργασία] Γενικός Διοικητής

   Ο Γενικός Διοικητής εκπροσωπεί τη Βασίλισσα και τα καθήκοντά του είναι
   σχεδόν εθιμοτυπικά.

[Επεξεργασία] Γενικοί Διοικητές του Αγίου Βικεντίου και Γρεναδίνων

     • Σερ Σίντνεϊ Γκαν-Μάνρο (27 Οκτωβρίου 1979–28 Φεβρουαρίου 1985)
     • Σερ Τζόζεφ Λάμπερτ Γιούστας (28 Φεβρουαρίου 1985–29 Φεβρουαρίου 1988)
     • Χένρι Χάρβεϊ Ουίλιαμς (29 Φεβρουαρίου 1988–20 Σεπτεμβρίου 1989)
       (υπηρεσιακός)
     • Σερ Ντέιβιντ Τζακ, (20 Σεπτεμβρίου 1989–1η Ιουνίου 1996)
     • Σερ Τσαρλς Άντρομπας (1η Ιουνίου 1996–3 Ιουνίου 2002)
     • Μόνικα Ντέικον (3 Ιουνίου 2002–2 Σεπτεμβρίου 2002) (υπηρεσιακή)
     • Σερ Φρέντερικ Μπάλανταϊν (2 Σεπτεμβρίου 2002–)

[Επεξεργασία] Νομοθετική εξουσία

   Η Βουλή (House of Assembly of Saint Vincent and the Grenadines) είναι
   Κοινοβούλιο με ένα σώμα και αποτελείται από 15 εκλεγμένα μέλη σε
   μονοεδρικές περιφέρειες και έξι διορισμένους γερουσιαστές. Οι γερουσιαστές
   διορίζονται από το Γενικό Διοικητή, οι 4 με συμβουλή του πρωθυπουργού και
   2 με συμβουλή του αρχηγού της αντιπολίτευσης. Η θητεία των μελών του
   κοινοβουλίου είναι πενταετής, παρότι ο πρωθυπουργός μπορεί να προκηρύξει
   εκλογές οποτεδήποτε.

[Επεξεργασία] Πρωθυπουργός

   Αρχηγός κυβερνήσεως είναι ο πρωθυπουργός. Από τις 29 Μαρτίου του 2001 στο
   αξίωμα είναι ο Ραλφ Γκονσάλβες.

[Επεξεργασία] Πρωθυπουργοί του Αγίου Βικεντίου και Γρεναδίνων

[Επεξεργασία] Ανώτεροι υπουργοί, 1956-1969

     • Εμπενέζερ Τζόσουα: 1956 - Μάιος 1967
     • Μίλτον Κάτο: Μάιος 1967 - 27 Οκτωβρίου 1969

[Επεξεργασία] Αρχηγοί της κυβέρνησης (Premiers), 1969-1979

     • Μίλτον Κάτο: 27 Οκτωβρίου 1969 - Απρίλιος 1972
     • Τζέιμς Φιτς-Άλεν Μίτσελ: Απρίλιος 1972 - 8 Δεκεμβρίου 1974
     • Μίλτον Κάτο: 8 Δεκεμβρίου 1974 - 27 Οκτωβρίου 1979

[Επεξεργασία] Πρωθυπουργοί, 1979-σήμερα

     • Μίλτον Κάτο: 27 Οκτωβρίου 1979 - 30 Ιουλίου 1984
     • Σερ Τζέιμς Φιτς-Άλεν Μίτσελ: 30 Ιουλίου 1984 - 27 Οκτωβρίου 2000
     • Άρνχιμ Γιούστας: 27 Οκτωβρίου 2000 - 29 Μαρτίου 2001
     • Ραλφ Γκονσάλβες: 29 Μαρτίου 2001 -σήμερα

[Επεξεργασία] Δικαιοσύνη

   Η Δικαιοσύνη βασίζεται στο αγγλικό δίκαιο. Υπάρχουν 11 δικαστήρια σε 3
   δικαστικές περιφέρειες. Το Ανώτατο Δικαστήριο της Ανατολικής Καραϊβικής
   είναι το κυριότερο. Υπάρχει επίσης ένα εφετείο. Έδρα του είναι η Αγία
   Λουκία. Ένας δικαστής του Ανωτάτου Δικαστηρίου κατοικεί στον Άγιο
   Βικέντιο.Το δικαστήριο που είναι το τελευταίο στο οποίο μπορεί να
   προσφύγει κανείς είναι το ανακτοβούλιο (Privy Council) στο Λονδίνο. Ήδη
   γίνονται κινήσεις για αλλαγές σε αυτό το (Ανώτατο) δικαστήριο και
   αντικατάστασή του.

[Επεξεργασία] Πολιτικά κόμματα και εκλογές

   Στη χώρα ισχύει το δικομματικό σύστημα, που σημαίνει ότι δύο είναι τα
   κυρίαρχα πολιτικά κόμματα. Σήμερα κυβερνών κόμμα είναι το Ενωμένο Κίνημα
   του Λαού.

[Επεξεργασία] Κόμματα

     • Ενωμένο Κίνημα του Λαού (United People's Movement). Κυβερνών κόμμα από
       το 2001. Κέρδισε 12 έδρες επί συνόλου 15 στο κοινοβούλιο στις εκλογές
       του 2001 και το ίδιο στις εκλογές του 2005. Σχηματίστηκε μετά τη
       συγχώνευση του Εργατικού Κόμματος του Αγίου Βικεντίου, που είχε ηγέτη
       το Μίλτον Κάτο, με το Κίνημα Εθνικής Ενότητας.
     • Νέο Δημοκρατικό Κόμμα (New Democratic Party). Το κόμμα αυτό κυβερνούσε
       συνεχώς τη χώρα επί 17 χρόνια, μέχρι την εκλογική του ήττα το 2001.
     • Κόμμα Εθνικής Ανανέωσης (National Reform Party)
     • Προοδευτικό Κίνημα του Λαού (People's Progressive Movement)
     • Προοδευτικό Εργατικό Κόμμα (Progressive Labor Party)
     • Πράσινο Κόμμα του Αγίου Βικεντίου και Γρεναδίνων (Saint Vincent and
       the Grenadines Green Party). Ιδρύθηκε στις 10 Ιανουαρίου του 2005.
     • Εργατικό Κόμμα Ενότητας (Unity Labor Party)

[Επεξεργασία] Εκλογές

   Οι τελευταίες εκλογές για την ανάδειξη 15 μελών του κοινοβουλίου
   διεξήχθησαν στις 7 Δεκεμβρίου του 2005. H ψηφοφορία δεν είναι υποχρεωτική
   και η ηλικία στην οποία χορηγείται το δικαίωμα ψήφου είναι τα 18
   έτη^[1].Το κυβερνών Ενωμένο Κίνημα του Λαού (ULP) κέρδισε 12 επί συνόλου
   15 εδρών και παρέμεινε στην εξουσία. Τις υπόλοιπες 3 έδρες κέρδισε το Νέο
   Δημοκρατικό Κόμμα (NDP).

[Επεξεργασία] Αποτελέσματα

   Κοινοβούλιο, 7 Δεκεμβρίου 2005

   Κόμμα                                                Ψήφοι      %  Έδρες
   Εργατικό Κόμμα Ενότητας                        31.848      55,26  12
   Νέο Δημοκρατικό Κόμμα                          25.748      44,68  3
   Κόμμα των Οικολόγων                            34          0,06   0
   Σύνολο                                                                15
   Πηγή:Κυβέρνηση του Αγίου Βικεντίου και Γρεναδίνων

  [Επεξεργασία] Δημοψήφισμα για νέο Σύνταγμα 2009

   Οι πολίτες καταψήφισαν με ποσοστό 55,64% έναντι 43,13% σε δημοψήφισμα στις
   25 Νοεμβρίου 2009 πρόταση για νέο σχέδιο Συντάγματος, σε αντικατάσταση
   εκείνου του 1979. ^[2] Η συμμετοχή ήταν 54% και 1,16% ήταν άκυρα. Σε
   σύνολο 51.343 (98,8%) εγκύρων ψηφοδελτίων, 22.493 ήταν "ναι" και 29.020
   "όχι". H πρόταση τέθηκε προς ψήφιση από τον πρωθυπουργό Ραλφ Γκονσάλβες
   και αν εγκρινόταν, η Ελισάβετ Β΄ θα έπαυε να είναι αρχηγός κράτους.^[3]

[Επεξεργασία] Διοικητική διαίρεση

   [IMG]
   [IMG]
   Διοικητική διαίρεση του Αγίου Βικεντίου και Γρεναδίνων.

   Η χώρα διαιρείται σε έξι ενορίες (parishes): Σαρλότ (Charlotte), Άγιος
   Γεώργιος (Saint George), Άγιος Ανδρέας (Saint Andrew), Άγιος Πατρίκιος
   (Saint Patrick), Άγιος Δαβίδ (Saint David). Δεν υφίσταται τοπική κυβέρνηση
   στον Άγιο Βικέντιο. Όλες οι ενορίες διοικούνται από την κεντρική
   κυβέρνηση.

[Επεξεργασία] Διεθνείς οργανισμοί

   Η χώρα είναι μέλος πολλών διεθνών οργανισμών. Οι σημαντικότεροι από αυτούς
   είναι: ACP, Κοινοπολιτεία, Caricom, FAO, G-77, IBRD, ICAO, ICC, ICFTU,
   ICRM, ILO, IMF, IMO, Intelsat (δεν υπέγραψε), Interpol, Διεθνής Ολυμπιακή
   Επιτροπή, ITU, OAS, OECS, ΟΗΕ, UNESCO, UNIDO, UPU, WHO, WIPO, WTrO και
   άλλοι.

[Επεξεργασία] Πηγές

     • http://www.state.gov/r/pa/ei/bgn/2345.htm - Στοιχεία για τον Άγιο
       Βικέντιο και Γρεναδίνες από το αμερικανικό Στέιτ Ντιπάρτμεντ.
     • http://www.worldstatesmen.org/Saint_Vincent.html - World Statesmen

[Επεξεργασία] Παραπομπές

    1. ↑ INTER-PARLIAMENTARY UNION
    2. ↑ SVG Government - Αποτελέσματα δημοψηφίσματος 2009
    3. ↑ Browne, Juhel (11-11-2009). "Gonsalves: No executive president for
       St. Vincent". Trinidad and Tobago Express.
       http://www.trinidadexpress.com/index.pl/article_news?id=161555837.
       Ανακτήθηκε την 14-11-2009. 

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Politics of Saint Vincent and the Grenadines της
                      Αγγλόγλωσσης Βικιπαίδειας, η οποία διανέμεται υπό την
                      GNU FDL και την CC-BY-SA 3.0. (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A0%CE%BF%CE%BB%CE%B9%CF%84%CE%B9%CE%BA%CE%AC_%CF%84%CE%BF%CF%85_%CE%91%CE%B3%CE%AF%CE%BF%CF%85_%CE%92%CE%B9%CE%BA%CE%B5%CE%BD%CF%84%CE%AF%CE%BF%CF%85_%CE%BA%CE%B1%CE%B9_%CE%93%CF%81%CE%B5%CE%BD%CE%B1%CE%B4%CE%AF%CE%BD%CF%89%CE%BD"
   Κατηγορίες: Άγιος Βικέντιος και Γρεναδίνες | Πολιτική ανά χώρα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Français
     • Português

     • Τελευταία τροποποίηση 23:01, 14 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
