   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

         Μάχες Κρέσνας-Σιμιτλή-Τζουμαγιάς

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ιππήλατο πυροβολικό του Ελληνικού
   Στρατού, κατά τη διάβαση των στενών της
   Κρέσνας.

   Οι Μάχες Κρέσνας-Σιμιτλή-Τσουμαγιάς (11-15
   Ιουλίου 1913) αποτέλεσαν την τελευταία
   φάση της ελληνικής προέλασης στο
   βουλγαρικό έδαφος και τη διάρκεια του Β'
   Βαλκανικού Πολέμου. Η προς βορρά και
   κατά μήκος του ποταμού Στρυμώνα πορεία
   των ελληνικών δυνάμεων τερματίστηκε με
   την ανακωχή ύστερα από τη δυσμενή θέση
   στην οποία είχε περιέλθει η Βουλγαρία σε
   όλα τα μέτωπα με τις υπόλοιπες
   βαλκανικές χώρες (Ρουμανία, Οθωμανική
   Αυτοκρατορία).

   Πίνακας περιεχομένων

     * 1 Παρατάξεις
     * 2 Προέλαση
     * 3 Απολογισμός
     * 4 Πηγές

[Επεξεργασία] Παρατάξεις

   Ύστερα από την νικηφόρα για την ελληνική
   πλευρά Μάχη Δοϊράνης, οι ελληνικές
   δυνάμεις συνέχισαν την προέλασή τους
   βόρεια και αναπτύχθηκαν βόρεια των
   Στενών της Κρέσνας. Ο Ελληνικός Στρατός
   διέθετε για τις επιχειρήσεις συνολικά
   επτά (3η, 4η, 10η στα αριστερά, 2η, 5η, 6η στο
   κέντρο και 7η στα δεξιά) μεραρχίες και
   μία ταξιαρχία ιππικού. Οι Βούλγαροι,
   επωφελούμενοι όμως της αναστολής της
   σερβικής επίθεσης, απέσυραν σημαντικές
   δυνάμεις από το Τσάρεβο Σέλο και τις
   διέθεσαν προς ενίσχυση της 2ης
   Βουλγαρικής Στρατιάς κατά των Ελλήνων.
   Στις 11 Ιουλίου η βουλγαρική γραμμή
   εκτείνονταν στην αμυντική τοποθεσία:
   Χασάν
   Πασά-Βίντρεν-Σιμιτλή-Ουράνοβο-ύψωμα 1378,
   που κάλυπτε την περιοχή της Άνω
   Τζουμαγιάς.

[Επεξεργασία] Προέλαση

   Στις 12 Ιουλίου τα ελληνικά τμήματα
   εξαπέλυσαν επίθεση στον δεξιό και
   κεντρικό τομέα του μετώπου, όμως η
   σθεναρή αντίσταση των Βουλγάρων, το
   ανώμαλο έδαφος και οι δυσμενείς
   καιρικές συνθήκες αρχικά δεν επέφεραν
   τα επιθυμητά αποτελέσματα. Στις 13 η
   επίθεση εντάθηκε και επιτεύχθηκε η
   διάρρηξη των βουλγαρικών γραμμών στον
   τομέα Βίντρεν, οι οποίες αναγκάστηκαν να
   υποχωρήσουν για να αποφύγουν τον
   κίνδυνο κύκλωσης.

   Ταυτόχρονα δύο μεραρχίες ενεργούσαν
   κατά του τομέα Σιμιτλή και κατάφεραν να
   καταλάβουν τα νοτιοδυτικά υψώματα του
   χωριού. Τα βουλγαρικά τμήματα άρχισαν να
   συμπτύσσονται βόρεια εγκαταλείποντας
   άφθονο πολεμικό υλικό. Το μεσημέρι της
   ίδιας μέρας τα πρώτα ελληνικά τμήματα
   εισήλθαν στο Σιμιτλή και εν συνεχεία
   προωθήθηκαν καταλαμβάνοντας τα βόρεια
   υψώματα του χωριού. Η 7η Μεραρχία στην
   δεξιά πλευρά του μετώπου προέλασε από το
   Πρεντέλ Χαν προς το Γράντεβο.

   Στις 14 Ιουλίου οι ελληνικές δυνάμεις
   συνέχισαν τον επιθετικό αγώνα σε
   ολόκληρο το μέτωπο με αμείωτη ένταση.
   Δεν κατάφεραν όμως αρχικά να διασπάσουν
   την κύρια βουλγαρική αμυντική
   τοποθεσία. Τελικά τη νύχτα της 14ης προς
   15η Ιουλίου οι Βούλγαροι εγκατέληψαν τις
   θέσεις τους και συμπτήχθηκαν προς Άνω
   Τζουμαγιά.

[Επεξεργασία] Απολογισμός

   Η επιτυχής προέλαση του Ελληνικού
   Στρατού από τα Στενά της Κρέσνας, προς το
   Σιμιτλή και τελικά προς την Άνω
   Τζουμαγιά, ήταν από τις τελευταίες
   επιχειρήσεις πριν την σύναψη ανακωχής
   με τη Βουλγαρία στις 18 Ιουλίου 1913.

[Επεξεργασία] Πηγές

     * Ιστορία του Ελληνικού Έθνους.
       Εκδοτική Αθηνών. Τόμος ΙΔ'. Αθήνα 1980.
     * Εμείς οι Έλληνες. Σκάι 2008. Πολεμική
       Ιστορία της Σύγχρονης Ελλάδας. ISBN
       978-960-6845-16-1.

   Ανακτήθηκε από
   "http://el.wikipedia.org/wiki/%CE%9C%CE%AC%CF%87%CE%B5%CF%82_%CE%9A%CF%81%CE%AD%CF%83%CE%BD%CE%B1%CF%82-%CE%A3%CE%B9%CE%BC%CE%B9%CF%84%CE%BB%CE%AE-%CE%A4%CE%B6%CE%BF%CF%85%CE%BC%CE%B1%CE%B3%CE%B9%CE%AC%CF%82"
   Κατηγορίες: Μάχες ελληνικού στρατού |
   Μάχες βουλγαρικού στρατού | Μάχες του
   Δεύτερου Βαλκανικού Πολέμου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * English
     * Français
     * Македонски

     * Τελευταία τροποποίηση 19:55, 15 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
