   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Θρησκευτικές ποινές

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Θρησκευτικές ποινές είναι οι
   περιορισμοί που θέτονται από τις
   θρησκευτικές κοινότητες όταν ένα μέλος
   ή μια ομάδα μελών της δεν
   ανταποκρίνονται σε ουσιώδεις επιταγές
   της. Οι καταδίκες και οι κυρώσεις που
   έπονται μπορεί περιλαμβάνουν μεταξύ
   άλλων την απομάκρυνση, τη διακοπή της
   επικοινωνίας, τη διαπόμπευση ή ακόμη και
   την θανάτωση του μέλους ανάλογα με την
   θρησκευτική ομάδα ή κοινότητα. Η
   πρακτική αυτή αποτελεί θρησκευτική
   καταδίκη με σκοπό την αποστέρηση ή την
   παύση της ιδιότητας του μέλους σε μια
   θρησκευτική κοινότητα.

   Θρησκευτικοί όροι όπως αφορισμός,
   ακοινωνησία, ανάθεμα, επιτίμιο, αποκοπή,
   "αποκλεισμός από την (επι)κοινωνία"
   (excommunicatio), "καθιστώ κάποιον αποσυνάγωγο"
   (χέρεμ), τακφίρ και γιάτι (ή βάρνα) είναι
   μερικοί μόνο από τους όρους που
   χρησιμοποιούνται για να περιγράψουν
   ελαφρύτερους ή σοβαρότερους
   περιορισμούς που βρίσκονται σε χρήση
   από ποικίλα θρησκεύματα.

   Πίνακας περιεχομένων

     * 1 Χριστιανισμός

          * 1.1 Ανάθεμα
          * 1.2 Η άποψη του Καλβίνου
          * 1.3 Ανατολική Ορθόδοξη Εκκλησία

               * 1.3.1 Ανάθεμα και αφορισμός
               * 1.3.2 Καθαίρεση
               * 1.3.3 Αφορισμός

          * 1.4 Μάρτυρες του Ιεχωβά

     * 2 Ιουδαϊσμός
     * 3 Υποσημειώσεις
     * 4 Εξωτερικοί ιστότοποι
     * 5 Ακαδημαϊκά άρθρα και βιβλία αναφοράς
     * 6 Βιβλιογραφία

[Επεξεργασία] Χριστιανισμός

  [Επεξεργασία] Ανάθεμα

   '''Η Βιβλική βάση του αφορισμού ή της
   αποκοπής από το σώμα της εκκλησίας είναι
   το ἀνάθεμα'. Οι σχετικές αναφορές
   βρίσκονται στην Επιστολή Προς Γαλάτας
   1:8, ΝΜΒ: «Αλλά κι αν εμείς ή ακόμη κι ένας
   άγγελος από τον ουρανό σάς κηρύξει ένα
   ευαγγέλιο διαφορετικό από το ευαγγέλιο
   που σας κηρύξαμε, αυτός να είναι
   ανάθεμα!» Επίσης, στην Πρώτη Επιστολή
   προς Κορινθίους 16:22 αναφέρεται: «Όποιος
   δεν αγαπάει τον Κύριο Ιησού Χριστό ας
   είναι χωρισμένος από το σώμα της
   εκκλησίας». Το τελευταίο μέρος του
   εδαφίου άλλες μεταφράσεις το αποδίδουν
   «ας είναι καταραμένος».

   Στην πρωτοχριστιανική εκκλησία, το
   ανάθεμα αποτελούσε μορφή ακραίας
   θρησκευτικής κύρωσης, πέρα από τον
   αφορισμό. Το παλαιότερο καταγραμμένο
   παράδειγμα ήταν το 306. Η Ρωμαιοκαθολική
   και η Ορθόδοξη εκκλησία χρησιμοποιούν
   ακόμα αυτή την κύρωση, αν και σπάνια
   εναντίον ενός ατόμου. Κάποιες σύγχρονες
   εκκλησίες αναφέρονται σε οποιαδήποτε
   μορφή αποκλεισμού ως ανάθεμα.

  [Επεξεργασία] Η άποψη του Καλβίνου

   Ο Ιωάννης Καλβίνος στο έργο του Θεσμοί
   της Χριστιανικής Θρησκείας, έγραψε
   (4.12.10):

           Διότι όταν ο Σωτήρας υπόσχεται πως
           όσα οι δούλοι του δένουν επί της γης
           θα είναι δεμένα στον ουρανό, (Κατά
           Ματθαίον 18: 18), περιορίζει την
           εξουσία του δένειν στην κρίση της
           Εκκλησίας, η οποία δεν καταδικάζει
           τους αφορισμένους σε αιώνιο όλεθρο
           και καταδίκη, αλλά τους
           διαβεβαιώνει, όταν αυτοί μαθαίνουν
           ότι η ζωή και τα έργα τους είναι
           καταδικασμένα, ότι η αιώνια
           καταδίκη θα επακολουθήσει, αν δε
           μετανοήσουν. Ο αφορισμός βάλλει και
           καταφέρεται ενάντια στις
           συμπεριφορές του αφοριζομένου. Και
           μολονότι ... τιμωρεί, αποσκοπεί στη
           σωτηρία του, προειδοποιώντας τον
           για τη μέλλουσα καταστροφή του. Αν
           αυτό επιτευχθεί, πρέπει να
           επέρχεται καταλλαγή και
           αποκατάσταση της κοινωνίας ... Κατά
           συνέπεια αν και η υπακοή μας προς
           την Εκκλησία δε μας επιτρέπει να
           διατηρούμε οικείες και φιλικές
           σχέσεις με αφορισθέντες, ωστόσο
           οφείλουμε να επιδιώκουμε με κάθε
           τρόπο να τους νουθετούμε και να τους
           επαναφέρουμε στην κοινωνία και την
           ενότητα της Εκκλησίας: όπως άλλωστε
           λέει ο Απόστολος Παύλος, "Όμως μην
           τον αντιμετωπίζετε σαν εχθρό, αλλά
           να τον νουθετείτε σαν αδελφό" (Β'
           Θεσσαλονικείς 3: 15). Αν δεν τηρήσουμε
           αυτή τη φιλανθρωπία τόσο ως ιδιώτες
           όσο και δημόσια, υπάρχει ο κίνδυνος,
           η υπακοή μας να εκφυλιστεί σε
           καταστροφή.

   Ορισμένες Μεταρρυθμισμένες Εκκλησίες
   δε χρησιμοποιούν τον αφορισμό (ή άλλα
   ελάσσονα μέτρα επιβολής εκκλησιαστικής
   πειθαρχίας), μολονότι αυτό συχνά
   απαιτείται από τους καταστατικούς
   κανονισμούς τους.

  [Επεξεργασία] Ανατολική Ορθόδοξη Εκκλησία

    [Επεξεργασία] Ανάθεμα και αφορισμός

   Στην Ανατολική Ορθόδοξη Εκκλησία,
   ανάθεμα και αφορισμός ταυτίζονται και
   αποτελούν βαρύτατη εκκλησιαστική ποινή.
   Το αποτέλεσμα αυτής της ποινής είναι η
   αποκοπή από την εκκλησιαστική κοινωνία,
   η καταδίκη που παραδίδει το αποβληθέν
   μέλος στον Σατανά^[1].

    [Επεξεργασία] Καθαίρεση

   Η καθαίρεσις αποτελεί την εσχάτη των
   ποινών πού επιβάλλεται από τα
   εκκλησιαστικά δικαστήρια σε κληρικούς
   των τριών βαθμών. Ο κληρικός που
   τιμωρείται με την ποινή αυτή
   επανέρχεται στην τάξη που ανήκε
   προηγουμένως, είτε ως λαϊκός είτε ως
   μοναχός.

   Προσδιορίζονται 76 παραπτώματα τα οποία
   τιμωρούνται με καθαίρεση, τα κυριότερα
   από τα οποία είναι τα εξής: αίρεση, γάμος
   μετά τη χειροτονία, διγαμία, εισπήδηση
   σε ξένη μητρόπολη, εγκατάλειψη της
   ενορίας ή της επισκοπής, επιορκία,
   ιεροσυλία, κοσμικά αξιώματα, μέθη,
   μοιχεία, πορνεία, σιμωνία, και φόνος.
   Κατά τον 17ο αιώνα προβλεπόταν καθαίρεση
   βάσει συνοδικών αποφάσεων και
   οθωμανικών διαταγμάτων για όσους
   κληρικούς καθυστερούσαν ή αρνούνταν να
   εκπληρώσουν τις οικονομικές
   υποχρεώσεις τους προς το Πατριαρχείο
   Κωνσταντινούπολης.

           Βλέπε επίσης Κατάλογος ατόμων που
           αφορίστηκαν από την Ρωμαιοκαθολική
           Εκκλησία.

    [Επεξεργασία] Αφορισμός

   Ως αφορισμός ορίζεται η εκκλησιαστική
   ποινή με την οποία ένα μέλος της
   Ορθόδοξης ή Ρωμαιοκαθολικής εκκλησίας
   αποκλείεται εντελώς από τη χριστιανική
   κοινότητα, ως τιμωρία για τα πολύ σοβαρά
   αμαρτήματα στα οποία περιέπεσε^[2].
   Διακρίνεται σε μικρό και μεγάλο
   αφορισμό, με τον μεγάλο να θέτει το
   πρόσωπο μονίμως εκτός εκκλησίας και τον
   μικρό να καθιστά δυνατή την επανένταξή
   του στους κόλπους της εκκλησίας.

   Μάλιστα, για τους Ρωμαιοκαθολικούς
   υφίσταται ο αυτόματος αφορισμός (Latæ
   Sententiæ) όταν διαπραχθούν ορισμένες
   παραβάσεις όπως οι εξής:

    1. Αποστασία,
    2. Αίρεση,
    3. Σχίσμα,
    4. Βεβήλωση της θείας κοινωνίας,
    5. Σωματική βία εναντίον του Πάπα,
    6. Απόπειρα απόδοσης μυστηριακής άφεσης
       σε σύντροφο σε μοιχεία,
    7. Χειροτονία επισκόπου χωρίς παπική
       έγκριση (π.χ. όλοι οι επίσκοποι της
       ελεγχόμενης από την κυβέρνηση
       Κινεζικής Πατριωτικής Εκκλησίας),
    8. Αποκάλυψη λεπτομερειών από τη
       διαδικασία του Κογκλαβίου από πρόσωπα
       παρόντα στο Κογκλάβιο, που όμως δε
       μετέχουν ως εκλέκτορες
    9. Σιμωνιακή απόδοση του παπικού
       αξιώματος,
   10. Παραβίαση του απορρήτου της
       εξομολόγησης από ιερέα ή επίσκοπο, και
   11. Πραγματοποίηση πλήρους άμβλωσης.

   Εάν η τέλεση της παράβασης δε
   διαπιστωθεί από τοπικό ιεράρχη ή
   εκκλησιαστικό δικαστήριο, η υποχρέωση
   τήρησης του αφορισμού εναπόκειται στον
   ίδιο τον αφοριζόμενο (Κανών 1331 §1). Έτσι,
   μολονότι ένας αφορισμένος απαγορεύεται
   να κατέχει εκκλησιαστικά αξιώματα, ο
   αφορισμένος διατηρεί τα αξιώματά του
   και όλες οι σχετικές πράξεις του είναι
   νομικά έγκυρες, εφόσον δεν έχει υπάρξει
   δίκη και διαπίστωση της πράξης του. Άπαξ
   και συμβεί αυτό, κάθε επακόλουθη πράξη
   του προσώπου αυτού είναι άκυρη και το
   ίδιο εκπίπτει του αξιώματός του (Κανών
   1331 §2).

   Το δικαίωμα άρσης του αφορισμού που
   επισύρουν οι παραβάσεις 4 και 8 διατηρεί
   μόνη η Αγία Έδρα, είτε από τον Πάπα
   προσωπικά είτε διά του αποστολικού
   επιτετραμμένου για τους μετανοούντες.

   Κάποιες εκκλησιαστικές παραβάσεις
   επισύρουν αυτόματη Απαγόρευση, η οποία
   για ένα λαϊκό ισοδυναμεί ουσιαστικά με
   αφορισμό. Για λεπτομέρειες δείτε το
   σχετικό άρθρο.

  [Επεξεργασία] Μάρτυρες του Ιεχωβά

           Βλέπε επίσης Πρακτικές των Μαρτύρων
           του Ιεχωβά και Αποκοπή από τους
           Μάρτυρες του Ιεχωβά

[Επεξεργασία] Ιουδαϊσμός

   Ο ραβίνος Μαϊμονίδης αναφέρει: «Οι
   ακόλουθοι τύποι ανθρώπων δεν θα
   συμμετάσχουν στον Ερχόμενο Κόσμο, και
   αποκόπτονται, καταστρέφονται και
   απομακρύνονται για πάντα εξαιτίας των
   πολύ μεγάλων αμαρτιών τους και της
   πονηρίας τους: Ο ασεβής· ο αιρετικός·
   εκείνος που αρνείται την Τορά· εκείνος
   που αρνείται την Ανάσταση· εκείνος που
   αρνείται την Απολύτρωση· εκείνος που
   μεταστρέφεται από τον Ιουδαϊσμό·
   εκείνος που κάνει πολλούς ανθρώπους να
   αμαρτάνουν· εκείνος που απομακρύνεται
   από τους τρόπους της κοινότητας·
   εκείνος που δημόσια αμαρτάνει με
   υποτιμητικό τρόπο όπως ο Ιωακείμ· ο
   πληροφοριοδότης [εναντίον Ιουδαίων]·
   εκείνος που εμπνέει φόβο στην εκκλησία
   αλλά όχι στο Όνομα του Θεού· ο
   δολοφόνος· εκείνος που σχετίζεται με
   λόσαν χόρα· και εκείνος που αποτραβάει
   την ακροβυστία του [για να καλύψει την
   μπριτ μιλά του]». (Χιλκότ Τεσουβά
   [Μετάνοια], Κεφ. 3, εδώ στην αγγλική)

[Επεξεργασία] Υποσημειώσεις

    1. ↑ Όσον αφορά το άτομο που έχει δεχτεί
       «ανάθεμα», η Θρησκευτική και Ηθική
       Εγκυκλοπαίδεια αναφέρει ότι σημαίνει
       «τον κεχωρισμένον ή αφωρισμένον από
       την εκκλησιαστικήν κοινωνίαν και τον
       απόβλητον της Θείας Χάριτος και
       συνεπώς τον εστερημένον των σωτηρίων
       επακολουθημάτων αυτής. [...] Ανάθεμα και
       αφορισμός είναι έν και το αυτό πράγμα
       και είναι βαρυτάτη των εκκλησιαστικών
       ποινών [...] δια της επιβολής ταύτης
       αποκόπτεται εκ της εκκλησιαστικής
       κοινωνίας και υφίσταται όλας τας
       συνεπείας της επιβολής της ποινής. [...]
       Το ανάθεμα κατά την σχετικήν Γραφικήν
       έκφρασιν (Α' Κορ. Ε' 5, Α' Τιμ. Α' 20) έχει
       την έννοιαν ότι ο δια της ποινής
       ταύτης καταδικαζόμενος και από της
       εκκλησιαστικής κοινωνίας
       εκκοπτόμενος παραδίδεται τω Σατανά».
       (Θρησκευτική και Ηθική
       Εγκυκλοπαίδεια, Τόμ 2ος, σελ. 469, 470)
    2. ↑ Λεξικό της Κοινής Νεοελληνικής,
       λήμμα «αφορισμός (1)». (Ινστιτούτο
       Νεοελληνικών Σπουδών–Ίδρυμα Μανόλη
       Τριανταφυλλίδη, 2003)

[Επεξεργασία] Εξωτερικοί ιστότοποι

     * Elizabeth Vargas Reports on Sexual Abuse Inside The Amish Community on
       ABC's "20/20", Friday, Dec 10, 2004
     * Excommunication, the Ban, Church Discipline and Avoidance (from Global
       Anabaptist Mennonite Encyclopedia Online)
     * Ritual and the Social Meaning and Meaninglessness of Religion (Social
       science study of Old Order Mennonite methods of baptism, discipline,
       etc.)
     * Ostracism on Trial: The Limits of Individual Rights (Amish)
     * ALL OR NOTHING STATEMENTS (From Those Who Have 'The Truth') (from cult
       exiter source)
     * Catholic Encycopedia on excommunication
     * The two sides of excommunication (Christian source)
     * Holdeman Survivor's Stories (orthodox Mennonite)
     * Θρησκευτικά βιβλία και εικόνες

[Επεξεργασία] Ακαδημαϊκά άρθρα και βιβλία
αναφοράς

     * Esau, Alvin, J, and Esau, Alvin, A J, The Courts and the Colonies: The
       Litigation of Hutterite Church Disputes, Univ of British Columbia
       Press, 2004.
     * Gruter, Margaret, and Masters Roger, Ostracism: A Social and
       Biological Phenomenom, (Amish) Ostracism on Trial: The Limits of
       Individual Rights, Gruter Institute, 1984.

[Επεξεργασία] Βιβλιογραφία

     * Beck, Martha N., Leaving the Saints: How I Lost the Mormons and Found
       My Faith, Crown, 2005.
     * Stammer, Larry B., Mormon Author Says He's Facing Excommunication, Los
       Angeles Times., Los Angeles, CA.: Dec 9, 2004. pg. A.34.
     * D'anna, Lynnette, Post-Mennonite Women Congregrate to Address Abuse,
       Herizons, 3/1/93.
     * Anonymous, Atlanta Mennonite congregation penalized over gays, The
       Atlanta Journal the Atlanta Constitution, Atlanta, GA: Jan 2, 1999.
       pg. F.01.
     * Garrett, Ottie, Garrett Irene, True Stories of the X-Amish: Banned,
       Excommunicated, Shunned, Horse Cave KY: Nue Leben, Inc., 1998.
     * Garret, Ruth, Farrant Rick, Crossing Over: One Woman's Escape from
       Amish Life, HarperSanFrancisco, 2003.
     * Hostetler, John A. (1993), Amish Society, The John Hopkins University
       Pres: Baltimore.
     * MacMaster, Richard K. (1985), Land, Piety, Peoplehood: The
       Establishment of Mennonite Communities in America 1683-1790, Herald
       Press: Kitchener & Scottdale.
     * Scott, Stephen (1996), An Introduction to Old Order and Conservative
       Mennonite Groups, Good Books: Intercourse, Pennsylvania.
     * Juhnke, James, Vision, Doctrine, War: Mennonite Identity and
       Organization in America, 1890-1930, (The Mennonite Experience in
       America #3), Scottdale, PA, Herald, Pp 393, 1989.

   Ανακτήθηκε από
   "http://el.wikipedia.org/wiki/%CE%98%CF%81%CE%B7%CF%83%CE%BA%CE%B5%CF%85%CF%84%CE%B9%CE%BA%CE%AD%CF%82_%CF%80%CE%BF%CE%B9%CE%BD%CE%AD%CF%82"
   Κατηγορίες: Θρησκευτικές ποινές |
   Ορθόδοξη Εκκλησία | Ρωμαιοκαθολική
   Εκκλησία | Μάρτυρες του Ιεχωβά

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Brezhoneg
     * Bosanski
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Suomi
     * Français
     * עברית
     * Hrvatski
     * Magyar
     * Interlingua
     * Bahasa Indonesia
     * Ido
     * Íslenska
     * Italiano
     * 日本語
     * 한국어
     * Limburgs
     * Lietuvių
     * Bahasa Melayu
     * Nederlands
     * ‪Norsk (bokmål)‬
     * Polski
     * Português
     * Русский
     * Sicilianu
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Tagalog
     * Türkçe
     * Українська
     * Tiếng Việt
     * 中文

     * Τελευταία τροποποίηση 09:30, 16 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
