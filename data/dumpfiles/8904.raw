   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Σύμπλεγμα Bushveld

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ανορθοσίτης και χρωμιτίτης στην κρίσιμη ζώνη UG1 του Συμπλέγματος Bushveld

   Το Σύμπλεγμα Bushveld (Bushveld Complex) είναι μια εξαιρετικά μεγάλη
   μαγματική διείσδυση σε στρώματα, ηλικίας 2 δισεκ. ετών, αποτελώντας ένα
   από τα πλέον σημαντικά κοιτάσματα στον κόσμο. Έχει σχήμα δίσκου και
   βρίσκεται στο βόρειο τμήμα της Νότιας Αφρικής. Το κοίτασμα ανακαλύφθηκε
   από τους Χανς Μερένσκι (Hans Merensky) και Άντριες Λομπααρντ (Andries
   Lombaard) το 1924. Στο σύμπλεγμα αυτό υπάρχουν τρεις μεταλλοφόροι
   ορίζοντες, που ονομάζονται "Merensky Reef", "UG2 Chromitite" και
   "Platreef". Από αυτούς εξορύσσονται μέταλλα της ομάδας του λευκοχρύσου σε
   τέτοιες ποσότητες που το κάνουν το μεγαλύτερο κοίτασμα γι' αυτά τα μέταλλα
   παγκοσμίως. Ο λευκόχρυσος και το παλλάδιο που εξορύσσονται από το
   Σύμπλεγμα αντιπροσωπεύουν το 72% και το 34% της ετήσιας παγκόσμιας
   παραγωγής.^[1]

[Επεξεργασία] Γεωλογία

   Το συγκρότημα αποτελείται από μια σειρά από διαφορετικά πυριγενή
   πετρώματα, τα οποία ποικίλλουν σε σύνθεση από υπερβασικά έως όξινα. Είναι
   γενικά παραδεκτό ότι το σύμπλεγμα Bushveld σχηματίστηκε από την
   επανειλημμένη έγχυση μάγματος σε μια τεράστια υπόγεια κοιλότητα. Λόγω του
   τεράστιου όγκου του μάγματος που ενεπλάκη, η ψύξη και η επακόλουθη
   κρυστάλλωση ορυκτών από το μάγμα ήταν αργή διαδικασία. Πολλά και
   διαφορετικά ορυκτά σχηματίστηκαν καθώς το μάγμα ψυχόταν. Αυτά τα ορυκτά
   είναι συσσωρευμένα σε οριζόντια στρώματα, δημιουργημένα από τη βάση του
   θαλάμου προς τα άνω. Αυτές οι διαδικασίες επαναλήφθηκαν από τις ενδιάμεσες
   νέες διεισδύσεις και την προσθήκη νέου μάγματος στο ήδη υπάρχον, με
   αποτέλεσμα την εμφάνιση των ορυκτών σε στρώματα.

   Κάποια από αυτά τα στρώματα ή ομάδες στρώματα μπορούν να ανιχνευθούν για
   εκατοντάδες χιλιόμετρα. Αυτή η στρωματική ακολουθία (αποκαλείται
   Rustenburg Layered Suite) αποτελείται από πέντε κύριες ζώνες:
   περιφερειακή, κάτω, κρίσιμη, κεντρική και άνω. Το σύμπλεγμα Bushveld
   βυθίζεται σε γενικές γραμμές στο κέντρο του συγκροτήματος. Έχει περίπου το
   σχήμα φύλλων τριφυλλιού, που αποτελείται από τέσσερα διαμερίσματα ή άκρα,
   τα δυτικό, ανατολικό, βόρειο και νότιο άκρο, κατά σειρά οικονομικής
   σημασίας.

   Το σύμπλεγμα Bushveld είναι μοναδικό, τόσο σε μέγεθος, αφού καλύπτει
   έκταση περίπου 66.000 τετρ. χιλιομέτρων, όσο και στην οικονομική σημασία
   των ορυκτών του. Οι δύο ορίζοντες στην κρίσιμη ζώνη που φιλοξενούν
   οικονομικά εκμεταλλεύσιμες ποσότητες των μετάλλων της ομάδας και
   συγκεκριμένα το "Merensky Reef" και το υποκείμενο "UG2 Reef". Αυτά τα δύο
   οικονομικά σημαντικά κοιτάσματα εκτείνονται για εκατοντάδες χιλιομέτρων
   γύρω από το σύμπλεγμα και αποτελούν το επίκεντρο των εξορυκτικών εργασιών,
   από τις οποίες εξάγονται τα μέταλλα λευκόχρυσος, παλλάδιο, ρόδιο, ιρίδιο
   και ρουθήνιο, μαζί με ποσότητες χρυσού, νικελίου, χαλκού, βαναδίου και
   πολυάριθμων άλλων μετάλλων και ορυκτών.^[2].

   Στο Σύμπλεγμα περιλαμβάνονται, επίσης, πηγματιτικές και υδροθερμικές
   αποθέσεις, ενώ οι νέες εισδύσεις μάγματος έχουν προκαλέσει μεταμόρφωση των
   πετρωμάτων της βάσης του. Ανευρίσκονται περί τα 750 ορυκτά ενώ το
   Σύμπλεγμα, λόγω της μεγάλης του έκτασης, είναι σήμερα μοιρασμένο ανάμεσα
   στις επαρχίες (Provinces): Northwest, Gauteng, Limpopo και Mpumalanga.^[3]

[Επεξεργασία] Πηγές, αναφορές

    1. ↑ Johnson Mattey "Platinum today
    2. ↑ Impala Platinum Holdings Limited
    3. ↑ Mindat

   Ανακτήθηκε από
   "http://el.wikipedia.org/wiki/%CE%A3%CF%8D%CE%BC%CF%80%CE%BB%CE%B5%CE%B3%CE%BC%CE%B1_Bushveld"
   Κατηγορίες: Ορυχεία | Γεωλογία | Νότια Αφρική

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Lietuvių
     • Українська

     • Τελευταία τροποποίηση 07:11, 4 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
