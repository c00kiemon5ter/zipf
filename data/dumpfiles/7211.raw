   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Λινάρι

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Άνθη λιναριού
   [IMG]
   [IMG]
   Χωράφι με λινάρια

   Αγγειόσπερμο, ποώδες, δικότυλο φυτό το λινάρι ανήκει στην τάξη Λινώδη και
   στην οικογένεια Λινίδες με 230 περίπου είδη των εύκρατων περιοχών και των
   περιοχών της Μεσογείου.

   Το λινάρι καλλιεργείται για τις κλωστικές ίνες του από τις οποίες
   κατασκευάζονται λινά νήματα και υφάσματα.

   Η καταγωγή του είναι από την Ασία και είναι ένα από τα αρχαιότερα κλωστικά
   φυτά. Δείγματα λινών υφασμάτων βρέθηκαν σε ανασκαφές σε άριστη κατάσταση
   και χρονολογούνται από τη νεολιθική εποχή. Στην Αίγυπτο το 3400 π.Χ.
   κατασκεύαζαν υφάσματα και ρούχα από λινάρι. Στις πυραμίδες μερικές από τις
   μούμιες ήταν τυλιγμένες με λεπτές λωρίδες από λινό ύφασμα. Από την Αίγυπτο
   το λινάρι διαδόθηκε στις άλλες χώρες της Μεσογείου και στη συνέχεια στην
   υπόλοιπη Ευρώπη.

   Το λινάρι είναι ετήσιο φυτό και οι κυριότερες ποικιλίες του είναι δύο.
   Αυτές που καλλιεργούνται για τις ίνες τους και λέγονται κλωστικές και
   αυτές που καλλιεργούνται για τα σπόρια τους από τα οποία βγαίνει ένα είδος
   λαδιού το λινέλαιο. Οι τελευταίες λέγονται ελαιοδοτικές ποικιλίες. Το ύψος
   του φυτού στις κλωστικές ποικιλίες φτάνει το 1,5 μέτρο, ενώ στις
   ελαιοδοτικές το ένα.

   Τα άνθη του έχουν 5 πέταλα και είναι χρώματος γαλάζιου ή μπλε, σπανιότερα
   λευκού ή απαλού ροζ. Τα φύλλα του είναι χωρίς μίσχο, λογχοειδή και πέφτουν
   όταν το φυτό ωριμάζει. Ο καρπός είναι κάψα και περιέχει 10 περίπου
   γυαλιστερά, ωοειδή σπόρια. Στο φλοιό του βλαστού υπάρχουν πολλές ίνες που
   τον σταθεροποιούν. Αυτές οι κλωστικές ίνες χρησιμοποιούνται στην κατασκευή
   νημάτων και υφασμάτων. Σε κάθε βλαστό υπάρχουν γύρω στις 40 δέσμες ινών
   και κάθε δέσμη έχει μήκος 25 έως 70 εκατοστά. Οι ίνες αποτελούνται από
   μεμονωμένα κυλινδρικά κύτταρα που συγκρατούνται μεταξύ τους από διάφορες
   κολλώδεις ουσίες.

   Το λινάρι ευδοκιμεί σε εύκρατα κλίματα χωρίς μεγάλες και έντονες
   βροχοπτώσεις. Στις περισσότερες περιοχές το λινάρι φυτεύεται κάθε 5 χρόνια
   στο ίδιο χωράφι γιατί είναι ιδιαίτερα απαιτητικό στην άντληση θρεπτικών
   ουσιών από το έδαφος με συνέπεια την εξάντληση του εδάφους. Η συγκομιδή
   γίνεται όταν πέσουν τα φύλλα 1 περίπου μήνα μετά την εμφάνιση των πρώτων
   ανθών. Γίνεται με μηχανικό ξερίζωμα και τα ξεριζωμένα φυτά τοποθετούνται
   σε ειδικούς χώρους μέχρι να ξεραθούν. Στη συνέχεια αποχωρίζονται τα
   περιττά σώματα και οι καρποί που περιέχουν τα ελαιώδη σπόρια και οι
   αποξηραμένοι βλαστοί γίνονται δεμάτια και προωθούνται για περαιτέρω
   επεξεργασία.

   Οι κλωστικές ίνες του έχουν μεγάλη χρονική αντοχή, καλή στιλπνότητα και
   εύκολη επεξεργασία. Είναι ανθεκτικές στις διάφορες προσβολές από μύκητες
   και μικροοργανισμούς και ανθεκτικότερες από αυτές του βαμβακιού. Μπορούν
   ακόμα να αποχρωματιστούν αλλά η βαφή τους είναι δύσκολη γιατί δεν
   διαπερνώνται εύκολα.

   Τα υφάσματα που παράγονται από το λινάρι είναι τα γνωστά λινά υφάσματα,
   εξαιρετικής ποιότητας. Οι ίνες του λιναριού έχουν μικρή ελαστικότητα και
   σκληρή υφή και είναι η αιτία που τα λινά υφάσματα τσαλακώνονται εύκολα και
   το σιδέρωμα τους είναι πολύ δύσκολο. Με ειδικές επεξεργασίες το πρόβλημα
   αυτό ελαττώνεται. Τα λινά ρούχα είναι εξαιρετικά δροσερά επειδή το λινάρι
   έχει τη δυνατότητα να απορροφά και να απελευθερώνει υγρασία. Τα υφάσματα
   από λινάρι εκτός από την παραγωγή ρούχων χρησιμοποιούνται για την επένδυση
   των επίπλων. Κατώτερης ποιότητας λινάρια χρησιμοποιούνται στην κατασκευή
   σάκων και διάφορων μουσαμάδων. Τα υπολείμματα τους χρησιμοποιούνται στη
   χαρτοποιία στην κατασκευή χαρτιών πολυτελείας, επιστολογραφίας κ.λ.π.

   Το λινέλαιο με την προσθήκη διαφόρων αλεύρων χρησιμοποιείται σαν
   κτηνοτροφή αφού είναι πλούσιο σε ιχνοστοιχεία. Επίσης στη φαρμακευτική σε
   διάφορες παθήσεις του αναπνευστικού και του στομάχου καθώς και στην
   παρασκευή διαφόρων αλοιφών.

   Η Ρωσία έχει τη μεγαλύτερη παραγωγή λιναριού στον κόσμο με 250,000 τόνους
   ετησίως και πάνω από το ¼ της παγκόσμιας παραγωγής. Ακολουθούν η Γαλλία, η
   Λευκορωσία, η Ινδία και η Λιθουανία.

   Στην Ελλάδα η καλλιέργεια του είναι σε μικρή έκταση και περιορίζεται στη
   Μεσσηνία. Το κλίμα δεν ευνοεί τη παραγωγή ίνας καλής ποιότητας και η
   καλλιέργεια γίνεται κυρίως για την παραγωγή λιναρόσπορου. Εκτός από το
   λινάρι στην Ελλάδα υπάρχουν γύρω στα 15 είδη που είναι αυτοφυή και είναι
   κοινώς γνωστά σαν αγριολινάρια.

   Commons logo
   Τα Κοινά έχουν πολυμέσα σχετικά με το θέμα
   Λινάρι
   Ανακτήθηκε από
   "http://el.wikipedia.org/wiki/%CE%9B%CE%B9%CE%BD%CE%AC%CF%81%CE%B9"
   Κατηγορίες: Λινίδες | Ινώδη φυτά

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • ᏣᎳᎩ
     • Česky
     • Dansk
     • Deutsch
     • English
     • Esperanto
     • Español
     • Eesti
     • Euskara
     • Suomi
     • Français
     • Galego
     • עברית
     • हिन्दी
     • Hornjoserbsce
     • Magyar
     • Interlingua
     • Bahasa Indonesia
     • Italiano
     • 日本語
     • 한국어
     • Коми
     • Latina
     • Limburgs
     • Lietuvių
     • മലയാളം
     • Монгол
     • Nederlands
     • ‪Norsk (nynorsk)‬
     • ‪Norsk (bokmål)‬
     • Deitsch
     • Polski
     • Português
     • Runa Simi
     • Română
     • Русский
     • Scots
     • Srpskohrvatski / Српскохрватски
     • Simple English
     • Slovenčina
     • Српски / Srpski
     • Svenska
     • தமிழ்
     • Türkçe
     • Українська
     • West-Vlams
     • 中文

     • Τελευταία τροποποίηση 01:36, 30 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
