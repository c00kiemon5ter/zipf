   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Μονή της Χώρας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 41°01′52″N 28°56′21″E﻿ /
   ﻿41.03111, 28.93917

   [IMG]
   [IMG]
   Σχέδιο της μονής το 1877

   Η Μονή της Χώρας, γνωστή σήμερα ως
   Καριγιέ Τζαμί (τουρκ. Kariye Camii ή Kariye Müzesi),
   υπήρξε ελληνικό χριστιανικό μοναστήρι
   στην Κωνσταντινούπολη που μετατράπηκε
   από τους Οθωμανούς σε τζαμί κατά το 16ο
   αιώνα. Από το 1958 λειτουργεί ως μουσείο. Η
   μονή χτίστηκε στη θέση της σημερινής
   συνοικίας Εντιρνέ Καπού, νότια του
   Κεράτιου κόλπου και σε κοντινή απόσταση
   από τα Θεοδοσιανά τείχη.

   Πίνακας περιεχομένων

     * 1 Ετυμολογία
     * 2 Περιγραφή της μονής
     * 3 Ιστορία
     * 4 Τα κειμήλια της μονής
     * 5 Η επίσημη λιτανεία
     * 6 Πηγές
     * 7 Εξωτερικοί σύνδεσμοι

[Επεξεργασία] Ετυμολογία

   «Χωρίον» ή «Χώρα» έλεγαν οι Βυζαντινοί
   την έξω των χερσαίων τειχών πεδινή γη
   και η ονομασία της μονής οφείλεται
   μάλλον στην ύπαρξη παλαιότερου ναού έξω
   από τα τείχη του Κωνσταντίνου Α'. Όταν ο
   Θεοδόσιος Β΄ έχτισε τα νέα τείχη της
   Κωνσταντινούπολης, η μονή διατήρησε τον
   παραδοσιακό προσδιορισμό «εν τη Χώρα»,
   παρά το γεγονός πως ανήκε στον περίβολο
   των οχυρώσεων.

[Επεξεργασία] Περιγραφή της μονής

   [IMG]
   [IMG]
   Μωσαϊκό που αναπαριστά τον Μετοχίτη να
   προσφέρει στον ένθρονο Σωτήρα Χριστό το
   σχέδιο του ναού

   Πάνω από την μεγάλη θύρα από την οποία
   εισέρχονταν εκ του εσωτερικού νάρθηκα
   στο ναό, βρίσκεται η εικόνα του Θεοδώρου
   του Μετοχίτη, δια μωσαϊκού, που δείχνει
   τον Μετοχίτη να προσφέρει στον εν θρόνο
   καθισμένο Σωτήρα Χριστό το σχέδιο του
   ναού. Ο ναός είχε δύο νάρθηκες τους
   οποίους κοσμούσαν μωσαϊκά και
   τοιχογραφίες του Θεόδωρου Μετοχίτη. Τα
   μωσαϊκά του δεύτερου νάρθηκα είναι έξι
   ημικύκλια που απεικονίζουν τον Χριστό
   να θεραπεύει ποικίλες ασθένειες. Επίσης
   πάμπολλες εικόνες διακοσμούν τος
   τρούλους και τους τοίχους. Οι εικόνες
   είναι από τις ωραιότερες Βυζαντινές. Τα
   χρώματα είναι έντονα, οι αναλογίες των
   μελών αρμονικές και η έκφραση των
   προσώπων φυσική. Ο μεσαίος τρούλος έχει
   μία ρωγμή που τον διασχίζει. Στο
   εσωτερικό του ναού διασώζονται διάφορα
   μάρμαρα αρμονικής συναρμογής. Οι
   Οθωμανοί έχουν καλύψει μερικές
   επιφάνειες με ασβέστη.

[Επεξεργασία] Ιστορία

   Η πρώιμη ιστορία της μονής δεν είναι
   γνωστή με βεβαιότητα. Η παράδοση που τη
   συνοδεύει τοποθετεί την ίδρυσή της τον
   6ο αιώνα από τον άγιο Θεόδωρο, ενώ έχει
   αποδοθεί και στον Κρίσπο, γαμπρό του
   αυτοκράτορα Φωκά (7ος αι.). Σήμερα έχει
   αποδειχθεί πως ο ναός χτίστηκε το
   διάστημα 1077-81 από την πεθερά του Αλεξίου
   Α΄ Κομνηνού Μαρία Δούκαινα, στη θέση
   παλαιότερων κτισμάτων που
   χρονολογούνται τον 6ο και 9ο αιώνα.
   Υπέστη σοβαρή φθορά, πιθανώς εξαιτίας
   σεισμού, και επισκευάστηκε το 1120 από τον
   Ισαάκιος Κομνηνός. Ο Θεόδωρος Μετοχίτης
   συνέβαλε στην ανακαίνισή της (1316-21) και
   ήταν υπεύθυνος για την προσθήκη του
   εξωνάρθηκα, του νότιου παρεκκλησίου,
   καθώς και για το διάκοσμο του ναού που
   περιλάμβανε αξιόλογα ψηφιδωτά και
   τοιχογραφίες. Επιπλέον, κληροδότησε στη
   μονή σημαντική περιουσία, χτίζοντας
   παράλληλα νοσοκομείο και δωρίζοντας σε
   αυτή την αξιόλογη συλλογή βιβλίων του,
   με αποτέλεσμα να προσελκύσει αργότερα
   σημαντικούς λογίους. Η μονή μετατράπηκε
   σε οθωμανικό τέμενος με εντολή του
   μεγάλου βεζίρη του σουλτάνου Βαγιαζήτ
   Β΄ (1481-1512) και έγινε γνωστό ως Καριγιέ
   Τζαμί. Σημαντικό μέρος της διακόσμησης
   του ναού καταστράφηκε. Το 1948 τέθηκε σε
   εφαρμογή πρόγραμμα αναστήλωσης του
   μνημείου και από το 1958 λειτουργεί ως
   μουσειακός χώρος.

[Επεξεργασία] Τα κειμήλια της μονής

   Ο Συμεών μας αναφέρει διηγούμενος το
   μαρτύριο του Αγίου Βαβύλα, που
   αποκεφαλίστηκε στην Νικομήδεια το έτος
   298 επί βασιλείας του Μαξιμιανού:
   «ελθόντες δια νυκτός έβαλαν τα λείψανα
   των Αγίων μέσα εις έν μικρόν πλοίον, και
   τα επήγαν εις τήν Κωνσταντινούπολην ...
   τα ενταφίασαν έξω του τείχους της πόλεως
   κατά το βόριον μέρος, όπου είναι
   μοναστήριον, Χώρα ονομαζόμενον». Στην
   μονή αυτή επίσης διέμεινε τα τελευταία
   του χρόνια ο πατρίκιος Θεόδωρος
   Μετοχίτης όπου πέθανε και ετάφη τον
   Μάρτιο του 1332. Η μονή συλήθηκε και
   λεηλατήθηκε από τους Οθωμανούς κατά την
   Άλωση της Κωνσταντινουπόλεως.

[Επεξεργασία] Η επίσημη λιτανεία

   Στην Κωνσταντινούπολη των Βυζαντινών
   βασιλέων εκτελούντο δυο επίσημες
   λιτανείες. Η μία λιτανεία γινόταν γύρω
   στις 28 Ιουλίου με την έξοδο του σταυρού
   από τα ανάκτορα και περιφερόταν σε όλες
   τις εκκλησίες, αγυιές και οικίες μέχρι
   την ανακομιδή του στο παλάτι την 14η
   Αυγούστου. Η λιτανεία αυτή είχε σκοπό να
   φυλάξει ο Θεός τους πιστούς από τα
   ολέθρια νοσήματα.

   Η δεύτερη λιτανεία γινόταν με την
   περιφορά της εικόνας της Παναγίας της
   Οδηγήτριας, έργο του Ευαγγελιστή Λουκά,
   και την οποία στον καιρό της πολιορκίας
   την περιέφεραν στα τείχη για να
   εμψυχώνουν τους πολιορκημένους. Η
   εικόνα έμενε στο παλάτι καθόλη την
   διάρκεια της μεγάλης νηστείας του Πάσχα.
   Την Δευτέρα της Δικαινησίμου «μετά το εν
   τέλει», προέπεμπε αυτήν ο βασιλεύς,
   «μέχρι και των Υψηλών εκτός». Μετά την
   λιτανεία, η εικόνα κατατίθονταν στην
   σεβάσμια μονή της Χώρας εις κοινή
   απάντων προσκύνηση. Οι Οθωμανοί, κατά
   την Άλωση της Κωνσταντινούπολης,
   εισέβαλαν και στην Μονή της Χώρας,
   άρπαξαν την εικόνα της Οδηγήτρας και την
   κατατεμάχισαν.

[Επεξεργασία] Πηγές

     * Moutafov Emmanuel, «Μονή Χώρας (Καριγιέ
       Τζαμί)», 2008, Εγκυκλοπαίδεια Μείζονος
       Ελληνισμού, Κωνσταντινούπολη URL:
       <http://www.ehw.gr/l.aspx?id=10900>
     * Κazhdan, Alexander (ed.). Oxford Dictionary of Byzantium, Oxford
       University Press, 1991
     * Αλέξανδρος Πασπάτης, επιμ. (1877).
       Βυζαντιναί μελέται Τοπογραφικαί και
       ιστορικαί. Κωνσταντινούπολη:
       Τυπογραφείο Αντωνίου Κορομηλά,
       Βιβλιοπωλείο των Αδελφών Δεσπάστα.
       http://www.archive.org/details/vyzantinaimelet00unkngoog.
       Ανακτήθηκε την 1 Σεπτεμβρίου 2009.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Μονή της Χώρας

     * Φωτογραφίες από τα ψηφιδωτά της Μονής
       της Χώρας

   π • σ • ε
      Βυζαντινές μελέτες, τοπογραφικές και
                               ιστορικές
   Παναγία των Βλαχερνών  • Μονή
   Αγίου Ιωάννη του Βαπτιστού εν τω
   Τρούλω  • Μονή του Μανουήλ  • Μονή
   του Παντοκράτορος Χριστού  • Μονή
   του Παντεπόπτου  • Ναός του Αγίου
   Θεοδώρου του Τήρωνος  • Εκκλησία
   των Αγίων Πέτρου και Μάρκου  • Μονή
   του Αγίου Ανδρέου εν τη Κρίσει  •
   Ναός της Αγίας Θεοδοσίας  • Μονή
   της Παναχράντου  • Μονή του Λιβός
    • Μονή της Χώρας  • Μονή των Αγίων
   Σεργίου και Βάκχου  • Μονή του
   Μυρελαίου  • Ναός της Αγίας
   Ειρήνης  • Μονή του Ουάλεντος  •      Moni tis
   Βιβλιοθήκη του Παντοκράτορος  •      Horas.jpg
   Μονή των Γαστρίων  • Ναός της Αγίας
   Θέκλας  • Ευκτήριο του Αγίου
   Νικολάου  • Τέμενος της Πύλης του
   Ιησού  • Ναός της Αγίας Αναστασίας
   της Φαρμακολύτριας  • Τέμενος του
   αρχιχωροφύλακος  • Τέμενος του
   Μοναστηρίου  • Θεοτόκος εν τω
   Σίγματι  • Τέμενος του
   πεπληρωμένου φρέατος  • Τέμενος
   του Σεΐχ Μουράδ  • Σινάν Πασά
   Μεστζιντί  • Τέμενος του Μπαλαμπάν
   Αγά  • Άγιος Γεώργιος εν τη
   κυπαρίσσω  • Παναγία η
   Μουχλιώτισσα

   Ανακτήθηκε από
   "http://el.wikipedia.org/wiki/%CE%9C%CE%BF%CE%BD%CE%AE_%CF%84%CE%B7%CF%82_%CE%A7%CF%8E%CF%81%CE%B1%CF%82"
   Κατηγορίες: Μονές της Κωνσταντινούπολης
   | Μουσεία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * Deutsch
     * English
     * Español
     * Français
     * Italiano
     * 日本語
     * Македонски
     * Nederlands
     * ‪Norsk (bokmål)‬
     * Polski
     * پنجابی
     * Português
     * Русский
     * Српски / Srpski
     * Türkçe

     * Τελευταία τροποποίηση 16:00, 12
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
