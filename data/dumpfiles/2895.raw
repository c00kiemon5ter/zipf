   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Πήτερ Ο' Τουλ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                            Πήτερ Ο' Τουλ
                                (Peter O'Toole)
   Peter O'Toole -- LOA trailer.jpg
   Ο Πήτερ Ο' Τουλ στον Λώρενς της Αραβίας
                                   Πήτερ Σέιμους Λόρκαν Ο'
   Πραγματικό όνομα Τουλ
                                   (Peter Seamus Lorcan O'Toole)
           Γέννηση          2 Αυγούστου 1932
                                   Κονεμάρα, Ιρλανδία
        Εθνικότητα       Ιρλανδική
                                   Ηθοποιός του θεάτρου,
       Είδος Τέχνης     του κινηματογράφου και
                                   της τηλεόρασης



   Ο Πήτερ Ο' Τουλ (πλήρες όνομα: Πήτερ
   Σέιμους Λόρκαν Ο' Τουλ, Peter Seamus Lorcan O'Toole)^[1]
   (γεν. 2 Αυγούστου 1932), είναι ένας
   Ιρλανδός^[2] ηθοποιός του θεάτρου, του
   κινηματογράφου και της τηλεόρασης ο
   οποίος έγινε διάσημος το 1962
   ερμηνεύοντας τον ρόλο του
   αντισυνταγματάρχη Τόμας Έντουαρντ
   Λόρενς (T. E. Lawrence) στην ταινία Λόρενς της
   Αραβίας (Lawrence of Arabia). Στην καριέρα του
   έχει τιμηθεί με πολλά βραβεία, μεταξύ
   των οποίων τέσσερεις Χρυσές Σφαίρες, ένα
   Βραβείο της Βρετανικής Ακαδημίας
   Κινηματογράφου, ένα Βραβείο Έμμυ και ένα
   Τιμητικό Βραβείο Όσκαρ το 2003 για το
   συνολικό του έργο. Αντίθετα, παρότι έχει
   προταθεί οκτώ φορές για Όσκαρ, δεν
   κατάφερε ποτέ να το κερδίσει, κατέχοντας
   ένα μοναδικό ρεκόρ.

   Πίνακας περιεχομένων

     * 1 Νεαρή ηλικία
     * 2 Καριέρα
     * 3 Προσωπική ζωή
     * 4 Υποψηφιότητες για Όσκαρ
     * 5 Σημειώσεις και παραπομπές

[Επεξεργασία] Νεαρή ηλικία

   Ο Πήτερ Ο' Τουλ γεννήθηκε το 1932, με
   μερικές πηγές να δίνουν ως τόπο γέννησής
   του την Κονεμάρα της Ιρλανδίας και άλλες
   το Λιντς της Αγγλίας, όπου μεγάλωσε. Ο
   ίδιος δεν είναι βέβαιος για τον τόπο ή
   την ημερομηνία γέννησής του,
   σημειώνοντας στην αυτοβιογραφία του
   ότι, ενώ δέχεται ως ημερομηνία γέννησής
   του την 2 Αυγούστου, κατέχει
   πιστοποιητικά γέννησης και από τις δύο
   χώρες, με το ιρλανδικό να αναφέρει ως
   ημερομηνία γέννησής του τον Ιούνιο του
   1932.^[1] Μητέρα του ήταν η Κόνστανς Τζέιν
   (πατρικό Φέργκιουσον), νοσοκόμα σκωτικής
   καταγωγής,^[3] και ο Πάτρικ Τζόζεφ Ο' Τουλ,
   ένας Ιρλανδός μεταλλουργός, παίκτης
   ποδοσφαίρου και πράκτορας στοιχημάτων
   ιπποδρόμου.^[4]^[5] Όταν ήταν ενός χρόνου, η
   οικογένειά του ξεκίνησε μια πενταετή
   περιήγηση στις κυριότερες πόλεις της
   Βόρειας Αγγλίας στις οποίες διεξάγονταν
   ιπποδρομιακοί αγώνες. Στις αρχές του
   Δευτέρου Παγκοσμίου πολέμου
   μεταφέρθηκε για ασφάλεια από το Λιντς
   και παρακολούθησε ένα καθολικό σχολείο
   για επτά ή οκτώ χρόνια, όπου υποχρεώθηκε
   να γίνει δεξιόχειρας.^[6]

   Όταν τελείωσε το σχολείο, άρχισε να
   εργάζεται ως εκπαιδευόμενος
   δημοσιογράφος και φωτογράφος στην
   εφημερίδα Yorkshire Evening Post, έως ότου κλήθηκε
   να υπηρετήσει τη θητεία του ως σηματωρός
   στο Βρετανικό Βασιλικό Ναυτικό. Ο ίδιος
   έχει δηλώσει σε μια συνέντευξη το 2006 ότι
   το όνειρό του ήταν να γίνει ποιητής ή
   ηθοποιός. Παρακολούθησε με υποτροφία
   μαθήματα υποκριτικής στη Βασιλική
   Ακαδημία της Δραματικής τέχνης από το 1952
   έως το 1954, αφού νωρίτερα είχε απορριφθεί
   από τη σχολή δραματικής τέχνης του
   Θεάτρου Abbey, από τον διευθυντή Έρνεστ
   Μπλάιθ, επειδή δεν μπορούσε να μιλήσει
   Ιρλανδικά. Συμφοιτητές του στην
   Ακαδημία ήταν οι Άλμπερτ Φίνεϊ, Άλαν
   Μπέιτς και Μπράιαν Μπέντφορντ.^[7]

[Επεξεργασία] Καριέρα

   [IMG]
   [IMG]
   Ο Πήτερ Ο' Τουλ ως Τόμας Έντουαρντ Λόρενς

   Ο Πήτερ Ο' Τουλ άρχισε να εργάζεται στο
   θέατρο, κερδίζοντας την αναγνώριση ως
   σαιξπηρικός ηθοποιός στο θέατρο Bristol Old
   Vic και στη Βρετανική Θεατρική Εταιρεία
   (English Stage Company), πριν κάνει το ντεμπούτο
   του το 1954 στην τηλεόραση και στον
   κινηματογράφο το 1959, σε ένα πολύ μικρό
   ρόλο. Ο πρώτος του πρωταγωνιστικός ρόλος
   ήταν όταν επιλέχθηκε να ερμηνεύσει τον
   Τόμας Έντουαρντ Λόρενς στην ταινία του
   Ντέιβιντ Λην, Λόρενς της Αραβίας το 1962,
   αφού ο Μάρλον Μπράντο δεν ήταν
   διαθέσιμος και ο Άλμπερτ Φίνεϊ απέρριψε
   τον ρόλο.^[8] Η ερμηνεία του αξιολογήθηκε
   ως η κορυφαία μεταξύ των 100 μεγαλύτερων
   ερμηνειών όλων των εποχών από το
   περιοδικό Premiere. Αυτός ο ρόλος τον έκανε
   γνωστό στους θεατές των Η.Π.Α. και του
   απέφερε την πρώτη από τις οκτώ
   υποψηφιότητές του για το Όσκαρ Α'
   Ανδρικού ρόλου.

   Ο Ο' Τουλ είναι ένας από τους ελάχιστους
   υποψήφιους για Όσκαρ ηθοποιούς που
   προτάθηκε δύο φορές για τον ίδιο ρόλο σε
   δύο διαφορετικές ταινίες ερμηνεύοντας
   τον Ερρίκο Β' της Αγγλίας στις ταινίες
   Becket του 1964 και The Lion in Winter του 1968. Έπαιξε
   τον ομώνυμο ρόλο στον Άμλετ σε
   σκηνοθεσία του Λόρενς Ολίβιε στην
   παρθενική παραγωγή του Βασιλικού
   Εθνικού Θεάτρου (Royal National Theatre) το 1963.
   Εμφανίστηκε επίσης στο Θέατρο Gaiety του
   Δουβλίνου στο Juno and the Paycock του Σον Ο'
   Κέισι, ενώ η επιθυμία του να παίξει στο
   Θέατρο Abbey στης ίδιας πόλης, εκπληρώθηκε
   το 1970, όταν εμφανίστηκε στο έργο του
   Σάμιουελ Μπέκετ Περιμένοντας τον
   Γκοντό, μαζί με τον Ντόναλ ΜακΚαν. Το 1980
   έτυχε ευρείας αποδοχής από τους
   κριτικούς για την ερμηνεία του ως
   σκηνοθέτης στην ταινία The Stunt Man. Η
   ερμηνεία του ως Μάκβεθ το 1980, θεωρείται
   συχνά ως μία από τις μεγαλύτερες
   καταστροφές στη θεατρική ιστορία,^[9]
   όμως ανάκτησε τη θεατρική υπόληψή του με
   τις ερμηνείες του ως Τζον Τάνερ στο
   Άνθρωπος και υπεράνθρωπος και ως Χένρι
   Χίγκινς στον Πυγμαλίωνα, και κέρδισε ένα
   Βραβείο Λόρενς Ολίβιε για την ερμηνεία
   του στο έργο Jeffrey Bernard is Unwell το 1989. Άλλος
   ρόλος για τον οποίο προτάθηκε για Όσκαρ
   πρώτου ανδρικού ρόλου ήταν στην ταινία
   του 1982 My Favorite Year, μια ελαφρή ρομαντική
   κωμωδία σχετικά με όσα συμβαίνουν στα
   παρασκήνια ενός κωμικού βαριετέ σόου
   της τηλεόρασης στη δεκαετία του 1950, κατά
   πολλά όμοιου με το σόου Your Show of Shows, στο
   οποίο ο Πήτερ Ο' Τουλ παίζει ένα γηραλέο
   καυχησιάρη κινηματογραφικό αστέρα, που
   θυμίζει, εσκεμμένα, έντονα τον Έρολ Φλιν.

   Το 1972 έπαιξε τον Μιγκέλ ντε Θερβάντες
   και τον ήρωά του Δον Κιχώτη στο Man of La Mancha,
   την κινηματογραφική διασκευή του
   ομώνυμου πετυχημένου μιούζικαλ του
   Μπρόντγουεϊ, μαζί με τη Σοφία Λόρεν.
   Επικρίθηκε ευρέως επειδή χρησιμοποίησε
   κυρίως μη τραγουδιστές ηθοποιούς και
   "κέρδισε" την αδιαφορία του κοινού της
   εποχής. Παρ' όλα αυτά η ταινία είχε
   μεγάλη επιτυχία όταν κυκλοφόρησε σε
   βιντεοκασέτα και DVD, αν και υπάρχουν
   ακόμη εκείνοι που την κατακρίνουν. Ο Ο'
   Τουλ τραγουδούσε ντουμπλαρισμένος από
   τον τενόρο Σάιμον Τζίλμπερτ,^[10] όμως οι
   υπόλοιποι ηθοποιοί τραγούδησαν με την
   πραγματική τους φωνή. Ο Ο' Τουλ και ο
   συμπρωταγωνιστής του Τζέιμς Κόκο, που
   υποδυόταν τον υπηρέτη του Θερβάντες και
   τον Σάντσο Πάντσα, κέρδισαν
   υποψηφιότητες για Χρυσές Σφαίρες για
   την ερμηνεία τους.

   Ο Πήτερ Ο' Τουλ κέρδισε ένα βραβείο Έμμυ
   για τον ρόλο του στη μίνι σειρά Ιωάννα
   της Λωραίνης το 1999. Το 2004 ερμήνευσε τον
   Πρίαμο στη μεγάλη επιτυχία Τροία. Το 2005
   εμφανίστηκε στην τηλεόραση ως ο
   Τζιάκομο Καζανόβα σε προχωρημένη
   ηλικία, στην ομώνυμη τηλεοπτική σειρά
   του BBC. Ο ρόλος του ήταν να διηγηθεί την
   ιστορία της ζωής του σε μια υπηρέτρια. Ο
   νεαρός Καζανόβα ερμηνεύτηκε από τον
   Ντέιβιντ Τέναντ, που χρειάστηκε να
   φορέσει μπλε φακούς επαφής για να
   μοιάζουν τα μάτια του με του Πήτερ Ο'
   Τουλ.

   Το 2006 προτάθηκε για όγδοη φορά για το
   Όσκαρ Α' ανδρικού ρόλου για τον ρόλο τού
   Μορίς στην ταινία Αφροδίτη, που
   σκηνοθέτησε ο Ρότζερ Μίτσελ. Πρόσφατα ο
   Πήτερ Ο' Τουλ συμπρωταγωνίστησε, ως ο
   κριτικός κουζίνας Αντόν Ήγκο, στην
   ταινία κινουμένων σχεδίων της Πίξαρ Ο
   Ρατατούης, στην οποία ένας αρουραίος
   ονειρεύεται να γίνει ο μεγαλύτερος σεφ
   του Παρισιού. Ο Πήτερ Ο' Τουλ εμφανίστηκε
   στη δεύτερη περίοδο της τηλεοπτικής
   σειράς Οι Τυδώρ, ως πάπας Παύλος Γ΄, ο
   οποίος αφορίζει τον βασιλιά Ερρίκο Η'
   από την Εκκλησία, γεγονός που οδηγεί σε
   αναμέτρηση μεταξύ των δύο ανδρών στα
   επτά από τα δέκα συνολικά επεισόδια.

[Επεξεργασία] Προσωπική ζωή

   [IMG]
   [IMG]
   Ο Πήτερ Ο'Τουλ στο κινηματογραφικό
   φεστιβάλ της Σαβάνα το 2004

   Σε μια ραδιοφωνική συνέντευξη στο BBC Radio
   τον Ιανουάριο του 2007, ο Ο' Τουλ είπε ότι
   είχε μελετήσει τις γυναίκες για πολύ
   μεγάλο χρονικό διάστημα προσπαθώντας
   όσο μπορούσε περισσότερο να τις
   καταλάβει, αλλά τελικά δεν γνώριζε
   τίποτε. Το 1959 παντρεύτηκε την Ουαλή
   ηθοποιό Σαν Φίλιπς, με την οποία
   απέκτησε δύο κόρες: το 1961 τη βραβευμένη
   ηθοποιό Κέιτ Ο' Τουλ και αργότερα την
   Πατρίσια. Ο Πήτερ και η Σαν πήραν
   διαζύγιο το 1979. Η πρώην γυναίκα του έχει
   αποκαλύψει στις δύο αυτοβιογραφίες της
   ότι ο Ο' Τουλ την κακομεταχειριζόταν
   ψυχικά εξαιτίας του ποτού, και επίσης
   ότι ήταν ο αποδέκτης υπερβολικών
   κρίσεων ζήλειας εκ μέρους του όταν
   τελικά τον άφησε για ένα νεότερο
   εραστή.^[11] Ο Ο' Τουλ και η φιλενάδα του, το
   μοντέλο Κάρεν Μπράουν, έχουν ένα γιο, τον
   Λόρκαν Πάτρικ Ο' Τουλ που γεννήθηκε το
   1983, όταν ο Ο' Τουλ ήταν 50 ετών. Ο Λόρκαν, ο
   οποίος έγινε ηθοποιός, ήταν μαθητής στο
   Σχολείο Harrow ζώντας σε οικοτροφείο από το
   1996.

   Στα τέλη της δεκαετίας του 1970 λίγο
   έλειψε να χάσει τη ζωή του από σοβαρές
   ασθένειες, εξαιτίας της υπερβολικής
   κατανάλωσης αλκοόλ. Εγχειρίστηκε το 1976
   και του αφαιρέθηκε το πάγκρεας και
   μεγάλο μέρος του στομαχιού του, γεγονός
   το οποίο οδήγησε σε ινσουλινοεξαρτώμενο
   διαβήτη. Το 1978 έφτασε ένα βήμα από τον
   θάνατο εξαιτίας αιματολογικής
   διαταραχής. Τελικά ανέρρωσε και
   επέστρεψε στη δουλειά, αν και πλέον
   έβρισκε δυσκολότερα ρόλους σε ταινίες,
   με αποτέλεσμα να εμφανίζεται
   περισσότερο στην τηλεόραση και
   σποραδικά στο θέατρο. Παρ' όλα αυτά
   εμφανίστηκε στην πολυβραβευμένη ταινία
   Ο τελευταίος αυτοκράτορας το 1987.
   Διαμένει από το 1963 στο Κλίφντεν, της
   κομητείας Γκόλγουεϊ της Ιρλανδίας. Όταν
   βρισκόταν στο ζενίθ της καριέρας του
   διατηρούσε σπίτια στο Δουβλίνο, στο
   Λονδίνο και στο Παρίσι, από τα οποία
   διατηρεί πλέον μόνον αυτό στο Λονδίνο.
   Στις αρχές της δεκαετίας του 1950
   συμμετείχε ενεργά στις διαμαρτυρίες
   εναντίον του πολέμου της Κορέας και
   αργότερα, στη δεκαετία του 1960, ήταν
   ενεργά αντίθετος στον πόλεμο του
   Βιετνάμ.

   Ο Πήτερ Ο' Τουλ είναι ίσως ο μοναδικός
   από τους Βρετανούς ηθοποιούς της γενιάς
   του, που είχαν ως κέντρο των θεατρικών
   εμφανίσεών τους το Λονδίνο, που δεν έχει
   τιμηθεί ως ιππότης του Βρετανικού
   στέμματος. Σύμφωνα με την εφημερίδα του
   Λονδίνου Ντέιλι Μέιλ, του έχει
   προσφερθεί ο τίτλος του ιππότη ή του
   ιππότη επί τιμή το 1987, όμως αυτός τον
   αρνήθηκε εξαιτίας των προσωπικών και
   των πολιτικών του πεποιθήσεων.

   Σε μια συνέντευξή του στο National Public Radio
   τον Δεκέμβριο του 2006, ο Ο' Τουλ αποκάλυψε
   ότι γνωρίζει από στήθους και τα 154 σονέτα
   του Σαίξπηρ, τα οποία ο ίδιος διαβάζει
   καθημερινά, και θεωρεί ότι αυτά
   συγκαταλέγονται μεταξύ των καλύτερων
   αγγλικών ποιημάτων. Στην ταινία Venus
   απαγγέλει το σονέτο αριθμός 18, "Shall I Compare
   Thee To A Summer's Day". Ο Ο' Τουλ έχει γράψει δύο
   αυτοβιογραφικά βιβλία. Στο πρώτο, με τον
   τίτλο Loitering With Intent: The Child, περιγράφει
   αναμνήσεις από την παιδική ηλικία του
   καλύπτοντας χρονικά την περίοδο μέχρι
   τον Β' Παγκόσμιο πόλεμο. Το βιβλίο
   χαρακτηρίστηκε από την εφημερίδα New York
   Times ως αξιόλογο βιβλίο του έτους 1992. Στο
   δεύτερο, με τον τίτλο Loitering With Intent: The
   Apprentice, περιγράφει τα χρόνια που έζησε
   στη Βασιλική Ακαδημία της Δραματικής
   τέχνης μαζί με τους φίλους του όταν
   σπούδαζε τη θεατρική τέχνη. Τα βιβλία
   έχουν επαινεθεί από κριτικούς όπως ο
   Τσαρλς Σάμπλιν των Los Angeles Times. Ο Ο'Τουλ
   ήδη συγγράφει το τρίτο μέρος της
   αυτοβιογραφίας του, στο οποίο, όπως ο
   ίδιος περιγράφει, θα περιέχεται το
   "ζουμί", δηλαδή οι πιο αξιοσημείωτες
   στιγμές από τη θεατρική και την
   κινηματογραφική του καριέρα. Ο Ο'Τουλ
   παραμένει στενός φίλος με τον
   συμπρωταγωνιστή του στον Λώρενς της
   Αραβίας Ομάρ Σαρίφ και με τον συμφοιτητή
   του Άλμπερτ Φίνεϊ.

   Ο Ο' Τουλ είναι γνωστός οπαδός του
   ράγκμπι 15 παικτών, και συνήθιζε να
   παρακολουθεί αγώνες μαζί με τους φίλους
   του Ρίτσαρντ Χάρις, Κένεθ Γκρίφιθ και
   Ρίτσαρντ Μπάρτον. Επίσης είναι σε όλη
   του τη ζωή παίκτης, προπονητής και
   λάτρης του κρίκετ, για το οποίο έχει
   δίπλωμα διδασκαλίας και προπονητικής σε
   παιδιά. Ο Ο' Τουλ είναι οπαδός της
   ποδοσφαιρικής ομάδας Σάντερλαντ Π.Σ.,
   όπως δήλωσε το 1996.

   Ο Ο' Τουλ έχει δηλώσει σε συνέντευξη το
   2007 ότι ο ηθοποιός που τον επηρέασε
   περισσότερο ήταν ο Έρικ Πόρτερ. Επίσης
   έχει πει ότι η διαφορά μεταξύ των
   ηθοποιών του χθες και του σήμερα είναι
   ότι οι ηθοποιοί της γενιάς του
   εκπαιδεύονταν για "θέατρο, θέατρο,
   θέατρο". Ακόμη πιστεύει ότι η πρόκληση
   για τον ηθοποιό είναι "να χρησιμοποιεί
   τη φαντασία του για να συνδεθεί με το
   συναίσθημά του" και ότι "οι καλοί ρόλοι
   κάνουν καλούς ηθοποιούς". Ο Ο' Τουλ έχει
   πει ότι η ηθοποιός με την οποία
   ευχαριστόταν να δουλεύει μαζί της ήταν η
   στενή φίλη του Κάθριν Χέπμπορν.

[Επεξεργασία] Υποψηφιότητες για Όσκαρ

   Ο Ο' Τουλ έχει προταθεί οκτώ φορές για το
   βραβείο Όσκαρ Α' ανδρικού ρόλου, χωρίς
   όμως να έχει κερδίσει ποτέ, γεγονός που
   τον καθιστά τον ηθοποιό με τις
   περισσότερες υποψηφιότητες χωρίς νίκη.

+---------------------------------------------------------------------------------------+
|Έτος|       Ταινία       |     Νικητής     | Συνυποψήφιοι |
|--------+--------------------------+------------------------+--------------------------|
|        |                          |                        |Μπαρτ                |
|        |                          |                        |Λάνκαστερ –    |
|        |                          |                        |Βαρυποινίτης  |
|        |                          |                        |του Αλκατράζ   |
|        |                          |                        |(Birdman of Alcatraz)     |
|        |                          |Γκρέγκορι      |Τζακ Λέμον –   |
|        |Ο Λόρενς της    |Πεκ – Σκιές   |Μέρες κρασιού |
|1962    |Αραβίας (Lawrence  |στη σιωπή (To   |και                    |
|        |of Arabia)                |Kill a Mockingbird)     |λουλουδιών (Days|
|        |                          |                        |of Wine and Roses)        |
|        |                          |                        |Μαρτσέλλο        |
|        |                          |                        |Μαστρογιάννι  |
|        |                          |                        |– Γάμος αλά     |
|        |                          |                        |Ιταλικά (Divorzio  |
|        |                          |                        |all'Italiana)             |
|--------+--------------------------+------------------------+--------------------------|
|        |                          |                        |Άντονι Κουίν   |
|        |                          |                        |– Αλέξης          |
|        |                          |                        |Ζορμπάς (Zorba the |
|        |                          |                        |Greek)                    |
|        |                          |Ρεξ Χάρισον   |Ρίτσαρντ          |
|1964    |Μπέκετ (Becket)     |– Ωραία μου   |Μπάρτον –        |
|        |                          |κυρία (My Fair     |Μπέκετ (Becket)     |
|        |                          |Lady)                   |Πίτερ Σέλλερς |
|        |                          |                        |– S.O.S:                |
|        |                          |                        |Πεντάγωνο        |
|        |                          |                        |καλεί Μόσχα (Dr.|
|        |                          |                        |Strangelove)              |
|--------+--------------------------+------------------------+--------------------------|
|        |                          |                        |Άλαν Άρκιν – Ο|
|        |                          |                        |πόνος της         |
|        |                          |                        |σιωπής (The Heart Is|
|        |Το λιοντάρι     |Κλιφ                |a Lonely Hunter)          |
|1968    |του χειμώνα (The|Ρόμπερτσον –|Ρον Μούντι –   |
|        |Lion in Winter)           |Τσάρλι (Charly)   |Όλιβερ! (Oliver!)   |
|        |                          |                        |Άλαν Μπέιτς – |
|        |                          |                        |Ο άνθρωπος από|
|        |                          |                        |το Κίεβο (The      |
|        |                          |                        |Fixer)                    |
|--------+--------------------------+------------------------+--------------------------|
|        |                          |                        |Γιον Βόιτ – Ο  |
|        |                          |                        |καουμπόι του   |
|        |                          |                        |μεσονυκτίου    |
|        |                          |                        |(Midnight Cowboy)         |
|        |                          |                        |Ρίτσαρντ          |
|        |                          |                        |Μπάρτον – Η     |
|        |Αντίο, κύριε    |Τζον Γουέην   |Άννα των           |
|1969    |Τσιπς (Goodbye, Mr.  |– Αληθινό      |χιλίων ημερών |
|        |Chips)                    |θράσος (True Grit)|(Anne of the Thousand     |
|        |                          |                        |Days)                     |
|        |                          |                        |Ντάστιν            |
|        |                          |                        |Χόφμαν – Ο       |
|        |                          |                        |καουμπόι του   |
|        |                          |                        |μεσονυκτίου    |
|        |                          |                        |(Midnight Cowboy)         |
|--------+--------------------------+------------------------+--------------------------|
|        |                          |                        |Πολ                    |
|        |                          |                        |Γουίνφιλντ –  |
|        |                          |Μάρλον            |Σάουντερ,         |
|        |Η άρχουσα τάξη|Μπράντο – Ο   |άνθρωποι με     |
|1972    |(The Ruling Class)        |Νονός (The         |αλυσίδες (Sounder)|
|        |                          |Godfather)              |Μάικλ Κέιν –   |
|        |                          |                        |Σλουθ (Sleuth)       |
|        |                          |                        |Λόρενς Ολίβιε |
|        |                          |                        |– Σλουθ (Sleuth)   |
|--------+--------------------------+------------------------+--------------------------|
|        |                          |                        |Τζακ Λέμον –   |
|        |                          |                        |Πατέρας και     |
|        |                          |                        |γιος (Tribute)        |
|        |                          |Ρόμπερτ ντε   |Ρόμπερτ            |
|        |Στάντμαν, ο      |Νίρο –            |Ντιβάλ – Ο       |
|1980    |ριψοκίνδυνος  |Οργισμένο      |κληρονόμος      |
|        |δραπέτης (The     |είδωλο (Raging    |της βίας (The Great|
|        |Stunt Man)                |Bull)                   |Santini)                  |
|        |                          |                        |Τζον Χαρτ – Ο  |
|        |                          |                        |άνθρωπος          |
|        |                          |                        |ελέφαντας (The   |
|        |                          |                        |Elephant Man)             |
|--------+--------------------------+------------------------+--------------------------|
|        |                          |                        |Τζακ Λέμον –   |
|        |                          |                        |Αγνοούμενος    |
|        |                          |                        |(Missing)                 |
|        |Η τυχερή μου    |Μπεν                |Πωλ Νιούμαν – |
|1982    |χρονιά (My Favorite |Κίνγκσλεϊ –  |Η ετυμηγορία   |
|        |Year)                     |Γκάντι (Gandhi)   |(The Verdict)             |
|        |                          |                        |Ντάστιν            |
|        |                          |                        |Χόφμαν –          |
|        |                          |                        |Τούτσι (Tootsie)    |
|--------+--------------------------+------------------------+--------------------------|
|        |                          |                        |Λεονάρντο ντι |
|        |                          |                        |Κάπριο –          |
|        |                          |                        |Ματωμένο          |
|        |                          |Φόρεστ            |διαμάντι (Blood   |
|        |                          |Γουίτακερ –  |Diamond)                  |
|        |                          |Ο τελευταίος |Ράιαν                |
|2006    |Αφροδίτη (Venus)  |βασιλιάς της |Γκόσλινγκ –    |
|        |                          |Σκωτίας (The Last|Χαφ Νέλσον (Half |
|        |                          |King of Scotland)       |Nelson)                   |
|        |                          |                        |Γουίλ Σμιθ –   |
|        |                          |                        |Το κυνήγι της  |
|        |                          |                        |ευτυχίας (The     |
|        |                          |                        |Pursuit of Happyness)     |
+---------------------------------------------------------------------------------------+

   Το 2003, η Αμερικανική Ακαδημία
   Κινηματογραφικών Τεχνών και Επιστημών
   τον τίμησε με τιμητικό Όσκαρ για τον
   συνολικό όγκο της δουλειάς του και την
   ισόβια προσφορά του στον
   κινηματογράφο.^[12] Ο Ο' Τουλ αρχικά
   αρνήθηκε να το δεχθεί και έγραψε ένα
   γράμμα στην Ακαδημία λέγοντας ότι "αφού
   είμαι ακόμη στο παιχνίδι και θα μπορούσα
   να κερδίσω τον αγαπητό λεχρίτη στα ίσια,
   θα μπορούσε παρακαλώ η Ακαδημία να
   αναβάλλει την τιμή μέχρι να γίνω 80;"^[13] Η
   Ακαδημία τον πληροφόρησε ότι θα του
   απένειμαν το βραβείο είτε το ήθελε είτε
   όχι. Εκτός από αυτό, τα παιδιά του τον
   επέπληξαν λέγοντας ότι αυτή ήταν η
   μεγαλύτερη τιμή που θα μπορούσε κάποιος
   να λάβει στη βιομηχανία του
   κινηματογράφου. Ο Ο' Τουλ τελικά
   συμφώνησε να εμφανιστεί στην τελετή και
   να δεχθεί το τιμητικό του Όσκαρ, το οποίο
   του παραδόθηκε από την Μέριλ Στριπ, η
   οποία είχε τις περισσότερες
   υποψηφιότητες από κάθε ηθοποιό (16). Παρ'
   όλα αυτά ο παλιός του φίλος Κένεθ
   Γκρίφιθ απογοητεύτηκε πικρά επειδή είχε
   ταπεινώσει τον εαυτό του δεχόμενος ένα
   τόσο "γελοίο βραβείο."

[Επεξεργασία] Σημειώσεις και παραπομπές

    1. ↑ ^1,0 ^1,1 O'Toole, Peter (1993) (στα Αγγλικά). Loitering
       With Intent. Λονδίνο: ISIS Large Print Bks.. σελ. 10. ISBN
       9781856950510.
    2. ↑ "My nationality is Irish,..." O'Toole, Peter (1993) (στα
       Αγγλικά). Loitering With Intent. Λονδίνο: ISIS Large
       Print Bks.. σελ. 12. ISBN 9781856950510.
    3. ↑ "My mother, Constance Jane, had led a troubled and a harsh life.
       Orphaned early, she had been reared in Scotland and shunted between
       relatives;..." O'Toole, Peter (1993) (στα Αγγλικά).
       Loitering With Intent. Λονδίνο: ISIS Large Print Bks..
       σελ. 10. ISBN 9781856950510.
    4. ↑ Peter O'Toole Biography. filmreference (2008)
       (ανακτήθηκε 25 Φεβρουαρίου 2010 )
    5. ↑ Frank Murphy (31 Ιανουαρίου 2007). "Peter O'Toole, A
       winner in waiting". The Irish World.
       http://www.theirishworld.com/article.asp?SubSection_Id=10&Article_Id=1911.
       Ανακτήθηκε την 25 Φεβρουαρίου 2010.
    6. ↑ "I used to be scared stiff of the nuns: their whole denial of
       womanhood - the black dresses and the shaving of the hair - was so
       horrible, so terrifying. Of course, that's all been stopped. They're
       sipping gin and tonic in the Dublin pubs now, and a couple of them
       flashed their pretty ankles at me just the other day." Alan Waldman.
       "Tribute to Peter O'Toole". films42.com.
       http://www.films42.com/tribute/otoole.asp. Ανακτήθηκε την
       25 Φεβρουαρίου 2010.
    7. ↑ Ο Ο' Τουλ περιγράφει την τάξη του ως
       "the most remarkable class the academy ever had, though we weren't
       reckoned for much at the time. We were all considered dotty". Guy
       Flatley (24 Ιουλίου 2007). The Rule of O'Toole. MovieCrazed
       (ανακτήθηκε 25 Φεβρουαρίου 2010 )
    8. ↑ "Peter O’Toole". Encyclopædia Britannica. Encyclopædia
       Britannica Online. 2008.
       http://www.britannica.com/eb/article-9057661/Peter-OToole.
       Ανακτήθηκε την 25 Φεβρουαρίου 2010.
    9. ↑ "Tribute to Peter O'Toole". Tribute to Peter O'Toole. films42.com.
       2003. http://www.films42.com/tribute/otoole.asp. Ανακτήθηκε
       την 25 Φεβρουαρίου 2010.
   10. ↑ Internet Movie Database: Soundtracks for "Man of La Mancha"(1972)
   11. ↑ Nathan Southern (2008). Peter O'Toole: Overview. Allmovie. MSN
       Movies (ανακτήθηκε 6 Μαρτίου 2010 )
   12. ↑ Peter O'Toole Biography. Yahoo Movies (2007) (ανακτήθηκε
       20 Μαρτίου 2010 )
   13. ↑ "Since I'm still in the game and might win the lovely bugger
       outright, would the Academy please defer the honour until I am 80?"
       O'Toole Turns Down Oscar. The British Theatre Guide (2
       Φεβρουαρίου 2003) (ανακτήθηκε 20 Μαρτίου
       2010 )

                      Στο άρθρο αυτό έχει
                      ενσωματωθεί κείμενο από το
                      άρθρο Peter O'Toole της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%A0%CE%AE%CF%84%CE%B5%CF%81_%CE%9F%27_%CE%A4%CE%BF%CF%85%CE%BB"
   Κατηγορίες: Άγγλοι ηθοποιοί | Ιρλανδοί
   ηθοποιοί | Γεννήσεις το 1932

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Aragonés
     * العربية
     * Български
     * Català
     * Česky
     * Dansk
     * Deutsch
     * English
     * Español
     * Eesti
     * Euskara
     * فارسی
     * Suomi
     * Français
     * Gaeilge
     * עברית
     * Hrvatski
     * Magyar
     * Bahasa Indonesia
     * Italiano
     * 日本語
     * Latviešu
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Srpskohrvatski / Српскохрватски
     * Српски / Srpski
     * Svenska
     * ไทย
     * Tagalog
     * Türkçe
     * 中文

     * Τελευταία τροποποίηση 21:47, 7 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
