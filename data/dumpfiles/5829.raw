   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Εμπορείο Θήρας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 36°21′30″N 25°26′40″E﻿ / ﻿36.35833, 25.44444

   [IMG]
   [IMG]
   Το Εμπορείο

   Το Εμπορείο ή Εμπορειό ή αλλιώς "ο Νημποριός" είναι το μεγαλύτερο χωριό
   της Σαντορίνης και έχει τους περισσότερους κατοίκους, 1.773 με βάση την
   απογραφή του 2001. Ανήκει στο Τοπικό διαμέρισμα Εμπορείου του Δήμου Θήρας.
   Βρίσκεται στην νότια πλευρά του νησιού σε απόσταση 12 χιλιομέτρων από τα
   Φηρά, στους πρόποδες του βουνού του Προφήτη Ηλία. Ο παραδοσιακός οικισμός
   του αποτελούσε ένα από τα καστέλια του νησιού, καθώς στους μεσαιωνικούς
   χρόνους τα σπίτια χτίζονταν το ένα δίπλα στο άλλο ώστε οι κάτοικοι να
   προφυλάσσονται από τους πειρατές.

   Υπάρχουν διάφορες θεωρίες για την προέλευση του ονόματος. Η επικρατέστερη
   θεωρία θέλει το όνομα να προέρχεται από την λέξη εμπόριο είτε γιατί εκεί
   γινόταν η αγοραπωλησία όλων των εμπορευμάτων, είτε εξαιτίας του γεγονότος
   ότι στην περιοχή υπήρχε το εμπορικό λιμάνι της Αρχαίας Ελευσίνας.^[1] Άλλη
   θεωρία θέλει το όνομα να προέρχεται από τις λέξεις νέο και μπούργκ
   (Γαλλικά Bourg: "μεσαιωνικό οχυρωμένο χωριό") και σήμαινε νέο χωριό.

   Πίνακας περιεχομένων

     • 1 Ο Πύργος του Γουλά
     • 2 Το καστέλι
     • 3 Εκκλησίες
     • 4 Ο λόφος του Γαβρίλου
     • 5 Τοπικές Εορτές
     • 6 Πρόσθετες Πληροφορίες
     • 7 Εικόνες από το Εμπορείο
     • 8 Αναφορές

[Επεξεργασία] Ο Πύργος του Γουλά

   [IMG]
   [IMG]
   Ο πύργος του Γουλά, Εμπορείο. Μπροστινή Όψη.

   Από τα χαρακτηριστικά του χωριού είναι ο πύργος του Γουλά (Τουρκικά kule:
   "πύργος"), ένας τετραγωνικός πύργος στο βορεινό τμήμα του χωριού, ο οποίος
   χτίστηκε κατά την περίοδο της ενετικής κυριαρχίας, πιθανότατα γύρω στον
   15ο αιώνα. Η παράδοση θέλει ο πύργος να έχει κτιστεί από τους μοναχούς της
   Μονής του Αγίου Ιωάννου του Θεολόγου της Πάτμου και ότι εκεί φυλάσσονταν
   οι θησαυροί της μονής. Στην πραγματικότητα, η χρήση του, ως μετόχι, από
   τους μοναχούς της μονής αυτής έγινε αρκετά μεταγενέστερα της ανέγερσης
   του, ενώ πηγές αναφέρουν ότι πριν την μονή άνηκε στην οικογένεια
   Δαργέντα^[2]. Στο εσωτερικό του πύργου υπήρχε εκκλησάκι, το οποίο δεν
   υπάρχει πια, του Οσίου Χριστοδούλου, ο οποίος ήταν ιδρυτής της Μονής της
   Πάτμου. Από τον πύργο υπήρχε σήραγγα, η οποία οδηγούσε στο καστέλι.

   [IMG]                                    [IMG]               [IMG]

   Ο Γουλάς. Πλάγια και πίσω Όψη (Δυτική    Ο Γουλάς. Ανατολική Η θέα από τον
   και Βόρεια πλευρά).                      πλευρά.             Γουλά.

[Επεξεργασία] Το καστέλι

   [IMG]
   [IMG]
   Το καστέλι του Εμπορείου.

   Το Εμπορείο ένα από τα καστέλια του νησιού. Το χαρακτηριστικό στα καστέλια
   ήταν ότι τα σπίτια χτίζονταν σε σειρά, κολλητά το ένα στο άλλο, σε
   περιμετρική διάταξη, με παράθυρα και εισόδους από την εσωτερική μεριά του
   οικισμού. Αυτό προστάτευε τους κατοίκους από τις εχθρικές επιδρομές.
   Συνήθως σε κάθε καστέλι υπήρχε μία μοναδική είσοδος. Η είσοδος στο καστέλι
   του Εμπορείου υπάρχει μέχρι και σήμερα και οι ντόπιοι την αποκαλούν η
   Πόρτα.

   Σε όλα τα καστέλια της Σαντορίνης, ακριβώς έξω από την είσοδο ή σε μικρή
   απόσταση από αυτή, υπήρχε ναός της Αγίας Θεοδοσίας.

   [IMG]               [IMG]            [IMG]              [IMG]

   Η "Πόρτα".          Η "Πόρτα".       Το καστέλι του     Το καστέλι του
                                        Εμπορείου.         Εμπορείου.
   [IMG]               [IMG]

   Το καστέλι του      Η Αγία Θεοδοσία.
   Εμπορείου.

[Επεξεργασία] Εκκλησίες

   [IMG]
   [IMG]
   Άγιος Νικόλαος Μαρμαρίτης.

   Στην είσοδο του χωριού από Φηρά, υπάρχει το εκκλησάκι του Αγίου Νικολάου
   του Μαρμαρίτη. Το εκκλησάκι αυτό είναι στην πραγματικότητα αρχαίο ταφικό
   μνημείο του 3ου αιώνα π.Χ., το οποίο στους σύγχρονους χρόνους μετατράπηκε
   σε χριστιανικό ναό αφιερωμένο στον Άγιο Νικόλαο. Ο άγιος πήρε το
   προσωνύμιο Μαρμαρίτης από τα γκρίζα πελεκητά μάρμαρα με τα οποία είναι
   χτισμένο το μνημείο.

   Στον παραδοσιακό οικισμό υπάρχουν πολλές γραφικές εκκλησίες, από τις
   οποίες ξεχωρίζει η εκκλησία της Παλιάς Παναγιάς ή Παναγιά η Μεσανή,
   χτισμένη πιθανότατα τον 16ο αιώνα, η οποία έχει ένα από τα ομορφότερα
   καμπαναριά του νησιού. Το ξυλόγλυπτο τέμπλο της είναι από το 1883.

   Άλλη σημαντική εκκλησία είναι η Μεταμόρφωση του Σωτήρος ή Χριστός, η οποία
   κατασκευάστηκε στις αρχές του 19ου αιώνα και έχει εντυπωσιακό βοτσαλωτό
   προαύλιο.

                       [IMG]              [IMG]             [IMG]
   [IMG]
                       Το προαύλιο της    Η εικόνα στην     Το καμπαναριό της
   Ο Άγιος Σπυρίδωνας. Παναγιάς Μεσανής.  είσοδο της        Παναγιάς Μεσανής.
                                          Παναγιάς Μεσανής.
   [IMG]               [IMG]

   Το καμπαναριό της   Παναγιά Μεσανή. Το
   Παναγιάς Μεσανής.   καμπαναριό την
                       νύχτα.

[Επεξεργασία] Ο λόφος του Γαβρίλου

   [IMG]
   [IMG]
   Ο λόφος του Γαβρίλου, Εμπορείο.

   Απέναντι από το πύργο του Γουλά υπάρχει ο λόφος του Γαβρίλου ή παλιότερα
   βουνό Πλατανιμού, στον οποίο υπάρχουν οκτώ παραδοσιακοί ανεμόμυλοι του
   19ου αιώνα και βυζαντινά ερείπια. Οι ανεμόμυλοι έχουν ανακηρυχθεί ως
   ιστορικά και διατηρητέα κτίσματα και οι έξι από αυτούς έχουν παραχωρηθεί
   σήμερα στον Δήμο Θήρας. Σύμφωνα με μελέτη που έχει συνταχθεί για
   λογαριασμό του δήμου, στο μέλλον προβλέπεται οι δύο να δουλεύουν ως
   κανονικοί ανεμόμυλοι, ο ένας ως μουσείο για ανεμόμυλους και εργαλεία
   μυλωνάδων, ένας ως παραδοσιακό καφενείο και οι υπόλοιποι ως καταστήματα
   παραδοσιακών προϊόντων.

   Στην κορυφή του λόφου του Γαβρίλου υπάρχει και παρεκκλήσι του Προφήτη Ηλία
   ή Προφήτης Ηλίας ο χαμηλός, σε αντίθεση με το μοναστήρι του Προφήτη Ηλία
   που είναι ο υψηλός.

   [IMG]               [IMG]              [IMG]              [IMG]

   Ο λόφος του         Ανεμόμυλος,        Ανεμόμυλος,        Ο προφήτης Ηλίας
   Γαβρίλου, Εμπορείο. Εμπορείο.          Εμπορείο.          ο χαμηλός.

[Επεξεργασία] Τοπικές Εορτές

     • Στις 6 Αυγούστου γίνεται πανηγύρι στην εκκλησία της Μεταμόρφωσης του
       Σωτήρος.

     • Στις 22 Οκτωβρίου εορτάζεται ο Όσιος Αβέρκιος, ο οποίος στην Σαντορίνη
       θεωρείται ο προστάτης άγιος του κρασιού και της κάναβας. Κάθε χρόνο
       την ημέρα αυτή οι κάτοικοι οργανώνουν μεγάλο πανηγύρι. Η εικόνα του
       Οσίου στεγάζεται στην εκκλησία της Μεταμόρφωσης του Σωτήρος.

[Επεξεργασία] Πρόσθετες Πληροφορίες

     • Το Εμπορείο είχε επισκεφτεί ο Ζαν-Πωλ Σαρτρ μαζί με την σύντροφο του
       Σιμόν ντε Μποβουάρ το καλοκαίρι του 1937 και λέγεται ότι από το χωριό
       αυτό εμπνεύστηκε το σκηνικό του θεατρικού του έργου Οι Μύγες.
     • Παλαιότερα στο χωριό υπήρχε ο άνθρωπος με το φανάρι, ο οποίος
       σηκωνόταν τη νύχτα για να ξυπνήσει τους ψαράδες πηγαίνοντας από σπίτι
       σε σπίτι.^[3]

[Επεξεργασία] Εικόνες από το Εμπορείο

   [IMG]                           [IMG]

   Η είσοδος του χωριού, Εμπορείο. Το Εμπορείο από ψηλά.

[Επεξεργασία] Αναφορές

   Commons logo
   Τα Κοινά έχουν πολυμέσα σχετικά με το θέμα
   Εμπορείο Θήρας

    1. ↑ "Νειμποριός", Εφημερίδα "Θηραϊκά Νέα", φύλλο 177, Αθήνα 1969.
    2. ↑ Δον Ζαχαρίας Δουράτσος: "Ο Γουλάς του Εμπορείου", Εφημερίδα "Θηραϊκή
       Φωνή", 25.02.1951.
    3. ↑ Ψηφιακό Αιγαίο: Εμπορειό

   Ανακτήθηκε από
   "http://el.wikipedia.org/wiki/%CE%95%CE%BC%CF%80%CE%BF%CF%81%CE%B5%CE%AF%CE%BF_%CE%98%CE%AE%CF%81%CE%B1%CF%82"
   Κατηγορία: Χωριά της Σαντορίνης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 20:19, 5 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
