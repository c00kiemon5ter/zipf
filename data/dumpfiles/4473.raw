   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Κομέντια ερουντίτα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Με τον όρο commedia erudita ή λόγια λατινική
   κωμωδία εννοείται η ερασιτεχνική,
   λόγια^[1] κωμωδία σε πέντε πράξεις, που
   ακολουθεί το κλασικό πρότυπο της
   πρότασης, της επίτασης και της
   καταστροφής ή λύσης. Ο αριθμός των
   χαρακτήρων και συνεπώς των ηθοποιών της
   commedia erudita είναι συνήθως μικρός, ενώ τα
   δρώμενα ακολουθούν μια συγκεκριμένη
   χωροχρονική ενότητα (μία ημέρα), σε
   αντίθεση με την Commedia dell' arte^[2].

   Πίνακας περιεχομένων

     * 1 Το είδος
     * 2 Αντιπροσωπευτικά έργα
     * 3 Συγγραφείς
     * 4 Βλ. επίσης
     * 5 Παραπομπές σημειώσεις

[Επεξεργασία] Το είδος

   Ως γηγενές -ιταλικό- κωμικό είδος του 16ου
   αι. άντλησε τα μέγιστα από
   προγενέστερους Ρωμαίους δραματιστές
   όπως ο Πλαύτος και ο Τερέντιος. Αν και η
   δράση, η δομή και ορισμένοι χαρακτήρες
   στηρίζονται στα ανάλογα ρωμαϊκά
   μοντέλα, ωστόσο ο τόπος και ο χρόνος
   είναι οι αστικές περιοχές της Ιταλίας
   του 16ου αιώνα. Σε ό,τι αφορά στα δρώμενα
   που αναπτύσσονται σε αυτό το κωμικό
   είδος η πλοκή αντλεί από μια ευρεία
   θεματολογία της μετακλασικής
   μυθιστορίας, όπως επίσης από λατινικές
   πηγές. Τα τυπικά προβλήματα που
   αντιμετωπίζουν οι εραστές βρίσκουν τη
   λύση τους συνήθως στον γάμο, μετά από
   αρκετές δολοπλοκίες και παρεμβάσεις
   τυπικών κωμικών χαρακτήρων, που
   απαντώνται και στην commedia dell' arte^[3]. Η
   λογοτεχνική κριτική έχει αναφερθεί σε
   έλλειψη «διδακτικού» σκοπού και
   ηθικότητας στο συγκεκριμένο είδος,
   θεωρώντας το μέσον διασκέδασης. Ωστόσο η
   έρευνα αναζητά εκείνα τα στοιχεία
   σάτιρας και κοινωνικής κριτικής που
   επαναπροσδιορίζουν τη διδακτική θέση
   του έργου^[4].

[Επεξεργασία] Αντιπροσωπευτικά έργα

   Ως σημαντικά παραδείγματα της commedia erudita
   θα μπορούσαν να αναφερθούν έργα όπως το
   La cassaria του Αριόστο, το 1508 το La calandria του
   Μπιμπιένα, το 1513 και τα La triunizia και I lucidi
   του Φιρεντζουόλα το 1549.

   Σε μεταγενέστερα δείγματα του
   συγκεκριμένου θεατρικού είδους η πλοκή
   διευρύνθηκε με την ανάπτυξη ηθικών και
   ρομαντικών στοιχείων, γεγονός που
   αποδίδεται στην αυξανόμενη επίδραση της
   commedia dell'arte.

[Επεξεργασία] Συγγραφείς

   Ως αντιπροσωπευτικοί συγγραφείς αυτού
   του διακριτού είδους θα μπορούσαν να
   αναφερθούν οι:

     * Λοντοβίκο Αριόστο (Lodovico Ariosto) (1474-1533).
     * Νικολό Μακιαβέλι (Niccolo Machiavelli) (1496-1527).
     * Πιέτρο Αρετίνο (Pietro Aretino) (1492-1556).
     * Άντζελο Μπεόλκο (Angelo Beolco) (περ. 1501-1542)^[2]

   Ως συγγραφείς της τελευταίας
   μεταβατικής περιόδου της Commedia erudita
   αναφέρονται οι:

     * Άντον Φραντζέσκο Γκρατσίνι (Anton Francesco
       Grazzini).
     * Τζιοβάνι Μαρία Κέτσι (Giovanni Maria Cecchi)
       (1518–87).
     * Ανιμπάλε Κάρο (Annibale Caro).
     * Τζιαμπατίστα ντελα Πόρτα (Giambattista della
       Porta).
     * Φραντσέσκο ντ' Άμπρα (Francesco d'
       Ambra).(1499–1558)^[3].

[Επεξεργασία] Βλ. επίσης

     * commedia dell' arte

[Επεξεργασία] Παραπομπές σημειώσεις

    1. ↑ Σε γλώσσα ενίοτε δύσκολα
       κατανοήσιμη. Βλ. Britannica online λήμμα «Commedia
       erudita»
    2. ↑ ^2,0 ^2,1 Wayne Turney "A Glimpse of Theatre History".
    3. ↑ ^3,0 ^3,1 The Free Dictionary λήμμα «commedia erudita»
    4. ↑ Ukas Michael 1959, «Didactic Purpose in the "Commedia Erudita"»
       Italica, Vol. 36, 198-205.

   Ανακτήθηκε από
   "http://el.wikipedia.org/wiki/%CE%9A%CE%BF%CE%BC%CE%AD%CE%BD%CF%84%CE%B9%CE%B1_%CE%B5%CF%81%CE%BF%CF%85%CE%BD%CF%84%CE%AF%CF%84%CE%B1"
   Κατηγορίες: Θεατρικά είδη | Ιστορία του
   θεάτρου | Θεωρία θεάτρου | Πολιτισμός της
   Ιταλίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 20:59, 30 Μαΐου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
