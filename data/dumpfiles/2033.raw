   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Αγία Όλγα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   Княгиня Ольга.jpg
   [IMG]

   Η Αγία Όλγα (ρωσ. Ольга) είναι η πρώτη
   αγία προερχόμενη από τους Ρως, τους
   προγόνους των σημερινών ρώσων και
   ουκρανών. Γεννήθηκε στο Πσκοβ και ήταν
   κόρη βαράγγων ευγενών - το αυθεντικό
   σκανδιναβικό της όνομα ήταν Χέλγκα (Helga).
   Για το ακριβές έτος γέννησής της δεν
   είμαστε βέβαιοι. Το μεταγενέστερο Πρώτο
   Χρονικό την τοποθετεί το 879, όμως με βάση
   αυτή τη χρονολογία φαίνεται πως γέννησε
   το μοναχογιό της Σβιάτοσλαβ σε ηλικία
   άνω των 60 ετών! Πιθανότερο είναι να
   γεννήθηκε γύρω στα 890.

   Σε πολύ νεαρή ηλικία (~903) η Όλγα
   παντρεύθηκε το ρουρικίδα Ιγκόρ,
   μετέπειτα αρχηγό του Κράτους των Ρως,
   και εγκαταστάθηκε στο Κίεβο. Ο σύζυγός
   της δολοφονήθηκε το 945 από τους
   Δρεβλιανούς κατά τη συλλογή φόρου
   υποτέλειας, με αποτέλεσμα ο θρόνος να
   περάσει στο μικρό γιο τους Σβιάτοσλαβ
   που ήταν ακόμη βρέφος. Έτσι η Όλγα
   ανέλαβε χρέη επιτρόπου μέχρι την
   ενηλικίωσή του, ασκώντας για σχεδόν δύο
   δεκαετίες την πραγματική εξουσία στο
   κράτους.

   Πρώτο μέλημά της ήταν να λάβει εκδίκηση
   για το χαμό του άνδρα της, πράγμα που
   έπραξε με μεγάλη αγριότητα. Σε μια εποχή
   που δεν υπήρχε γραπτή καταγραφή και
   είναι δύσκολο να ξεχωρίσει κανείς την
   αλήθεια από το μύθο, λέγεται ότι
   κατέσφαξε πολλούς Δρεβλιανούς και
   έκλεισε άλλους ζωντανούς μέσα σε πλοία,
   τα οποία κατόπιν βύθισε. Άλλοι
   εκτελέσθηκαν στην πυρά, ενώ τέλος
   μαρτυράται η εξής χαρακτηριστική
   ιστορία: Ενώ πολιορκούσε μια πόλη,
   υποσχέθηκε να αποχωρήσει εάν κάθε σπίτι
   τής χάριζε από ένα οικόσιτο περιστέρι
   για εξευμενισμό. Οι πολιορκημένοι την
   πίστεψαν και της παρέδωσαν τα δώρα, αλλά
   καθώς αποχωρούσε η Όλγα έβαλε φωτιά στα
   πόδια των περιστεριών. Αυτά τρομαγμένα
   γύρισαν ενστικτωδώς στις εστίες τους,
   βάζοντας φωτιά στις ξύλινες στέγες των
   σπιτιών. Έτσι κάηκε ολόκληρη η πόλη.

   Σε θρησκευτικό επίπεδο, η Όλγα ήταν ο
   πρώτος ηγέτης των Ρως που εγκατέλειψε
   τον παγανισμό για το χριστιανισμό. Η
   βάπτισή της έγινε το 955 με μεγάλη
   επισημότητα στην Κωνσταντινούπολη και
   έλαβε το χριστιανικό όνομα Ελένη από τη
   νονά της Ελένη Λεκαπηνή, σύζυγο του
   αυτοκράτορα Κωνσταντίνου Ζ'. Μία άλλη
   επίσκεψή της στην Πόλη, δύο χρόνια
   αργότερα, περιγράφεται λεπτομερώς από
   τον Κωνσταντίνο στο σύγγραμμά του De
   Ceremoniis Aulae Byzantinae. Σλαβικές πηγές
   αναφέρουν ότι ο Κωνσταντίνος
   εντυπωσιάσθηκε από την ομορφιά της και
   τη ζήτησε σε γάμο, φήμη όμως που
   αναιρείται τόσο από την ηλικία της όσο
   και από το γεγονός ότι ήδη ο
   Κωνσταντίνος ήταν παντρεμένος.

   Τα τελευταία χρόνια της ζωής της, μετά
   την ενηλικίωση του Σβιάτοσλαβ και τη
   λήξη της επιτροπείας (965), τα πέρασε στο
   κάστρο του Βίσγκοροντ κοντά στο Κίεβο
   μαζί με τα εγγόνια της. Ένας από τους
   εγγονούς της, ο Βλαδίμηρος, θα γινόταν
   αργότερα ο ηγέτης των Ρως που εισήγαγε
   το χριστιανισμό ως επίσημη θρησκεία του
   κράτους. Ταυτόχρονα η Όλγα ασκούσε την
   εσωτερική διοίκηση, αφού ο Σβιάτοσλαβ
   απουσίαζε διαρκώς σε μακροχρόνιες
   εκστρατείες. Ο θάνατος τη βρήκε σε
   προχωρημένη ηλικία το 969. Για τις
   προσπάθειές της να διαδώσει το
   χριστιανισμό στην επικράτεια των Ρως
   ανακηρύχθηκε αγία και ισαπόστολος από
   την ορθόδοξη εκκλησία το 1587. Η μνήμη της
   εορτάζεται την ημερομηνία του θανάτου
   της, στις 11 Ιουλίου.

                      Στο άρθρο αυτό έχει
                      ενσωματωθεί κείμενο από το
                      άρθρο Olga of Kiev της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

                      Στο άρθρο αυτό έχει
                      ενσωματωθεί κείμενο από το
                      άρθρο Olga (Russland) της Γερμανικής
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%91%CE%B3%CE%AF%CE%B1_%CE%8C%CE%BB%CE%B3%CE%B1"
   Κατηγορίες: Χριστιανοί άγιοι |
   Ρουρικίδες | Μεσαιωνική Ρωσία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * العربية
     * Български
     * Català
     * Česky
     * Cymraeg
     * Deutsch
     * English
     * Español
     * Euskara
     * Suomi
     * Français
     * עברית
     * Magyar
     * Bahasa Indonesia
     * Italiano
     * 日本語
     * ქართული
     * Latina
     * Lumbaart
     * Nederlands
     * Polski
     * Português
     * Русский
     * Slovenčina
     * Svenska
     * Türkçe
     * Українська
     * 中文

     * Τελευταία τροποποίηση 18:44, 15 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
