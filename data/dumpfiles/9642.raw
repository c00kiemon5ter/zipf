   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

              Ιστορία του Αριστοτελείου Πανεπιστημίου Θεσσαλονίκης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το Αριστοτέλειο Πανεπιστήμιο Θεσσαλονίκης ιδρύθηκε το 1925 μετά από
   απόφαση του Αλέξανδρου Παπαναστασίου, πρωθυπουργού της Ελλάδας. Ο
   Ελευθέριος Βενιζέλος είχε επίσης καταβάλει προσπάθειες για την ίδρυση ενός
   πανεπιστημίου στην Θεσσαλονίκη, σε μία εποχή που η Βόρεια Ελλάδα μόλις
   είχε απελευθερωθεί. Μάλιστα σχεδιαζόταν ταυτόχρονα η ίδρυση ενός
   πανεπιστημίου και στην Σμύρνη, αλλά το σχέδιο αυτό απέτυχε λόγω της
   Μικρασιατικής καταστροφής.

   Πίνακας περιεχομένων

     • 1 Ιδρυτικός Νόμος
     • 2 Μετεστέγαση
     • 3 Ίδρυση νέων Σχολών και Τμημάτων
     • 4 Δείτε επίσης

[Επεξεργασία] Ιδρυτικός Νόμος

   Ο ιδρυτικός νόμος του Αριστοτελείου Πανεπιστημίου Θεσσαλονίκης (Ν.
   3341/14-6-25) ψηφίστηκε στην Βουλή των Ελλήνων στις 5 Ιουνίου του 1925 και
   δημοσιεύτηκε στο φύλλο της Εφημερίδας της Κυβερνήσεως την 22α Ιουνίου
   1925. Λόγω της πολιτικής αναταραχής της εποχής εκείνης, ο ιδρυτικός νόμος
   πέρασε από πολλές δοκιμασίες και εμπόδια, τα οποία όμως ξεπεράστηκαν και
   το πανεπιστήμιο άρχισε να λειτουργεί το 1926 με πρώτο πρόεδρο τον Γεώργιο
   Χατζηδάκι και στην συνέχεια τον Χρίστο Τσούντα. Ο ιδρυτικός νόμος έδινε
   μεγάλη βαρύτητα στην ανάπτυξη των θεωρητικών επιστημών και όχι τόσο των
   θετικών επιστημών, λόγω των αντιλήψεων που επικρατούσαν την εποχή εκείνη.
   Η Φιλοσοφική Σχολή ήταν η πρώτη που άνοιξε το 1926 και στεγάστηκε αρχικά
   στο κτίριο «Aλλατίνι». Σήμερα το κτίριο αυτό χρησιμοποιείται από την
   Νομαρχία Θεσσαλονίκης για να στεγάσει τις διάφορες υπηρεσίες της.

   [IMG]
   [IMG]
   Το ιστορικό κτήριο της Φιλοσοφικής Σχολής του Α.Π.Θ. Στην είσοδο
   αναγράφεται το ρητό «ΜΟΥΣΑΙΣ ΧΑΡΙΣΙ ΘΥΕ» το οποίο σημαίνει «Θυσίαζε στις
   Μούσες και τις Χάριτες»

[Επεξεργασία] Μετεστέγαση

   Τον Οκτώβριο του 1927 αποφασίστηκε η μετεστέγαση του πανεπιστημίου, μετά
   από την διαπίστωση ότι η επιλογή που είχε γίνει δεν ήταν η καλύτερη. Έτσι
   λοιπόν το πανεπιστήμιο μεταφέρθηκε στο κτίριο που χρησιμοποιούσε τότε το
   B΄ Στρατιωτικό Νοσοκομείο, στην οδό Εθνικής Αμύνης. Σήμερα αποτελεί το
   ιστορικό κτίριο του Αριστοτελείου Πανεπιστημίου Θεσσαλονίκης και στεγάζει
   ένα μέρος της Φιλοσοφικής Σχολής.

[Επεξεργασία] Ίδρυση νέων Σχολών και Τμημάτων

   Στην συνέχεια άρχισαν να ιδρύονται αρκετές νέες σχολές. Το 1927
   λειτουργησε η Φυσικομαθηματική Σχολή με το Τμήμα Δασολογίας να αποτελεί το
   πρώτο της τμήμα. Το 1929 ξεκίνησε την λειτουργία της η Σχολή Nομικών και
   Oικονομικών Eπιστημών, ενώ το 1937 το Τμήμα Δασολογίας αποκόπτεται από την
   Φυσικομαθηματική Σχολή και μαζί με το τμήμα Γεωπονίας δημιουργεί την
   Γεωπονοδασολογική Σχολή. Το 1942 άρχισαν να λειτουργούν η Ιατρική και η
   Θεολογική σχολή, πολύ αργότερα απ' ότι προβλεπόταν στον ιδρυτικό νόμο.

   Μετά τον δεύτερο Παγκόσμιο Πόλεμο, το 1950 ιδρύθηκε η Κτηνιατρική Σχολή
   και στην συνέχεια τα Iνστιτούτα Ξένων Γλωσσών (1951), η Πολυτεχνική Σχολή
   (1955) και η Oδοντιατρική Σχολή, αρχικά (1959 ως τμήμα της Ιατρική σχολής
   και στην συνέχεια ως ανεξάρτητη σχολή (1971).

   Ο νόμος 1268 του 1982 για την δομή και λειτουργία των Ανώτατων
   Εκπαιδευτικών Ιδρυμάτων στην Ελλάδα οδήγησε σε γενική αναδιάθρωση των
   δομών όλων των πανεπιστημίων της χώρας. Συγκεκριμένα στο Α.Π.Θ. έγινε
   ανασύσταση σχολών και συμπτυξη διαφόρων τμημάτων με αποτέλεσμα τελικά να
   επικρατήσουν οι εξής σχολές: Φιλοσοφική Σχολή, Σχολή Νομικών και
   Οικονομικών Επιστημών, Πολυτεχνική Σχολή, Σχολή Γεωτεχνικών Επιστημών,
   Σχολή Επιστημών Υγείας, Σχολή Θετικών Επιστημών και Θεολογική Σχολή. Στη
   συνέχεια ιδρύθηκαν και άλλες σχολές: η Παιδαγωγική Σχολή (1983), η Σχολή
   Kαλών Tεχνών (1984) και τα αυτοδύναμα τμήματα Eπιστήμης Φυσικής Aγωγής και
   Aθλητισμού (1983) και Δημοσιογραφίας και Mέσων Mαζικής Eπικοινωνίας
   (1991). Το 1993 ιδρύθηκε η Παιδαγωγική Σχολή στην Φλώρινα, η οποία σήμερα
   εντάσσεται στο Πανεπιστήμιο Δυτικής Mακεδονίας. Εκτός από την δημιουργία
   νέων σχολών υπήρξε και δημιουργία νέων τμημάτων τα οποία προστέθηκαν στις
   ήδη υπάρχουσες σχολές, όπως για παράδειγμα το Τμήμα Ψυχολογίας στη
   Φιλοσοφική Σχολή και το Τμήμα Πληροφορικής στη Σχολή Θετικών Επιστημών.

   Πολλά τμήματα που ιδρύθηκαν από το Αριστοτέλειο Πανεπιστήμιο Θεσσαλονίκης
   σε διάφορες πόλεις τις Μακεδονίας έχουν πλέον περιέλθει σε άλλα
   πανεπιστήμια, όπως για παράδειγμα το τμήμα Μηχανικών Διαχείρισης
   Ενεργειακών Πόρων στην Κοζάνη (1999) και το Τμήμα Βαλκανικών Σπουδών
   (1999) στην Φλώρινα, τα οποία από τον 1η Ιανουαρίου 2004 έχουν παραχωρηθεί
   στο Πανεπιστήμιο Δυτικής Μακεδονίας.

   Τέλος, το 2004 δημιουργήθηκαν δύο νέα τμήματα: το Τμήμα Μηχανικών
   Χωροταξίας και Ανάπτυξης που εδρεύει στην Βέροια και υπάγεται στην
   Πολυτεχνική Σχολή και το Τμήμα Κινηματογράφου που υπάγεται στη Σχολή Καλών
   Τεχνών.

[Επεξεργασία] Δείτε επίσης

     • Αριστοτέλειο Πανεπιστήμιο Θεσσαλονίκης
     • Θεσσαλονίκη
     • Αλέξανδρος Παπαναστασίου
     • Ελευθέριος Βενιζέλος

   Ανακτήθηκε από
   "http://el.wikipedia.org/wiki/%CE%99%CF%83%CF%84%CE%BF%CF%81%CE%AF%CE%B1_%CF%84%CE%BF%CF%85_%CE%91%CF%81%CE%B9%CF%83%CF%84%CE%BF%CF%84%CE%B5%CE%BB%CE%B5%CE%AF%CE%BF%CF%85_%CE%A0%CE%B1%CE%BD%CE%B5%CF%80%CE%B9%CF%83%CF%84%CE%B7%CE%BC%CE%AF%CE%BF%CF%85_%CE%98%CE%B5%CF%83%CF%83%CE%B1%CE%BB%CE%BF%CE%BD%CE%AF%CE%BA%CE%B7%CF%82"
   Κατηγορία: Αριστοτέλειο Πανεπιστήμιο Θεσσαλονίκης

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 20:09, 12 Ιανουαρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
