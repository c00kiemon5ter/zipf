   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Πενταγιοί Φωκίδας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 38°35′32″N 22°3′16″E﻿ / ﻿38.59222, 22.05444

        Πενταγιοί
   Νομός     Φωκίδας
   Δήμος     Βαρδουσίων
   Πληθυσμός 267 (2001)
   Υψόμετρο  950 m

   Οι Πενταγιοί Φωκίδος, Πενταγιού όπως την αποκαλούν οι ντόπιοι, είναι ένα
   γραφικό χωριό της επαρχίας Δωρίδος. Το χωριό βρίσκεται σε υψόμετρο 950μ,
   80 χλμ βορειοδυτικά από την πρωτεύουσα του νομού Άμφισσα, και διοικητικά
   ανήκει στο Δήμο Βαρδουσίων. Έχει 267 κατοίκους, σύμφωνα με την τελευταία
   απογραφή (2001).

   Χτισμένο σε πλαγιά, το χωριό έχει θεά προς την ανατολή την κορφογραμμή των
   Βαρδουσίων, χιονοσκεπή συνήθως, ενώ τη δύση οριοθετεί το Ξεροβούνι με το
   ονομαστό τσάι του. Έλατα, πλατάνια, χιονισμένες βουνοκορφές, άφθονα νερά,
   πέτρινα σπίτια και καλντερίμια συμπληρώνουν το τοπίο.

   Πίνακας περιεχομένων

     • 1 Ιστορία
     • 2 Το χωριό σήμερα
     • 3 Αξιοθέατα
     • 4 Εξωτερικοί σύνδεσμοι

[Επεξεργασία] Ιστορία

   Το χωριό που συνδέεται με το θρύλο της Μαρίας της Πενταγιώτισσας, ιδρύθηκε
   το 16ο αιώνα. Η ονομασία ίσως πρόηλθε από τους πέντε προστάτες αγίους του
   ή από τους πέντε δρόμους που ξεκινούν ακτινωτά από την Πενταγιού προς τα
   γύρω χωριά, ενώ κατά το μελετητή Ιω.Παπαγεωργίου, πήρε το όνομά του από
   τους πέντε αδερφούς (πέντε γιους) Καμπεραίους που πρωτοεγκαταστάθηκαν στο
   χωριό.

   Κατά τον ιστορικό Δημήτρη Σταμέλο, και το σύγγραμά του " Η Δωρίδα στην
   Τουρκοκρατία " , το όνομα των Πενταγιών προήλθε από την επιτόπιο θανάτωση
   κατά τους διωγμούς Διοκλητιανού και Μαξιμιλιανού το 288 μΧ 5 νεαρών ατόμων
   , Ευστρατίου , Αυξεντίου , Ευγενίου , Μαρδαρίου και Ορέστη λόγω των
   χριστιανικών τους πεποιθήσεων , οι οποίοι μετά την επικράτηση του
   χριστιανισμού ανακυρήχθηκαν Άγιοι. Προφανώς το χωριό ελέγετο αρχικώς
   Πεντάγιοι και αργότερα κατά παραφοράν Πενταγιοί. Με την αυτή ονομασία
   ελέγετο για ένα διάστημα 30 ετών και το Γαλαξίδι κατά το τέλος του 17ου
   αιώνα.

   Όταν το 1826, μετά την έξοδο του Μεσολογγίου, μια ομάδα αγωνιστών κατέφυγε
   στους Πενταγιούς, ο Μουσταφάμπεης με δυο χιλιάδες Τούρκους χτύπησε το
   χωριό. Έλληνες αγωνιστές με επικεφαλής τους Ράγκο και Τσόγκα τους
   καταδίωξαν προς τον ποταμό Κόκκινο όπου και νικήθηκαν από τον οπλαρχηγό
   Σκαλτσοδήμο,στον ρύακα του Κόκκινου ποταμού, στην τοποθεσία που
   αποκαλείται μέχρι σήμερα "Τουρκόρεμα".

[Επεξεργασία] Το χωριό σήμερα

   Κύρια ασχολία των κατοίκων η γεωργία και η κτηνοτροφία. Η πλούσια πανίδα
   της περιοχής, έχει καταστήσει τους Πενταγιούς κέντρο συγκέντρωσης κυνηγών
   και ορειβατών. Σήμερα υπάρχουν δύο παραδοσιακοί ξενώνες που λειτουργούν
   όλο το χρόνο.

[Επεξεργασία] Αξιοθέατα

    1. Η πλακόστρωτη πλατεία του χωριού, με έναν αιωνόβιο πλάτανο να δεσπόζει
       στη μέση.
    2. Η εκκλησία των Παμμεγίστων Ταξιαρχών, με το θαυμάσιο ξυλόγλυπτο
       τέμπλο, δίπλα στην πλατεία.
    3. Το παλιό Μοναστήρι του Αγ.Παντελεήμονα, δύο χιλιόμετρα από τους
       Πενταγιούς, που λειτουργεί τουλάχιστον από το 1416 μΧ.
    4. Η "μεγάλη βρύση", χώρος αναψυχής στο "κάτω χωριό" με πέντε πηγές
       κρυστάλλινου νερού και παιδική χαρά.
    5. Η "βρύση του Μαστρογιάννη" και τα "Τσωραίικα Πλατάνια", όπου
       λειτουργούσε παλιά η "πάνω πλατεία" του χωριού.
    6. Τα ορειβατικά μονοπάτια που οδηγούν στα πολυάριθμα εξωκλήσια.
    7. Το παραδοσιακό πανηγύρι στην πλατεία του χωριού, στις 26 και 27
       Ιουλίου, στη γιορτή του Αγ. Παντελεήμονα.
    8. Το "ρουμελιώτικο αντάμωμα" που διοργανώνεται από το Δήμο Βαρδουσίων.
       Ένα ολοήμερο παραδοσιακό ρουμελιώτικο γλέντι, κάθε καλοκαίρι το
       Σάββατο μετά τον Δεκαπενταύγουστο.
    9. Αρχοντικά Μαρίας Πενταγιώτισσας και Δημήτρη Τουρκάκη (Παπαγεωργίου)

[Επεξεργασία] Εξωτερικοί σύνδεσμοι

     • Δήμος Βαρδουσίων
     • Φωτογραφίες της Πενταγιούς
     • Τουριστικές πληροφορίες για την Πενταγιού

   Ανακτήθηκε από
   "http://el.wikipedia.org/wiki/%CE%A0%CE%B5%CE%BD%CF%84%CE%B1%CE%B3%CE%B9%CE%BF%CE%AF_%CE%A6%CF%89%CE%BA%CE%AF%CE%B4%CE%B1%CF%82"
   Κατηγορία: Χωριά του νομού Φωκίδας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Română

     • Τελευταία τροποποίηση 16:45, 21 Νοεμβρίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
