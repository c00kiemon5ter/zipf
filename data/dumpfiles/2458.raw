   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Ρομπέρ Λεντέ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ρομπέρ Λεντέ

   Ο Ζαν Μπατίστ Ρομπέρ Λεντέ (Jean-Baptiste Robert
   Lindet) ήταν Γάλλος πολιτικός, την περίοδο
   της Γαλλικής Επανάστασης. Πρωτοστάτησε
   στην ίδρυση των Επαναστατικών
   Δικαστηρίων και λίγο πριν το τέλος της
   Επανάστασης υπηρέτησε στο Υπουργείο
   Οικονομικών.

   Πίνακας περιεχομένων

     * 1 Πρώτα χρόνια
     * 2 Λεντέ και Γαλλική Επανάσταση

          * 2.1 Έκθεση για τα εγκλήματα του
            Λουδοβίκου ΙΣΤ΄
          * 2.2 Επαναστατικά Δικαστήρια

     * 3 Θερμιδόρ και Διευθυντήριο
     * 4 Μετέπειτα χρόνια
     * 5 Αναφορές

[Επεξεργασία] Πρώτα χρόνια

   Γεννήθηκε στις 2 Μαΐου του 1746 στο Μπερνέ
   και ασκούσε το δικηγορικό επάγγελμα,
   μέχρι την έκρηξη της Επανάστασης,
   Εξελέγη μέλος της Νομοθετικής και στη
   συνέχεια της Συμβατικής Συνέλευσης.

[Επεξεργασία] Λεντέ και Γαλλική Επανάσταση

  [Επεξεργασία] Έκθεση για τα εγκλήματα του
  Λουδοβίκου ΙΣΤ΄

   Αρχικά υπήρξε φίλος των Γιρονδίνων,
   ψήφισε όμως την καταδίκη του βασιλιά
   Λουδοβίκου σε θάνατο το Δεκέμβριο του
   1792. Ο Λεντέ μάλιστα συνέταξε με μόχθο και
   παρουσίασε μια έκθεση για τα εγκλήματα
   του Βασιλιά ( Rapport sur les crimes imputés à Louis Capet ,
   20 Δεκεμβρίου 1792), που φερόταν να είχε
   διαπράξει. Μεταξύ άλλων, στην έκθεσή του
   κατηγόρησε το μονάρχη ότι κατά τη
   σύγκληση των Γενικών Τάξεων, το 1789, ο
   Λουδοβίκος να χρησιμοποιήσει τους
   αντιπροσώπους με σκοπό να αποσπάσει
   χρήματα για το χρεοκοπημένο Βασίλειό
   του. Επειδή δεν το πέτυχε, ο Βασιλιάς
   θέλησε να χρησιμοποιήσει το στρατό,
   προκαλώντας την πτώση της Βαστίλλης. Ο
   Λεντέ στην έκθεση αναφέρθηκε επίσης στο
   "Σιδερένιο Ερμάρι" του βασιλιά στο οποίο
   ανακαλύφθηκαν πειστήρια ότι
   συνωμοτούσε εναντίον της Επανάστασης. Η
   έκθεση ήταν μεροληπτική, καθώς δεν έθετε
   υπόψη τα βίαια επεισόδια που είχαν
   συμβεί σε βάρος του Λουδοβίκου.

  [Επεξεργασία] Επαναστατικά Δικαστήρια

   Αργότερα, ο Λεντέ πρότεινε πρώτος την
   ίδρυση των Επαναστατικών Δικαστηρίων,
   στα οποία τους επόμενους μήνες θα
   δικάζονταν και θα καταδικάζονταν με
   συνοπτικές διαδικασίες πολλοί
   επαναστάτες αλλά και πολίτες. Έγινε
   μέλος της Επιτροπής για τη Δημόσια
   Ασφάλεια τον Απρίλιο του 1793. Μάλιστα του
   ανατέθηκε η αρμοδιότητα να επιθεωρεί
   την Εθνική Επιτροπή Επισιτισμού. Σε
   πολλές άπό τις αποστολές του εστάλη για
   να καταστείλει αντεπαναστατικές
   ενέργειες.

   Μαζί με το Φιλίπ Ριλ ήταν ο μόνος που δεν
   υπέγραψε την καταδίκη σε θάνατο του Ζωρζ
   Νταντόν. Όταν του ζήτησαν να το πράξει,
   εκείνος απάντησε στον Λουί Αντουάν ντε
   Σαιν Ζιστ: "Είμαι εδώ για να προστατεύω
   τους πολίτες, όχι για να δολοφονώ
   πατριώτες".

[Επεξεργασία] Θερμιδόρ και Διευθυντήριο

   Εκτός από την καταδίκη του Νταντόν, ο
   Λεντέ ήταν αντίθετος και στα γεγονότα
   που ακολούθησαν την Ενάτη Θερμιδόρ, το
   1794. Έτσι, προστάτεψε τον Κολλό ντ'
   Ερμπουά και άλλους επαναστάτες από τις
   εναντίον τους κατηγορίες το 1795. Μάλιστα
   κατηγορήθηκε και ο ίδιος και τον
   υπερασπίστηκε ο αδερφός του Τομάς.
   Σώθηκε από την γκιλοτίνα λόγω της
   αμνηστίας, που παραχωρήθηκε με το νόμο
   της 4ης Μπριμιέρ του έτους 4 της
   Επανάστασης, δηλαδή στις 26 Οκτωβρίου του
   1795.

   Το Γαλλικό Διευθυντήριο προσέφερε στο
   Λεντέ την ευκαιρία να εργαστεί ως
   κατάσκοπος στη Βασιλεία της Ελβετίας,
   εκείνος όμως αρνήθηκε να λάβει μέρος
   στην αποστολή. Το 1796 έλαβε μέρος στη
   συνωμοσία του Φρανσουά-Νοέλ Μπαμπέφ και
   δικάστηκε. Στη δίκη αθωώθηκε, σε
   αντίθεση με τον Μπαμπέφ, που οδηγήθηκε
   στη λαιμητόμο. Εν συνεχεία εξελέγη στη
   Βουλή των Πεντακοσίων αλλά δεν του
   επετράπη να καταλάβει έδρα. Υπηρέτησε
   όμως ως Υπουργός οικονομικών από τις 18
   Ιουνίου μέχρι τις 9 Νοεμβρίου του 1799.

[Επεξεργασία] Μετέπειτα χρόνια

   Έπειτα από το πραξικόπημα της 18ης
   Μπριμέρ από το Ναπολέοντα, αρνήθηκε να
   αναλάβει αξιώματα στο νέο καθεστώς της
   υπατείας, την οποία διαδέχθηκε η
   Αυτοκρατορία.

   Το 1816, έπειτα από την παλινόρθωση των
   Βουρβόνων η φιλοβασιλική κυβέρνηση
   κατάφερε να τον προγράψει ως
   βασιλοκτόνο, ωστόσο απέφυγε αυστηρότερη
   τιμωρία με το να μην αναγνωριστέο
   Ναπολέων στη διάρκεια των 100 Ημερών. Ο
   Λεντέ επέστρεψε στη Γαλλία, όπου και
   πέθανε, στο Παρίσι, στις 17 Φεβρουαρίου
   του 1825.

[Επεξεργασία] Αναφορές

     * Marc Bouloiseau, The Jacobin Republic 1792-1794 (Καίμπριτζ,
       1983)
     * Colin Jones, The Longman Companion to the French Revolution (Νέα
       Υόρκη, 1988)
     * David P. Jordan, The King's Trial: Louis XVI vs. the French Revolution
       (Λος Άντζελες, 1979).
     * Richet, Francois Furet, and Denis, The French Revolution (Νέα
       Υόρκη, 1970)
     * Simon Schama, Citizens: A Chronicle of the French Revolution (Νέα
       Υόρκη,1989)
     * Amand Montier, Robert Lindet (Παρίσι, 1899) and Correspondance
       de Thomas Lindet (Paris, 1899).
     * H. Turpin, Thomas Lindet (Bernay, 1886).

                       Στοιχεία προσώπου
   ΟΝΟΜΑ                          Λεντε Ζαν Μπατιστ
                                       Ρομπερ
   ΑΛΛΑ ΟΝΟΜΑΤΑ             Jean-Baptiste Robert Lindet
   ΜΙΚΡΗ ΠΕΡΙΓΡΑΦΗ
   ΗΜΕΡΟΜΗΝΙΑ                2 Μαΐου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ           1746
   ΤΟΠΟΣ ΓΕΝΝΗΣΗΣ         Μπερνέ
   ΗΜΕΡΟΜΗΝΙΑ ΘΑΝΑΤΟΥ 17 Φεβρουαρίου
   ΕΤΟΣ ΘΑΝΑΤΟΥ             1825
   ΤΟΠΟΣ ΘΑΝΑΤΟΥ           Παρίσι

   Ανακτήθηκε από
   "http://el.wikipedia.org/wiki/%CE%A1%CE%BF%CE%BC%CF%80%CE%AD%CF%81_%CE%9B%CE%B5%CE%BD%CF%84%CE%AD"
   Κατηγορίες: Θάνατοι το 1825 | Γάλλοι
   επαναστάτες | Γεννήσεις το 1746

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Español
     * Français
     * Polski
     * Русский

     * Τελευταία τροποποίηση 17:54, 10 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
