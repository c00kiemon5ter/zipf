   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Κατερίνη

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°16′N 22°30′E﻿ / ﻿40.27, 22.50

                                Κατερίνη
   Έμβλημα

   Κατερίνη (Ελλάδα)
                                Κατερίνη
   Κατερίνη

   --------------------------------------------------------------------------
   Γεωγραφικό                    Μακεδονία
   Διαμέρισμα
   Περιφέρεια                    Κεντρικής
                                           Μακεδονίας
   Νομός                              Πιερίας
   Αρ. δημ.                           5
   διαμερισμάτων
   Επίσημος πληθυσμός     53.418^[1] (2001)
   Έκταση                            112,9 km²
   Ταχυδρομικός κώδικας 60100
   Τηλεφωνικός κωδικός   23510
   Δήμαρχος                        Χιονίδης Σάββας
   Δικτυακός τόπος           http://www.katerini.gr

   Η Κατερίνη είναι πόλη της Ελλάδας,
   βρίσκεται στην Μακεδονία και είναι
   πρωτεύουσα του νομού Πιερίας. Το ομώνυμο
   δημοτικό διαμέρισμα έχει, σύμφωνα με την
   απογραφή του 2001, 53.418 κατοίκους.
   Βρίσκεται στο πιερικό ύψωμα, ανάμεσα στα
   Πιέρια Όρη και στον Θερμαϊκό κόλπο, σε
   υψόμετρο 14-45 μ. Απέχει 68 χλμ. από τη
   Θεσσαλονίκη, κάτι το οποίο έχει
   αποδειχθεί ευεργετικό για την ανάπτυξη
   της Κατερίνης τα τελευταία χρόνια.
   Αποτελεί συγκοινωνιακό κόμβο και τη
   διατρέχει σύγχρονος αυτοκινητόδρομος
   (Εθνική Οδός 1).

   Πίνακας περιεχομένων

     * 1 Ιστορία
     * 2 Ονομασία
     * 3 Πληθυσμός
     * 4 Δήμος Κατερίνης
     * 5 Αξιοθέατα

          * 5.1 Ναοί της Κατερίνης

     * 6 Αθλητισμός

          * 6.1 Αθλητικές Ενώσεις
          * 6.2 Αθλητικοί Γυμναστικοί Σύλλογοι
          * 6.3 Αθλητικοί Μορφωτικοί Σύλλογοι
          * 6.4 Αθλητικοί Όμιλοι
          * 6.5 Αθλητικοί Σύλλογοι

               * 6.5.1 Αντισφαίριση
               * 6.5.2 Ορειβατικοί Σύλλογοι
               * 6.5.3 Πολεμικές τέχνες

          * 6.6 Αθλητικοί Σύνδεσμοι
          * 6.7 Ακαδημίες

               * 6.7.1 Υγρός Στίβος

     * 7 Αδελφοποιημένες Πόλεις
     * 8 Υποσημειώσεις
     * 9 Βιβλιογραφία
     * 10 Φωτογραφίες
     * 11 Δείτε επίσης

[Επεξεργασία] Ιστορία

   [IMG]
   [IMG]
   Προτομή του Μ. Αλεξάνδρου στην Κατερίνη.

   Το όνομα της πόλης έχει τις ρίζες του
   στην Αικατερίνη της Αλεξανδρείας, μια
   χριστιανή μάρτυρα, που έζησε τον 4ο
   αιώνα. Παρά τη συμμετοχή της σε όλους
   τους εθνοαπελευθερωτικούς αγώνες των
   Ελλήνων, από την επανάσταση του 1821, το
   κίνημα του 1854, την επανάσταση του 1878 και
   το Μακεδονικό Αγώνα, απελευθερώθηκε
   τελικά από την Οθωμανική Αυτοκρατορία
   στις 16 Οκτωβρίου του 1912. Σημαντικοί
   Μακεδονομάχοι, εκείνη την περίοδο ήταν
   οι οπλαρχηγοί Νικόλαος Στρεμπίνας και
   Νικόλαος Μπαμπανίκας, καθώς και ο
   Αλκιβιάδης Παπαδημητρίου^[2]. Κατά τον Β'
   Παγκόσμιο Πόλεμο κατελήφθη από τον
   γερμανικό στρατό στις 14 Απριλίου 1941 και
   απελευθερώθηκε τρία χρόνια αργότερα. Το
   1944 ιδρύθηκε και το Γενικό Νοσοκομείο της
   πόλης.

   Σήμερα η πόλη αποτελεί μια από τις πιο
   δυναμικές αστικές περιοχές της
   Μακεδονίας και όλης της Ελλάδας. Στις
   μέρες μας η ανάπτυξη της Κατερίνης
   ανακόπτεται αισθητά από την παρουσία
   της γειτονικής Θεσσαλονίκης, που
   απορροφά σε συντριπτικό βαθμό όλες τις
   δραστηριότητες της ευρύτερης περιοχής.

   Παρ' όλα αυτά, εξαιτίας της πολύ μεγάλης
   τουριστικής κίνησης που υπάρχει στον
   νομό Πιερίας, η πόλη βρίσκεται αισθητά
   στο προσκήνιο. Η πόλη διαθέτει ένα από τα
   ωραιότερα πάρκα της Ελλάδας, το οποίο
   διαθέτει και πολύ εντυπωσιακά
   συντριβάνια και ειδικά το καλοκαίρι
   αποτελεί όαση δροσιάς και χαλάρωσης,
   ιδιαίτερα τις πολύ θερμές ώρες της
   ημέρας.

   Τα τελευταία χρόνια η Κατερίνη γνωρίζει
   αξιόλογη τουριστική κίνηση με την
   ανάπτυξη οργανωμένων παραθεριστικών
   κέντρων στις ακτές της. Παράλληλα, με
   δεδομένη την ύπαρξη τεράστιων επίπεδων
   εκτάσεων γύρω της, η πόλη γνωρίζει, πάλι
   τα τελευταία χρόνια, φρενήρη οικιστική
   ανάπτυξη, με συνεχή ένταξη νέων
   εκτάσεων, στην υπάρχουσα έκτασή της.
   Σημαντική ώθηση στην περαιτέρω ανάπτυξη
   της πόλεως, θα δώσει και η έναρξη
   λειτουργίας του καινούργιου
   νοσοκομείου. Το 2008 ανακατασκευάστηκε
   και ο σιδηροδρομικός σταθμός της πόλης.

[Επεξεργασία] Ονομασία

   Είναι άγνωστο από πότε υπήρχε ως
   κωμόπολη. Πολλοί περιηγητές , όπως ο Leake,
   αλλά και σε χάρτες ήδη από το 13ο αιώνα
   (1264), αναφέρουν την πόλη με το όνομα Άτηρα
   (σταθμός ή πόλισμα Hatera) και αρκετοί είδαν
   και επίδραση στο όνομα της πόλης
   (Κατερίνη – Κάτηρα- Χάτηρα- Άτηρα). Στο
   ίδιο συμπέρασμα κατέληξε και ο Πουκεβίλ,
   ο οποίος σε χάρτη σημειώνει τον τόπο ως
   Kateri Hatera. Ο Heuzey υπολόγισε τη θέση της
   αρχαίας Άτηρας κοντά στην
   Κονταριώτισσα, ενώ ο Kurz τοποθετεί το
   πόλισμα κάπου ανάμεσα στους σημερινούς
   οικισμούς του Κορινού και της Καλλιθέας.

   Άλλη υπόθεση κάνει λόγο για το εκκλησάκι
   της Αγίας Αικατερίνης, το οποίο
   βρίσκεται ανατολικά της πόλης και όπου
   βρίσκεται σήμερα το παλαιό νεκροταφείο.
   Οι εικόνες στο ναό χρονολογούνται από το
   1831 και δεν αποκλείεται να υπήρχε από
   πριν στην ίδια θέση κάποιος άλλος ναός.

   Η πόλη εμφανίζεται με τη λόγια ονομασία
   Αικατερίνη ή Αγία Αικατερίνη στη γλώσσα
   της γραφειοκρατίας και μέχρι τις αρχές
   του 20ού αιώνα. Τελικά επικράτησε η
   ονομασία Κατερίνη.

[Επεξεργασία] Πληθυσμός

   Μετά την απελευθέρωση (1912) η Κατερίνη
   έγινε Δήμος (μέχρι τις 28 Ιουνίου 1918) . Το
   1920-1930 η Κατερίνη αποτέλεσε Κοινότητα. Το
   πρώτο Δημοτικό Συμβούλιο έλαβε χώρα
   στις 4 Σεπτεμβρίου 1929. Το 1931 ανεγέρθηκε η
   Δημοτική Αγορά της Κατερίνης. Τη
   δεκαετία αυτή , με την έλευση των
   προσφύγων, διπλασιάστηκε ο πληθυσμός
   της πόλης. Πολλοί κάτοικοι κατάγονται
   από τη Θράκη, και συγκεκριμένα από τον
   Αρτεσκό.

   Το 1961, το πολεοδομικό συγκρότημα της
   Κατερίνης ήταν το τέταρτο αστικό κέντρο
   της Μακεδονίας, μετά τη Θεσσαλονίκη, την
   Καβάλα και τις Σέρρες και το δωδέκατο
   της Ελλάδας. Η πληθυσμιακή αυτή
   ανάπτυξη, την οποία φυσικά ακολούθησε
   αντίστοιχη εξέλιξη της μορφής της πόλης,
   οφείλεται κατά μεγάλο μέρος στην
   ανάπτυξη της καπνοκαλλιέργειας και στην
   αύξηση της παραγωγής καπνών ποικιλίας
   Κατερίνης, τα οποία μετά το Β΄ Παγκόσμιο
   Πόλεμο, ήταν περιζήτητα στη διεθνή αγορά
   για σημαντικό χρονικό διάστημα. Είναι
   χαρακτηριστικό επίσης ότι η συμβολή του
   καπνού στη διαμόρφωση του υψηλού
   σχετικά εισοδήματος της περιοχής της
   Κατερίνης, και γενικότερα του νομού
   Πιερίας, είναι μεγαλύτερη από ό,τι σε
   κάθε άλλη περιοχή της
   Ελλάδας.^[εκκρεμεί παραπομπή]

   Το 1806 ο William Leake αναφέρει 100 οικίες και το
   1810 ο Daniel κάνει λόγο για 140. Το 1812, το 1880 και
   το 1890 ο αριθμός των οικιών είναι
   σταθερός (300) σύμφωνα με τις αντίστοιχες
   αναφορές του Henry Holland και του Επισκόπου
   Κίτρους, Νικολάου. Ειδικότερα, το 1890
   αναφέρονται (Στατιστικοί Πίνακες του
   Ελληνικού Προξενείου Θεσσαλονίκης), 300
   οικίες και 700 διαχειμαζόντες
   Βλαχολιβαδιώτες. Το 1900 υπήρχαν 2.070
   Χριστιανοί και 600 Μουσουλμάνοι. Στα μέσα
   της δεκαετίας του ‘ 20 αποχώρησαν από την
   πόλη οι Μουσουλμάνοι, οι οποίοι
   αριθμούσαν περί τους 8.000 ανθρώπους. Στην
   Κατερίνη κατέληξε μεγάλο κομμάτι των
   Ελλήνων Ευαγγελικών της Μικράς Ασίας
   μετά την Μικρασιατική καταστροφή. Κατά
   την απογραφή του 1928 η Κατερίνη κατείχε
   την 45η θέση μεταξύ των μεγαλύτερων
   ελληνικών πόλεων. Σήμερα, με βάση την
   απογραφή του 2001 κατέχει τη 10η
   θέση.^[εκκρεμεί παραπομπή]

   Επίσημες απογραφές για πληθυσμό
   Κατερίνης

     * 1920: 6.540 κάτοικοι
     * 1928: 10.138 κάτοικοι
     * 1940: 16.938 κάτοικοι
     * 1951: 24.605 κάτοικοι
     * 1961: 28.046 κάτοικοι
     * 1971: 29.046 κάτοικοι
     * 1981: 38.404 κάτοικοι
     * 1991: 42.381 κάτοικοι
     * 2001: 53.418 κάτοικοι

[Επεξεργασία] Δήμος Κατερίνης

   [IMG]
   [IMG]
   Η θέση του Δήμου Κατερίνης στο νομό
   Πιερίας.
   [IMG]
   [IMG]
   Το Δημαρχείο της Κατερίνης

   Ο δήμος Κατερίνης έχει (πραγματικό)
   πληθυσμό 56.434
   κατοίκους^[εκκρεμεί παραπομπή]. Στον
   δήμο περιλαμβάνονται:

           Δ.δ. Κατερίνης [ 53.418 ] ^[3]

                           * η Κατερίνη [ 51.332 ] ^[3]
                           * η Ανδρομάχη [ 962 ]
                           * η Νέα Χράνη [ 420 ]
                           * το Νέο Κεραμίδι [ 426 ]
                           * η Ολυμπιακή Ακτή [ 391 ].
                             Πρόκειται για την παραλία
                             της πόλης της Κατερίνης,
                             γνωστή και ως
                             Κατερινόσκαλα.

           Δ.δ. Άνω Αγίου Ιωάννου [ 504 ]

                           * ο Άνω Άγιος Ιωάννης [ 469 ]
                           * ο Νέος Άνω Άγιος Ιωάννης [
                             35 ]

           Δ.δ. Γανοχώρας -- η Γανόχωρα [ 667 ]
           Δ.δ. Νεοκαισαρείας -- η Νεοκαισάρεια [
           379 ]
           Δ.δ. Σβορώνου [ 2.175 ]

                           * ο Σβορώνος [ 1.931 ]
                           * η Αγία Βαρβάρα [ 68 ]
                           * το Προσήλιον [ 176 ]

     * Για τους διατελέσαντες Δημάρχους,
       βλέπε Κατάλογος Δημάρχων Κατερίνης.

[Επεξεργασία] Αξιοθέατα

   [IMG]
   [IMG]
   Το πάρκο της Κατερίνης.

   Ένας δημοφιλής τουριστικός προορισμός,
   η Κατερίνη είναι πολύ κοντά στη θάλασσα
   (6 χλμ.), στον Όλυμπο και σε αρκετές
   αρχαιολογικές τοποθεσίες που
   παρουσιάζουν μεγάλο ενδιαφέρον, όπως η
   αρχαία πόλη του Δίου (5ος αιώνας π.Χ., 17
   χλμ. μακριά) και στο βενετικό κάστρο του
   Πλαταμώνα. Οι παραλίες του Κορινού, της
   Παραλίας, και της Ολυμπιακής Ακτής (ή
   Κατερινόσκαλας) είναι πολύ δημοφιλείς
   κατά τη διάρκεια του καλοκαιριού.

   Το 1992 ιδρύθηκε Ποντιακό Μουσείο , όπου
   εκτίθενται κειμήλια από τις αλησμόνητες
   πατρίδες του Πόντου.

  [Επεξεργασία] Ναοί της Κατερίνης

   Στην Κατερίνη βρίσκονται οι εξής
   Ορθόδοξοι ενοριακοί ναοί.

     * Η Θεία Ανάληψη.
     * Η Αγία Άννα.
     * Η Αγία Παρασκευή.
     * Η Αγία Τριάδα.
     * Ο Άγιος Κοσμάς ο Αιτωλός, σε απόσταση 2
       χιλιομέτρων από την πόλη, στην
       Ανδρομάχη.
     * Ο Άγιος Σάββας.
     * Ο Άγιος Χαράλαμπος.
     * Γενέσιον της Θεοτόκου.
     * Άγιος Χριστόφορος.
     * Άγιος Προκόπιος (στην Ολυμπιακή Ακτή).
     * Αγία Αικατερίνη (Α΄ Κοιμητήριο).
     * Άγιος Λάζαρος (Β΄ Κοιμητήριο).
     * Άγιος Θεράπων (στο Νομαρχιακό
       Νοσοκομείο της Κατερίνης).
     * Τίμιος Σταυρός.

   Εκτός αυτών υπάρχει στην πόλη και
   Ευαγγελική Εκκλησία.

[Επεξεργασία] Αθλητισμός

   Στην Κατερίνη υπάρχουν τα εξής αθλητικά
   σωματεία:

  [Επεξεργασία] Αθλητικές Ενώσεις

     * Μορφωτική Αθλητική Ένωση Ποντίων
       Κατερίνης, που αγωνίζεται στην στην Γ'
       Εθνική.

  [Επεξεργασία] Αθλητικοί Γυμναστικοί
  Σύλλογοι

     * Αθλητικός Γυμναστικός Σύλλογος
       Σιδηροδρομικού Σταθμού Κατερίνης
     * Γυμναστικός Αγωνιστικός Σύλλογος
       "Αρχέλαος Κατερίνης", που
       συμπεριλαμβάνει ομάδα
       χειροσφαίρισης, με διακρίσεις στην Α1
       ανδρών και στο Κύπελλο Ελλάδας τα
       τελευταία χρόνια.
     * Γυμναστικός Αγωνιστικός Σύλλογος
       Κατερίνης "Ολυμπιάδα"
     * Γυμναστικός Αθλητικός Σύλλογος
       "Αλέξανδρος Κατερίνης"
     * Γυμναστικός Σύλλογος Μυλαυλάκου
       Παραδείσου Κατερίνης "Ο Ατρόμητος",
       που αγωνίζεται στην Α΄ ερασιτεχνική
       κατηγορία του τοπικού ποδοσφαιρικού
       πρωταθλήματος της Ε.Π.Σ. Πιερίας.

  [Επεξεργασία] Αθλητικοί Μορφωτικοί
  Σύλλογοι

     * Αθλητικός Μορφωτικός Σύλλογος
       "Βατανιακός" Κατερίνης, που αγωνίζεται
       στην Α΄ κατηγορία του τοπικού
       ποδοσφαιρικού πρωταθλήματος της Ε.Π.Σ.
       Πιερίας.
     * Γυμναστικός Αθλητικός Μορφωτικός
       Σύλλογος "Εθνικός Κατερίνης" (στο
       ποδόσφαιρο αγωνίζεται στην Γ΄ εθνική)
     * Μορφωτικός Αθλητικός Σύλλογος
       Κατερίνης "Ο Μέγας Αλέξανδρος"
     * Αθλητικός Μορφωτικός Σύλλογος "25η
       Μαρτίου"-Σάρισσα

  [Επεξεργασία] Αθλητικοί Όμιλοι

     * Αθλητικός Όμιλος Κατερίνης "Ο Όλυμπος"
     * Αθλητικός Όμιλος Κατερίνης "Ο Πήγασος"
     * Αθλητικός Όμιλος Ποντίων Κατερίνης
     * Αθλητικός Όμιλος Σακουρά Κατερίνης
     * Ναυτικός Όμιλος Κατερίνης
     * Όμιλος Αντισφαίρισης Κατερίνης
     * Όμιλος Καράτε Κατερίνης
     * Σκακιστικός Όμιλος Κατερίνης
     * Σκακιστικός Όμιλος Πνευματικού
       Κέντρου Δήμου Κατερίνης
     * Χιονοδρομικός Όμιλος Κατερίνης
     * Άρης Κοκκινοπλιτών

  [Επεξεργασία] Αθλητικοί Σύλλογοι

    [Επεξεργασία] Αντισφαίριση

     * Σύλλογος Αντισφαίρισης Κατερίνης

    [Επεξεργασία] Ορειβατικοί Σύλλογοι

     * Ελληνικός Ορειβατικός Σύλλογος
       Κατερίνης
     * Σύλλογος Ελλήνων Ορειβατών Κατερίνης

    [Επεξεργασία] Πολεμικές τέχνες

     * Αθλητικός Σύλλογος Κατερίνης
       "Σάρισσα"
     * Αθλητικός σύλλογος τάε κβο ντο
       Κατερίνης
     * Αθλητικός σύλλογος Κατερίνης SΕIDOKAN
       KARATE KOBUDO ΕΙΣ OKINAWA "Ο Πιερικός"
     * Λέσχη Παραδοσιακών Πολεμικών Τεχνών
       Κατερίνης

  [Επεξεργασία] Αθλητικοί Σύνδεσμοι

     * Σύνδεσμος Φιλάθλων Πιερικός
       Κατερίνης, σύλλογος ποδοσφαίρου.
     * Σύνδεσμος Φιλάθλων Κατερίνης
       Πιερικός Αρχέλαος, σύλλογος
       καλαθοσφαίρισης.

  [Επεξεργασία] Ακαδημίες

    [Επεξεργασία] Υγρός Στίβος

     * Αθλητική Ακαδημία Κατερίνης "Νηρέας".
     * Αθλητικός Κολυμβητικός Σύλλογος
       "ΔΙΑΣ".
     * Αθλητική Ακαδημία Κατερίνης 92'

[Επεξεργασία] Αδελφοποιημένες Πόλεις

   Ο Δήμος Κατερίνης έχει αδελφοποιηθεί με
   τις παρακάτω πόλεις:

   Flag of Serbia.svg  Τσάτσακ, Σερβία
   Flag of Germany.svg Μάινταλ, Γερμανία
   Flag of Austria.svg Μόοσμπουργ, Αυστρία
   Flag of Russia.svg  Σουργκούτ, Ρωσία

[Επεξεργασία] Υποσημειώσεις

    1. ↑ Απογραφή 2001, μόνιμος πληθυσμός
       τοπικού διαμερίσματος Κατερίνης.
    2. ↑ Αφανείς γηγενείς Μακεδονομάχοι,
       επιστημονική επιμέλεια Ιωάννης Σ.
       Κολιόπουλος, ΕΜΣ, εκδόσεις University Studio
       Press. Θεσσαλονίκη 2008
    3. ↑ ^3,0 ^3,1 Απογραφή πληθυσμού 2001: Μόνιμος
       πληθυσμός. Νομοί, δήμοι, κοινότητες,
       δημοτικά και κοινοτικά διαμερίσματα
       και οικισμοί, Εθνική Στατιστική
       Υπηρεσία Ελλάδος

[Επεξεργασία] Βιβλιογραφία

     * Heuzey L. , Le Mont Olympe et l’ Akarnanie, Παρίσι 1860.
     * Leake W. M., Travels in Northern Greece, τ. 3, σ. 415,
       Λονδίνο 1835.
     * Αναγνωστόπουλος Π. Ν., Η Αρχαία
       Ολυμπιακή Πιερία, εκδ. Εστίας Πιερίδων
       Μουσών, Θεσσαλονίκη 1971.
     * Καζταρίδης Ιωάννης, Κατερίνη: από τη
       μικρή κώμη στην πολύτροπη πόλη, εκδ.
       ΜΑΤΙ.
     * Πουκεβίλ, Ταξίδι στην Ελλάδα,
       Μακεδονία- Θεσσαλία (μετάφραση Νίκη
       Μολφέτα), Αθήνα 1995.
     * Ράπτης Γ. Α., Όλυμπος- Πιέρια, Βέρμιο
       και Άθως στη ζωή των Μακεδόνων, έκδοση
       Όλυμπος, Κατερίνη, 1996.

[Επεξεργασία] Φωτογραφίες

   [IMG]                           [IMG]                  [IMG]

   Η Ευαγγελική         Η Μητρόπολη. Εικόνα από
   Εκκλησία.                                      το πάρκο.

[Επεξεργασία] Δείτε επίσης

   Commons logo
   Τα Κοινά έχουν πολυμέσα σχετικά με το
   θέμα
   Κατερίνη

     * Ιερά Μητρόπολη Κίτρους, Κατερίνης και
       Πλαταμώνος

   π • σ • ε
                  Δήμοι του νομού Πιερίας
   Κατερίνης · Αιγινίου · Ανατολικού
   Ολύμπου · Δίου · Ελαφίνας · Κολινδρού ·
   Κορινού · Λιτοχώρου · Μεθώνης · Παραλίας
   · Πέτρας · Πιερίων · Πύδνας

   π • σ • ε
              Έδρες νομαρχιών της Ελλάδας
   Άγιος Νικόλαος  · Αθήνα  ·
   Αλεξανδρούπολη  · Άμφισσα  · Αργοστόλι  ·
   Άρτα  · Βέροια  · Βόλος  · Γρεβενά  · Δράμα
    · Ελευσίνα  · Έδεσσα  · Ερμούπολη  ·
   Ζάκυνθος  · Ηράκλειο  · Ηγουμενίτσα  ·
   Θεσσαλονίκη  · Ιωάννινα  · Κέρκυρα  ·
   Κόρινθος  · Καλαμάτα  · Καρδίτσα  ·
   Καρπενήσι  · Καστοριά  · Κατερίνη  ·
   Καβάλα  · Κιλκίς  · Κομοτηνή  · Κοζάνη  ·
   Λαμία  · Λάρισα  · Λευκάδα  · Λιβαδειά  ·
   Μεσολόγγι  · Μυτιλήνη  · Ναύπλιο  · Ξάνθη
    · Παλλήνη  · Πάτρα  · Πειραιάς  ·
   Πολύγυρος  · Πρέβεζα  · Πύργος  · Ρέθυμνο
    · Ρόδος  · Σάμος  · Σέρρες  · Σπάρτη  ·
   Τρίκαλα  · Τρίπολη  · Φλώρινα  · Χαλκίδα
    · Χανιά  · Χίος

   Ανακτήθηκε από
   "http://el.wikipedia.org/wiki/%CE%9A%CE%B1%CF%84%CE%B5%CF%81%CE%AF%CE%BD%CE%B7"
   Κατηγορίες: Δήμοι του νομού Φθιώτιδας |
   Κατερίνη | Πόλεις της Ελλάδας
   Κρυμμένες κατηγορίες: Άρθρα που
   χρειάζονται παραπομπές με σχόλιο | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Български
     * Deutsch
     * English
     * Suomi
     * Français
     * Hrvatski
     * Bahasa Indonesia
     * Italiano
     * 日本語
     * Basa Jawa
     * Lietuvių
     * Македонски
     * Nederlands
     * ‪Norsk (nynorsk)‬
     * Polski
     * Română
     * Русский
     * Simple English
     * Slovenčina
     * Српски / Srpski
     * Українська
     * اردو
     * Winaray

     * Τελευταία τροποποίηση 19:38, 16 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
