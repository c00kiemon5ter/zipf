   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

    Διαχείριση επιχειρηματικών διεργασιών

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν
                       αναφέρει τις πηγές του ή δεν
                       περιέχει επαρκείς
                       παραπομπές.

   Tango-nosources.svg Μπορείτε να βοηθήσετε την
                       Βικιπαίδεια προσθέτοντας
                       κατάλληλες πηγές και
                       παραπομπές που να
                       υποστηρίζουν το άρθρο.
                       Η σήμανση τοποθετήθηκε στις
                       09/06/2010.

   Αρχικά ,προτού γίνει αναφορά για το τι
   είναι το Business Process Management ή ΒΡΜ
   (διαχείριση επιχειρησιακών διεργασιών)
   θα πρέπει να οριστούν κάποιες ορολογίες
   της επιστήμης αυτής, ώστε να σχηματιστεί
   μία πιο σαφή εικόνα για το τι
   πραγματεύεται.

   Η διεργασία περιλαμβάνει ένα σύνολο
   δραστηριοτήτων που χρησιμοποιούν
   κάποιες εισροές (inputs) για να παραχθεί μία
   εκροή δηλαδή κάποιο αποτέλεσμα (output). Μια
   επιχειρησιακή διεργασία, που
   αναπαρίσταται σε ένα διάγραμμα ροής
   (flowchart), είναι μία διαδικασία που
   λαμβάνει χώρα σε ένα επιχειρησιακό χώρο
   με σκοπό να δημιουργηθεί κάτι
   καινούργιο. Με τον όρο «διαδικασία»
   περιγράφεται ένα σύνολο δραστηριοτήτων
   που οδηγούν σε ένα συγκεκριμένο
   αποτέλεσμα. Η λέξη «δραστηριότητα»
   χρησιμοποιείται για να περιγράψει το
   σύνολο ενεργειών/εργασιών ενός ατόμου ή
   μίας ομάδας, που αφορούν ένα
   συγκεκριμένο τομέα

   Πολλοί είναι οι ορισμοί που προσπαθούν
   να εξηγήσουν τι είναι η ΒΡΜ, παρακάτω
   παρουσιάζονται κάποιοι από αυτούς:

   • Είναι μία μέθοδος διαχείρισης, η οποία
   έχει ως στόχο να βελτιστοποιεί τις
   διαδικασίες μίας εταιρείας. Αυτό έχει ως
   αποτέλεσμα να αλλάζει τις
   επιχειρησιακές δομές, διατρέχοντας
   οριζόντια τον οργανισμό ενώ ταυτόχρονα
   δημιουργεί νέες κουλτούρες και
   νοοτροπία

   • Είναι μία μέθοδος διαχείρισης που
   επιτρέπει την εποπτεία των
   επιχειρησιακών διαδικασιών με σκοπό την
   βελτίωση, την ευελιξία και την απόδοση.

   • Είναι μία δομημένη προσέγγιση που
   χρησιμοποιεί μεθόδους, πολιτικές,
   μετρήσεις, πρακτικές και λογισμικό με
   σκοπό την διαχείριση και την διαρκή
   βελτίωση των δραστηριοτήτων και των
   διαδικασιών ενός οργανισμού.

   Οι βασικές αρχές της BPM:

   1.Οι διαδικασίες πρέπει να θεωρούνται
   αξίες 2.Οι διαδικασίες έχουν σταθερό
   κύκλο αναθεώρησης 3.Απαιτείται
   συστηματική προσέγγιση της διαχείρισης
   των διαδικασιών 4.Η διαχείριση των
   διαδικασιών δεν έχει σχέση μόνο με την
   βελτίωση της απόδοσης του οργανισμού

   Η διαχείριση επιχειρηματικών
   διαδικασιών (BPM) απευθύνεται σε όλα τα
   τμήματα του οργανισμού εστιάζοντας στις
   ανάγκες και στις επιθυμίες των πελατών.
   Ουσιαστικά, είναι μία ολιστική
   προσέγγιση (επειδή αναφέρεται σε όλα τα
   τμήματα του οργανισμού) που προάγει την
   αποτελεσματικότητα και την
   αποδοτικότητα των επιχειρήσεων, μέσω
   της καινοτομίας και της ευελιξίας- με
   την βοήθεια φυσικά της τεχνολογίας-.
   Χάρη στη BPM, επιτυγχάνεται η συνεχής
   βελτίωση των διαδικασιών. Συνεπώς, θα
   μπορούσε να περιγραφεί ως μια
   «διαδικασία βελτιστοποίησης της
   επιχειρηματικής διαδικασίας.

   Μια επιχειρηματική διαδικασία - όπως
   αναφέρθηκε παραπάνω- είναι το σύνολο των
   δραστηριοτήτων που πραγματοποιούνται
   για να παραχθεί μια υπηρεσία ή ένα
   προϊόν σύμφωνα με τις ανάγκες του
   πελάτη. Οι διαδικασίες αυτές είναι
   ζωτικής σημασίας για κάθε οργανισμό,
   γιατί εσωκλείουν τους όρους του
   εισοδήματος και του κόστους. Ως
   διαχειριστική προσέγγιση, η BPM θεωρεί
   ότι οι διαδικασίες είναι στοιχεία του
   ενεργητικού ενός οργανισμού που πρέπει
   να γίνουν κατανοητές και να βελτιωθούν
   ώστε να παρέχεται στους πελάτες
   προστιθέμενη αξία μέσω των παραγόμενων
   προϊόντων και υπηρεσιών.

   Συχνά παρομοιάζεται με άλλες επιστήμες
   όπως η Διοίκηση Ολικής Ποιότητας αλλά η
   BPM πηγαίνει ένα βήμα παραπέρα. Στην
   πραγματικότητα η BPM είναι ένα εργαλείο
   χάρη στο οποίο μπορεί να ενσωματωθεί μια
   αλλαγή σε έναν οργανισμό επιτρέποντας
   στις επιχειρήσεις να ανταποκρίνονται
   στις μεταβαλλόμενες απαιτήσεις των
   καταναλωτών, της αγοράς ταχύτερα από
   τους ανταγωνιστές, δημιουργώντας
   ανταγωνιστικό πλεονέκτημα Ως εκ τούτου,
   πολλά άρθρα και ειδήμονες προσεγγίζουν
   την BPM από δύο οπτικές γωνίες. H μία αφορά
   τα άτομα και η άλλη την τεχνολογία.

   Η ΒΡΜ αποτελείται από πέντε τμήματα: τον
   σχεδιασμό, την μοντελοποίηση, την
   εκτέλεση, την παρακολούθηση και την
   βελτιστοποίηση.

   Σχεδιασμός της διαδικασίας
   περιλαμβάνει τον εντοπισμό και την
   αναπαράσταση και των διαδικασιών και
   των ροών που διέπουν μια διεργασία.

   Κατά την μοντελοποίηση γίνεται η
   εισαγωγή συνδυασμών μεταβλητών (όπως
   αλλαγές στο ενοίκιο) και δείχνει το πώς η
   μεταβολή αυτή ενδέχεται να επηρεάσει
   την διαδικασία. Εν ολίγοις περιλαμβάνει
   την ‘’what- if analysis’’ που απαντά στο
   ερώτημα ‘’τι θα συμβεί εάν’’ για
   παράδειγμα «Τι θα συμβεί εάν έχω το 75%
   των πόρων για να κάνουν το ίδιο έργο;", "Τι
   θα συμβεί εάν θέλω να κάνω την ίδια
   δουλειά για το 80% του σημερινού κόστους;"

   Για να εκτελεστεί το μοντέλο πρέπει η
   εταιρεία να αναπτύξει ή να αγοράσει μια
   εφαρμογή που εκτελεί τα βήματα της
   διαδικασίας. Επειδή όμως στην πράξη
   σπάνια εκτελούνται όλα τα στάδια της
   διαδικασίας με ακρίβεια, καλό θα ήταν να
   χρησιμοποιηθεί ένας συνδυασμός
   λογισμικού και ανθρώπινης παρέμβασης.

   Η παρακολούθηση των επιμέρους
   διεργασιών γίνεται ώστε να δει η
   εταιρεία ποιες δραστηριότητες θα
   διακοπούν ή θα βελτιστοποιηθούν.

   Η βελτιστοποίηση της διαδικασίας είναι
   τμήμα αυτό της ΒΡΜ που ουσιαστικά
   δημιουργεί αξία για το σύνολο των
   επιχειρήσεων. Περιλαμβάνει πληροφορίες
   για τις επιδόσεις των δραστηριοτήτων
   και τις πιθανές ευκαιρίες για
   εξοικονόμηση κόστους ή και άλλες
   βελτιώσεις. Καθώς και την εφαρμογή αυτών
   των βελτιώσεων στο σχεδιασμό της
   διαδικασίας

   Ανακτήθηκε από
   "http://el.wikipedia.org/wiki/%CE%94%CE%B9%CE%B1%CF%87%CE%B5%CE%AF%CF%81%CE%B9%CF%83%CE%B7_%CE%B5%CF%80%CE%B9%CF%87%CE%B5%CE%B9%CF%81%CE%B7%CE%BC%CE%B1%CF%84%CE%B9%CE%BA%CF%8E%CE%BD_%CE%B4%CE%B9%CE%B5%CF%81%CE%B3%CE%B1%CF%83%CE%B9%CF%8E%CE%BD"
   Κρυμμένες κατηγορίες: Άρθρα που
   χρειάζονται παραπομπές από 06/2010 | Άρθρα
   που χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 15:35, 10 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
