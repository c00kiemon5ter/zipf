   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Μητροπολίτης Γερμανίας Πολύευκτος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                       Αυτό το άρθρο ή η ενότητα δεν αναφέρει τις πηγές του ή
                       δεν περιέχει επαρκείς παραπομπές.

   Tango-nosources.svg Μπορείτε να βοηθήσετε την Βικιπαίδεια προσθέτοντας
                       κατάλληλες πηγές και παραπομπές που να υποστηρίζουν το
                       άρθρο.
                       Η σήμανση τοποθετήθηκε στις 28/02/10.

   Ο Μητροπολίτης Πολύευκτος Φινφίνης κατά κόσμον Κωνσταντίνος γεννήθηκε στην
   Κωνσταντινούπολη.

   Εισήχθη στη Θεολογική Σχολή της Χάλκης το 1928. Αποφοίτησε το 1934
   υποστηρίζοντας την διατριβή «Το Βουλγαρικό Σχίσμα». Τον Μάρτιο του 1934
   χειροτονήθηκε Διάκονος από τον Μητροπολίτη Ηρακλείας Βενιαμίν και
   διορίσθηκε Ιεροκήρυκας και Διάκονος στην Αγία Τριάδα Σταυροδρομίου, όπου
   ανέπτυξε φιλανθρωπική δράση ιδρύοντας συσσίτια απόρων μαθητών. Το 1936
   διορίσθηκε επί Πατριαρχίας Βενιαμίν στα Πατριαρχεία ως Πατριαρχικός
   Επίτροπος και μετά ολίγων μηνών με συνοδική διάγνωση προήχθη σε
   υπογραμματέας της Αγίας και Ιεράς Συνόδου του Οικουμενικού Πατριαρχείου
   μέχρι το 1938.

   Το έτος αυτό μετέβηκε στις ΗΠΑ και εντάχθηκε στην διάθεση της
   Αρχιεπισκοπής Αμερικής. Το διάστημα αυτό διετέλεσε ιερατικός προϊστάμενος
   της κοινότητας Περθ Άμποϊ στο Νιου Τζέρσεϊ και συγχρόνως παρακολούθησε
   θεολογικά σεμινάρια στο Νιου Μπρούνσγουικ του Νιου Τζέρσεϊ. Με εντολή του
   επισκόπου Βοστόνης Αθηναγόρα Καββαδά εγκατέλειψε τις σπουδές του για να
   διδάξει στη Θεολογική Σχολή του Πόμφρετ Κον και ανάλαβε ιερατικά καθήκοντα
   έπειτα από πρόσκληση που έλαβε από την κοινότητα του Αγίου Δημητρίου
   Αστόριας Νέας Υόρκης, παραμένοντας στη θέση αυτή για τρία χρόνια. Το 1945
   έπειτα από αίτηση της κοινότητας του Αγίου Φραγκίσκου μετατέθηκε στο ναό
   του Ευαγγελισμού της Αστόριας. Εξυπηρέτησε την ενορία αυτή για μια
   δεκαετία. Κατά το διάστημα αυτό ανέπτυξε πλούσια δράση: για εννέα χρόνια
   διεύθυνε τον ραδιοφωνική εκπομπή και έκδιδε το εκκλησιαστικό περιοδικό
   «Πυρσός του Ευαγγελισμού» και το 1953 ίδρυσε θρησκευτικό ινστιτούτο της
   Ορθόδοξης Θεολογίας. Από το 1946 μέχρι το 1951 διετέλεσε και αρχιερατικός
   επίτροπος της Δ. Αρχιερατικής περιφέρειας.

   Την 12η Οκτωβρίου 1955 με πρόταση του Αρχιεπισκόπου Μιχαήλ Κωνσταντινίδη
   εξελέγη από την Αγία και Ιερά Σύνοδο του Οικουμενικού Πατριαρχείου
   Επίσκοπος Τροπαίου βοηθός επίσκοπος της Αρχιεπισκοπής Αμερικής με σκοπό να
   ποιμάνει την επισκοπική περιφέρεια Πίτσμπουρκ. Η χειροτονία του έγινε στις
   3 Νοεμβρίου 1955 στον καθεδρικό ναό του Αγίου Νικολάου του Πίτσμπουρκ από
   τον Αρχιεπίσκοπο Μιχαήλ και από των επισκόπων Ευκαρπίας Μπογδάν, Ελαίας
   (μετέπειτα Θυατείρων) Αθηναγόρα Κοκκινάκη και Ναζιανζού (μετέπειτα
   Αυστραλίας) Ιεζεκιήλ. Το 1960 αναγνωρίσθηκαν οι υπηρεσίες του προς το
   ελληνορθόδοξο πλήρωμα προάχθηκε σε Τιτουλάριος Μητροπολίτης Τροπαίου.

   Μετά την ίδρυση της Μητροπόλεως Γερμανίας και Εξαρχίας Ολλανδίας και
   Δανίας εξελέγη πρώτος Μητροπολίτης Γερμανίας και Έξαρχος Ολλανδίας και
   Δανίας την 22α Οκτωβρίου 1963. Η ενθρόνιση του πραγματοποιήθηκε την 1ην
   Μαρτίου 1964 στον Ιερό Ναό του Αγίου Ανδρέου στο Ντίσελντορφ και παραμένει
   Μητροπολίτης Γερμανίας για πέντε περίπου χρόνια. Στις 25 Ιουνίου 1968
   εξελέγη Μητροπολίτης Ηλιουπόλεως και Θείρων και στις 12 Αυγούστου 1969
   πρώτος Μητροπολίτης της νεοσύστατης Μητροπόλεως Σουηδίας. Στις 30 Απριλίου
   1974 εξελέγη Μητροπολίτης Ανέων, όπου ως εφησυχάζων εγκαταστάθηκε στην
   Αθήνα. Απεβίωσε στην Αθήνα την 1 Φεβρουαρίου 1988.

   Έχει εκδώσει εννέα βιβλία και πολλά φυλλάδια εθνικοθρησκευτικού
   περιεχομένου, έχει ακόμα δημοσιεύσει άρθρα στον ημερήσιο και περιοδικό
   τύπο στην Αμερική και στην Ευρώπη.

               Στοιχεία προσώπου
   ΟΝΟΜΑ               Πολύευκτος
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ     Μητροπολίτης Γερμανίας
   ΗΜΕΡΟΜΗΝΙΑ ΓΕΝΝΗΣΗΣ
   ΕΤΟΣ ΓΕΝΝΗΣΗΣ
   ΤΟΠΟΣ ΓΕΝΝΗΣΗΣ      Κωνσταντινούπολη
   ΗΜΕΡΟΜΗΝΙΑ ΘΑΝΑΤΟΥ  1 Φεβρουαρίου
   ΕΤΟΣ ΘΑΝΑΤΟΥ        1988
   ΤΟΠΟΣ ΘΑΝΑΤΟΥ       Αθήνα

   Ανακτήθηκε από
   "http://el.wikipedia.org/wiki/%CE%9C%CE%B7%CF%84%CF%81%CE%BF%CF%80%CE%BF%CE%BB%CE%AF%CF%84%CE%B7%CF%82_%CE%93%CE%B5%CF%81%CE%BC%CE%B1%CE%BD%CE%AF%CE%B1%CF%82_%CE%A0%CE%BF%CE%BB%CF%8D%CE%B5%CF%85%CE%BA%CF%84%CE%BF%CF%82"
   Κατηγορίες: Θάνατοι το 1988 | Μητροπολίτες Γερμανίας | Μητροπολίτες
   Ηλιουπόλεως και Θείρων | Μητροπολίτες Σουηδίας | Μητροπολίτες Ανέων |
   Κωνσταντινουπολίτες
   Κρυμμένη κατηγορία: Άρθρα που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 17:12, 22 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
