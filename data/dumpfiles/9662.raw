   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                     Μπιόρκ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Από εμφάνιση της Μπιόρκ στο Hurricane Festival

   Η Μπιόρκ (ισλανδικά: Björk Guðmundsdóttir, IPA: /'bjørk 'gvʊðmʊnsdoʊhtɪr/)
   είναι Ισλανδή μουσικός και τραγουδίστρια. Γεννήθηκε στις 21 Νοεμβρίου του
   1965 στην πόλη Ρέικιαβικ. Καλύπτει πολλά είδη μουσικής, όπως ποπ, Τρι-χοπ,
   εναλλακτική ροκ, τζαζ, ατμοσφαιρική μουσική, ηλεκτρονική, φολκ και κλασική
   μουσική. Το όνομα της σημαίνει στα ισλανδικά ένα είδος δέντρου, η προφορά
   του ακριβέστερα αποδίδεται Μπιέρκ.

   Πίνακας περιεχομένων

     • 1 Βιογραφία

          • 1.1 1965-1992

               • 1.1.1 The Sugarcubes

          • 1.2 1993-1996
          • 1.3 1997-2003
          • 1.4 2004-2008
          • 1.5 Κινηματογράφος
          • 1.6 Προσωπική ζωή

     • 2 Δισκογραφία
     • 3 Συμμετοχή στην τηλεόραση
     • 4 Συμμετοχή σε ταινίες
     • 5 Σχετική βιβλιογραφία
     • 6 Πηγές
     • 7 Εξωτερικοί σύνδεσμοι

[Επεξεργασία] Βιογραφία

  [Επεξεργασία] 1965-1992

   Η Μπιόρκ γεννήθηκε στο Ρέικιαβικ της Ισλανδίας το 1965. Στην ηλικία των
   πέντε ετών εισήχθηκε στο μουσικό σχολείο Barnamúsikskóli Reykjavikur όπου
   φοίτησε για τα επόμενα δέκα χρόνια και πέρα από το τραγούδι, έμαθε να
   παίζει πιάνο και φλάουτο.

   Ένας από τους δασκάλους της έδωσε στο RUV, το μοναδικό τότε ραδιοφωνικό
   σταθμό της Ισλανδίας, μία ηχογραφημένη κασέτα της Μπιόρκ στην οποία
   τραγουδούσε το I love to love της Τίνα Τσαρλς. Η ηχογράφηση αυτή
   μεταδόθηκε στον αέρα – στο άκουσμα της, ο αντιπρόσωπος της δισκογραφικής
   εταιρίας Fálkinn επικοινώνησε αμέσως με την Μπιόρκ.

   Με τη βοήθεια του πατριού της, ο οποίος έπαιζε κιθάρα, ηχογράφησε ένα
   άλμπουμ (1977) με ισλανδικά παιδικά τραγούδια και διασκευές γνωστών
   τραγουδιών όπως το The Fool on the Hill των Beatles. Ο δίσκος έγινε
   πλατινένιος.

   Η Πανκ-ροκ άρχισε να επηρεάζει την Μπιόρκ στην ηλικία των 14 ετών,
   σχηματίζοντας έτσι μία κοριτσίστικη μπάντα (Spit and Snot) και γρήγορα
   ακολούθησε ένα τζαζ συγκρότημα με την ονομασία Exodus (1979). Το 1980,
   αποφοίτησε από το μουσικό σχολείο και ένα χρόνο αργότερα αυτή και ο
   μπασίστας Τζέικομπ Μάγκνουσον σχημάτισαν τους Jam-80 που μετονομάστηκαν σε
   Tappi Tikarrass. Το άλμπουμ τους Miranda κυκλοφόρησε το 1983.

   Στη συνέχεια η Μπιόρκ μαζί με τους Einar Örn Benediktsson, Einar Melax,
   Guðlaugur Óttarsson και τον Μπριτζίτ Μόγκενσεν δημιούργησαν τους KUKL (στα
   ισλανδικά σημαίνει μαγεία), που ο ήχος τους έμοιαζε αρκετά με Γκόθικ-ροκ.
   Το συγκρότημα περιόδευσε στην Ισλανδία με το αναρχικό γκρουπ Crass και
   αργότερα επισκέφτηκαν τη Μεγάλη Βρετανία για μία σειρά εμφανίσεων με τους
   Flux of the Pink Indians. Η μπάντα παρουσίασε δύο άλμπουμ (The Eye (1984),
   Holidays in Europe (1986)). Το καλοκαίρι του 1986, μερικά μέλη των KUKL
   σχημάτισαν τους Puk1, που αργότερα μετονομάστηκαν σε Sugarcubes.

    [Επεξεργασία] The Sugarcubes

   Το πρώτο σινγκλ των Sugarcubes, Ammaeli, έγινε επιτυχία στη Μεγάλη
   Βρετανία και έτσι υπέγραψαν συμβόλαιο με την One Little Indian (Μεγάλη
   Βρετανία) και την Elektra Records (ΗΠΑ). Ηχογράφησαν τον πρώτο δίσκο τους
   Life’s Too Good το 1988, κάνοντας τους το πιο επιτυχημένο ισλανδικό
   συγκρότημα. Παράλληλα η Μπιόρκ συμμετείχε σε διάφορους σχεδιασμούς που
   αφορούσαν την τζαζ και τη χάουζ μουσική.

  [Επεξεργασία] 1993-1996

   [IMG]
   [IMG]
   Το εξώφυλλο του άλμπουμ Post

   Το 1992, οι εντάσεις μεταξύ της Μπιόρκ και του Einar Örn Benediktsson
   οδήγησαν στη διάλυση της μπάντας. Η Μπιόρκ μετακόμισε στο Λονδίνο, όπου
   και ξεκίνησε σόλο καριέρα, προσεγγίζοντας αρχικά τον Νιλ Χούπερ, παραγωγό
   των Massive Attack. Η πρώτη της επιτυχία Human Behaviour συμπεριλήφθηκε
   στο πρώτο σόλο άλμπουμ της, Debut (1993), το οποίο δέχτηκε θετικές
   κριτικές και ψηφίστηκε ως Άλμπουμ της Χρονιάς από την NME και έγινε
   πλατινένιο στις ΗΠΑ.

   Εκείνη την περίοδο συνεργάστηκε και με άλλους καλλιτέχνες όπως με τον
   Ντέιβιντ Άρνολντ στο Play Dead, το θέμα της ταινίας The Young Americans
   (1993), και ένα χρόνο αργότερα έγραψε το Bedtime story για το άλμπουμ της
   Μαντόνα Bedtime Stories (1994).

   Το 1994 η Μπιόρκ επέστρεψε στο στούντιο για τον επόμενο δίσκο της με τους
   Νιλ Χούπερ, Tricky, Γκράχαμ Μόσεϊ (808 State) και τον παραγωγό
   ηλεκτρονικής μουσικής Howie B. Το άλμπουμ Post (1995) έγινε πλατινένιο
   στις ΗΠΑ και κατατάχθηκε στο #373 στη λίστα με τα 500 Καλύτερα Άλμπουμ
   όλων των εποχών σύμφωνα με το περιοδικό Rolling Stone (2003). Θεωρείται
   ότι η Μπιόρκ ονόμασε το δίσκο Post επειδή τα τραγούδια που το αποτελούσαν
   ήταν σαν γράμματα που η ίδια έστελνε από το Λονδίνο πίσω στην Ισλανδία.

  [Επεξεργασία] 1997-2003

   Τον Ιανουάριο του 1997 κυκλοφόρησε το Telegram, ένα άλμπουμ με ρεμίξ
   τραγουδιών του Post και ένα νέο τραγούδι με τίτλο My Spine.

   [IMG]
   [IMG]
   Το εξώφυλλο του άλμπουμ Homogenic

   Αργότερα την ίδια χρονιά κυκλοφόρησε το ονειρεμένο^[εκκρεμεί παραπομπή]
   ηλεκτρονικό άλμπουμ Homogenic σε συνεργασία με τους παραγωγούς Μαρκ Μπελ
   και Howie B. Το Homogenic θεωρείται η πιο πειραματική και εξωστρεφής
   δουλειά της Μπιόρκ ως σήμερα. Περιλάμβανε ηλεκτρονικά μπιτς που
   «απεικόνιζαν» τα ισλανδικά τοπία, κυρίως στο τραγούδι Joga, το οποίο
   συνδύαζε αισθησιακά έγχορδα όργανα με ηλεκτρονικά ξεσπάσματα. Μέσα από το
   Homogenic δημιουργήθηκαν αξιομνημόνευτα βίντεο, ειδικά το επικό
   Bachelorette (σκηνοθεσίας Μάικλ Γκούντριχ) και το All is Full of Love
   (σκηνοθεσίας Κρις Κάνιγκχαμ).

   Το 2000 η Μπιόρκ έπαιξε το ρόλο της τυφλής Σέλμα στην ταινία Dancer in the
   Dark του Λαρς Φον Τρίερ και ηχογράφησε το σάουντρακ της ταινίας,
   Selmasongs.

   Ένα χρόνο αργότερα κυκλοφόρησε το άλμπουμ Vespertine (2001). Ήταν μία
   εσωστρεφής δουλειά που περιλάμβανε ορχήστρα δωματίου, χορωδίες και πολύ
   ήπια φωνητικά. Το βίντεο για το σινγκλ Pagan Poetry μέσα από το άλμπουμ
   λογοκρίθηκε εφόσον απεικόνιζε την Μπιόρκ με γραφικά piercings (Τρυπήματα
   γλώσσας) και περιείχε γυμνές εικόνες.

   Το 2002 κυκλοφόρησε ένα CD Box, Family Tree, που περιλάμβανε μια
   ανασκόπηση στην καριέρα της Μπιόρκ με παλιότερες ακυκλοφόρητες εκδοχές των
   συνθέσεων της και μία συνεργασία με το κουαρτέτο Brodsky Quartet. Την ίδια
   χρονιά κυκλοφόρησε και το Greatest Hits όπου τα τραγούδια επιλέχτηκαν από
   μία ψηφοφορία των φαν της Μπιόρκ στην ιστοσελίδα της.

   Αργότερα κυκλοφόρησε ένα box set, Live Box (2003), που περιλάμβανε τέσσερα
   CD με ζωντανές εμφανίσεις.

  [Επεξεργασία] 2004-2008

   [IMG]
   [IMG]
   Το εξώφυλλο του άλμπουμ Medúlla

   Τον Αύγουστο του 2004 η Μπιόρκ ερμήνευσε το τραγούδι Oceania στην τελετή
   έναρξης των Ολυμπιακών Αγώνων στην Αθήνα. Καθώς τραγουδούσε το φόρεμα της
   ξετυλιγόταν σε έκταση 900 μ. καλύπτοντας όλους τους αθλητές. Το Oceania
   γράφτηκε ειδικά για το γεγονός και συμπεριλήφθηκε στο άλμπουμ Medúlla
   (2004) το οποίο περιείχε κυρίως φωνητικά και η πλειοψηφία των ήχων ήταν
   ηλεκτρονικά επεξεργασμένες φωνές. Το Medúlla είχε μία ακατέργαστη,
   λαρυγγική και πρωτόγονη αίσθηση.

   Μετά το καταστροφικό τσουνάμι στη Νοτιοανατολική Ασία, στα τέλη του 2004,
   η Μπιόρκ ξεκίνησε να δουλεύει πάνω σε ένα νέο σχεδιασμό, Army of Mixes. Ο
   σχεδιασμός επιστράτευσε φαν και μουσικούς απ’όλο τον κόσμο να διασκευάσουν
   ή να κάνουν ρεμίξ στο κομμάτι Army of me. Το Army of Mixes συγκέντρωσε
   £250.000 για το έργο της Γιούνισεφ στην περιοχή της πληγείσας περιοχής.

   Το 2005 κυκλοφόρησε το άλμπουμ Drawing Restraint 9. Ήταν το ηχητικό μέρος
   της ομότιτλης ταινίας του συντρόφου της, Matthew Barney, και ήταν
   επηρεασμένο από τη γιαπωνέζικη παραδοσιακή μουσική. Στην ταινία, δύο
   εραστές σ’ένα φαλαινοθηρικό, κόβουν και τρώνε τα πόδια τους, πριν κάνουν
   έρωτα, μετατραπούν σε φάλαινες και κολυμπήσουν μακριά στη θάλασσα.

   Οι Sugarcubes ενώθηκαν ξανά για μία συναυλία στο Ρέικιαβικ στις 17
   Νοεμβρίου, 2006. Τα έσοδα θα δοθούν στη δισκογραφική εταιρία Smekkleysa
   SM.

   Το Μάιο 2007 κυκλοφόρησε το Volta σε συνεργασία με τους Timbaland, Antony
   Hegarty και Sjon. Για την προώθηση του άλμπουμ μέχρι τώρα έχουν
   κυκλοφορήσει τα σινγκλς Earth Intruders, Innocence και Declare
   Independence

  [Επεξεργασία] Κινηματογράφος

   Το 1987 η Μπιόρκ εμφανίστηκε στην ταινία Jupiter Tree, ένα παραμύθι δύο
   μαγισσών βασισμένο στο ομότιτλο παραμύθι των αδελφών Γκριμ. Επίσης
   συμμετείχε στην ταινία [rêt-à-Porter (1994).

   Το 1999 της ζητήθηκε να γράψει τη μουσική για την ταινία Dancer in the
   Dark, ένα δραματικό μιούζικαλ για μία μετανάστρια ονόματι Σέλμα που
   μαζεύει χρήματα για την εγχείρηση ματιών του γιου της. Ο σκηνοθέτης Λαρς
   Βον Τιέρ της ζήτησε να παίξει και το ρόλο της Σέλμα, που μετά από πολλούς
   ενδοιασμούς τελικά δέχτηκε. Για την ερμηνεία της κέρδισε το Βραβείο
   Γυναικείας Ερμηνείας στο 53ο Φεστιβάλ των Καννών. Το ηχητικό μέρος
   ονομάστηκε Selmasongs, το οποίο συμπεριλάμβανε και ένα ντουέτο με τον Τομ
   Γιορκ (I’ve Seen it All) και ήταν υποψήφιο για το Όσκαρ Καλύτερου
   Τραγουδιού για ταινία.

   Στην τελετή των Όσκαρ, το 2001, η Μπιόρκ εμφανίστηκε με ένα φόρεμα
   σχήματος κύκνου, του σχεδιαστή Μάρτζαν Πετρόφσκι, που αργότερα
   χρησιμοποιήθηκε για το εξώφυλλο του άλμπουμ Vespertine. Η εμφάνιση αυτή
   προκάλεσε πολλά σχόλια και θεωρείται η πιο πολυσυζητημένη σε βραδιά
   απονομής βραβείου.

  [Επεξεργασία] Προσωπική ζωή

   Η Μπιόρκ έχει ένα γιο, τον Sindri Eldon Þórsson (8 Ιουνίου, 1986) ο οποίος
   είναι δημοσιογράφος και παίζει μπάσο σε διάφορα συγκροτήματα. Επίσης έχει
   και μία κόρη, την Ισιδώρα, γεννημένη στις 3 Οκτωβρίου, 2002, με το
   σύντροφο της Matthew Barney.

   Το 1996 μετά από μία πολύωρη πτήση στην Ταϊλάνδη, η φανερά εξουθενωμένη
   Μπιόρκ και ο δεκάχρονος τότε γιος της ήρθαν αντιμέτωποι με μια πλειάδα
   δημοσιογράφων και παπαράτσι στο αεροδρόμιο Don Muang. Όταν μία ρεπόρτερ
   την χαιρέτησε λέγοντας Καλωσορίσατε στην Μπανγκόκ, η Μπιόρκ της επιτέθηκε
   χτυπώντας την με μανία. Αργότερα τηλεφώνησε στη δημοσιογράφο ζητώντας της
   συγνώμη για το συμβάν και έτσι δεν έγινε καμία μήνυση.

   Την ίδια χρονιά, ένας θαυμαστής της από τη Φλόριντα, ονόματι Ρικάρντο
   Λόπεζ, κινηματογράφησε τον εαυτό του να φτιάχνει μια βόμβα που προοριζόταν
   για αυτήν. Η σχεδόν είκοσι ωρών κασέτα περιέγραφε την μανία του Λόπεζ για
   την Μπιόρκ, την κατασκευή του εκρηκτικού μηχανισμού, τις σκέψεις του για
   τον έρωτα και γενικές ασυναρτησίες. Στη συνέχεια, στο βίντεο ο Λόπεζ
   φαίνεται να ταχυδρομεί το πακέτο με το μηχανισμό και μετά να αυτοκτονεί. Η
   κασέτα βρέθηκε από την αστυνομία και το πακέτο δεν κατάφερε ποτέ να φτάσει
   στην Μπιόρκ.

[Επεξεργασία] Δισκογραφία

   Με το συγκρότημα The Sugarcubes

     • 1988 - Life's Too Good
     • 1989 - Here Today, Tomorrow, Next Week!
     • 1992 - Stick Around for Joy

   Προσωπική δισκογραφία

     • 1993 - Debut
     • 1995 - Post
     • 1997 - Telegram
     • 1997 - Homogenic
     • 2000 - Selmasongs (μουσική για την ταινία Dancer in the Dark (Λαρς Φον
       Τρίερ))
     • 2001 - Vespertine
     • 2004 - Medúlla
     • 2005 - Drawing Restraint 9 (μουσική για την ομώνυμη ταινία του Matthew
       Barney)
     • 2007 - Volta

[Επεξεργασία] Συμμετοχή στην τηλεόραση

     • 1987 - Glerbrot, υποδυόμενη το χαρακτήρα της María (για το Ισλανδικό
       Εθνικό Δίκτυο).

[Επεξεργασία] Συμμετοχή σε ταινίες

     • 1987 - The Juniper Tree, υποδυόμενη το χαρακτήρα της Margit.
     • 1994 - Prêt-à-Porter, υποδυόμενη ένα μοντέλο.
     • 2000 - Dancer in the Dark (ελλ. μφ. Χορεύοντας στο σκοτάδι),
       υποδυόμενη τον βασικό χαρακτήρα της Selma Jezková.
     • 2005 - Anna and the Moods, δανείζει τη φωνή της στο χαρακτήρα της Άννα
       Γιάνγκ (ταινία κινουμένων σχεδίων).

[Επεξεργασία] Σχετική βιβλιογραφία

     • Post, by Sjón Sigurðsson/Björk Ltd. Bloomsbury (1995).
     • Björk - The Ilustrated Story, by Paul Lester. Hamlyn (1996).
     • Björk - An Ilustrated Biography, by Mick St. Michael. Omnibus Press
       (1996).
     • Björk Björkgraphy, by Martin Aston. Simon & Schuster (1996).
     • Björk, Colección Imágenes de Rock, N°82, by Jordi Bianciotto.
       Editorial La Máscara (1997).
     • Dancer in the Dark, by Lars von Trier. Film Four (2000).*Lobster or
       Fame, by Ólafur Jóhann Engilbertsson. Bad Taste (2000).
     • Army of She, by Evelyn McDonnell. Random House (2001).
     • Human Behaviour, by Ian Gittins. Carlton (2002).
     • Wow and Flutter, by Mark Pytlik. ECW (2003).

[Επεξεργασία] Πηγές

     • http://unit.bjork.com/specials/ui/sagabjarkar/
     • http://www.bjork.com

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Μπιόρκ

     • Επίσημη ιστοσελίδα
     • Νέα για τη Μπγιόρκ
     • Στίχοι τραγουδιών
     • Björkish.net - νέα, οπτικό υλικό, φωτογραφίες και φόρουμ.
     • Björk Digimer - mp3 και MIDI δείγματα από μουσική της Björk.
     • MTV Unplugged - 1994 - Περιέχει μουσική από τη συναυλία για το MTV
       "MTV Unplugged".
     • Björk's Purple Lodge Discography - Δισκογραφία και άλλο υλικό.
     • Bjoerk.ch - Έκθεση φωτογραφιών.
     • b-j-o-r-k.com - Δυνατότητα ηλεκτρονικης λήψης εικόνων, μουσική.

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Björk της Αγγλόγλωσσης Βικιπαίδειας, η οποία διανέμεται
                      υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CF%80%CE%B9%CF%8C%CF%81%CE%BA"
   Κατηγορίες: Ποπ μουσικοί | Ισλανδοί τραγουδιστές | Γεννήσεις το 1965 |
   Μουσικοί της εναλλακτικής ροκ
   Κρυμμένη κατηγορία: Άρθρα που χρειάζονται παραπομπές

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • Aragonés
     • العربية
     • Asturianu
     • Беларуская
     • Беларуская (тарашкевіца)
     • Български
     • Català
     • Česky
     • Kaszëbsczi
     • Чӑвашла
     • Dansk
     • Deutsch
     • English
     • Esperanto
     • Español
     • Eesti
     • Euskara
     • فارسی
     • Suomi
     • Français
     • Gaeilge
     • 贛語
     • Galego
     • עברית
     • Magyar
     • Bahasa Indonesia
     • Ilokano
     • Íslenska
     • Italiano
     • 日本語
     • Lojban
     • ქართული
     • 한국어
     • Lietuvių
     • Latviešu
     • Bahasa Melayu
     • Malti
     • Nederlands
     • ‪Norsk (nynorsk)‬
     • ‪Norsk (bokmål)‬
     • Occitan
     • Иронау
     • Polski
     • Português
     • Română
     • Русский
     • Sámegiella
     • Simple English
     • Slovenčina
     • Slovenščina
     • Српски / Srpski
     • Svenska
     • ไทย
     • Türkçe
     • Українська
     • O'zbek
     • Tiếng Việt
     • 中文

     • Τελευταία τροποποίηση 11:10, 21 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
