   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                     Γεγονότα Απριλίου 2009

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Παρατίθενται γεγονότα που έλαβαν χώρα
   τον μήνα Απρίλιο του έτους 2009.

   Πίνακας περιεχομένων

     * 1 1η Απριλίου
     * 2 2 Απριλίου
     * 3 3 Απριλίου
     * 4 4 Απριλίου
     * 5 5 Απριλίου
     * 6 6 Απριλίου
     * 7 7 Απριλίου
     * 8 8 Απριλίου
     * 9 9 Απριλίου
     * 10 10 Απριλίου
     * 11 11 Απριλίου
     * 12 12 Απριλίου
     * 13 13 Απριλίου
     * 14 14 Απριλίου
     * 15 15 Απριλίου
     * 16 16 Απριλίου
     * 17 17 Απριλίου
     * 18 18 Απριλίου
     * 19 19 Απριλίου
     * 20 20 Απριλίου
     * 21 21 Απριλίου
     * 22 22 Απριλίου
     * 23 23 Απριλίου
     * 24 24 Απριλίου
     * 25 25 Απριλίου
     * 26 26 Απριλίου
     * 27 27 Απριλίου
     * 28 28 Απριλίου
     * 29 29 Απριλίου
     * 30 30 Απριλίου

[Επεξεργασία] 1η Απριλίου

     * Ηνωμένο Βασίλειο: Αρχίζει αύριο η
       σύνοδος κορυφής των ηγετών της G20 στο
       συνεδριακό κέντρο Εξέλ, στο Λονδίνο.
       Με τον Βρετανό πρωθυπουργό Γκόρντον
       Μπράουν συναντάται ο Αμερικανός
       πρόεδρος, Μπαράκ Ομπάμα. Σκάι

          * Επεισόδια μεταξύ αστυνομικών και
            διαδηλωτών λαμβάνουν χώρα έξω από
            την Τράπεζα της Αγγλίας. Χιλιάδες
            άνθρωποι διαδηλώνουν εναντίον του
            οικονομικού συστήματος που όπως
            υποστηρίζουν ληστεύει τους φτωχούς
            προς όφελος των πλουσίων.Flash.gr Ένας
            διαδηλωτής έπεσε νεκρός.
            Καθημερινή

     * H Αλβανία και η Κροατία γίνονται
       επίσημα μέλη του ΝΑΤΟ. Ελευθεροτυπία
     * Άγιος Μαρίνος: Νέοι Κυβερνώντες
       Διοικητές αναλαμβάνουν για ένα
       εξάμηνο ο Μάσιμο Τσένκι και ο Όσκαρ
       Μίνα. Rulers.org
     * Σκωτία Οκτώ νεκροί και άλλοι τόσοι
       αγνοούμενοι από πτώση ελικοπτέρου στη
       Βόρειο Θάλασσα, βορειοανατολικά της
       χώρας. Reuters

[Επεξεργασία] 2 Απριλίου

     * Ηνωμένο Βασίλειο: Ολοκληρώνεται στο
       Λονδίνο η σύνοδος κορυφής των ηγετών
       της G20 με την ανακοίνωση συμφωνίας για
       χορήγηση εκτάκτου πακέτου
       οικονομικής βοήθειας ύψους άνω του 1,1
       τρισ. δολαρίων. Μεταξύ των μέτρων που
       αποφασίζονται είναι η ενίσχυση της
       ανάπτυξης και η εφαρμογή κυρώσεων
       στις χώρες που είναι φορολογικοί
       παράδεισοι. The Guardian

          * Οι αγορές αντιδρούν θετικά στις
            εξελίξεις. Times

     * Σουδάν: Ανακοινώνεται ο
       προγραμματισμός εκλογών για πρώτη
       φορά από το 1986. οι προεδρικές και
       βουλευτικές εκλογές θα διεξαχθούν το
       Φεβρουάριο του 2011. Voice of America
     * Αυστραλία: Η χώρα θα γίνει κάποια μέρα
       δημοκρατία, δηλώνει η γενική
       διοικητής, Κουέντιν Μπράις. Xinhua

[Επεξεργασία] 3 Απριλίου

     * Νότια Κορέα: Η Σεούλ προειδοποιεί ότι
       η Βόρεια Κορέα ετοιμάζεται για
       εκτόξευση πυραύλου την αυριανή ημέρα.
       Έθνος
     * ΗΠΑ: Ένοπλος σκοτώνει με
       πυροβολισμούς 14 άτομα στην πόλη
       Μπιγκχάμπτον της πολιτείας της Νέας
       Υόρκης όταν άρχισε να πυροβολεί στο
       εσωτερικό του κτηρίου American Civil Association
       (κέντρο εξυπηρέτησης μεταναστών).
       Εξπρές
     * Μαλαισία: Ορκίζεται και αναλαμβάνει
       καθήκοντα ο νέος πρωθυπουργός,
       Νατζίμπ Ραζάκ. Times

[Επεξεργασία] 4 Απριλίου

     * Ο ΟΟΣΑ τοποθετεί στην "μαύρη λίστα" τις
       Κόστα Ρίκα, Μαλαισία και Φιλιππίνες,
       ως μη συνεργάσιμους φορολογικούς
       παραδείσους.(BBC)
     * Πακιστάν: Στο βόρειο Γουαζιριστάν
       σκοτώνονται 13 άνθρωποι από ρίψη
       πυραύλου , προερχόμενου από
       αμερικανικό μη επανδρωμένο
       αεροσκάφος.(ABC News Australia)
     * Γαλλία/Γερμανία: Ολοκληρώνεται η
       επετειακή σύνοδος του ΝΑΤΟ για τα 60
       χρόνια από την ίδρυση της Συμμαχίας.
       Αποφασίζεται να γίνει νέος Γενικός
       Γραμματέας ο Δανός πρωθυπουργός
       Άντερς Φογκ Ρασμούσεν (θα αναλάβει
       καθήκοντα την 1η Αυγούστου).(Reuters)
     * Σλοβακία: Πρόεδρος της χώρας
       εκλέγεται για δεύτερη συνεχή θητεία ο
       Ιβάν Γκασπάροβιτς με 55,55% των ψήφων
       στον δεύτερο γύρο των εκλογών έναντι
       44,45% για την Ιβέτα Ραντίτσοβα. O
       Γκασπάροβιτς έγινε ο πρώτος πρόεδρος
       της χώρας που κατάφερε να επανεκλεγεί
       στο ύπατο αξίωμα. AFP

[Επεξεργασία] 5 Απριλίου

     * Βόρεια Κορέα: Η ασιατική χώρα,
       αψηφώντας τις διεθνείς πιέσεις,
       εκτοξεύει πύραυλο πάνω από την
       Ιαπωνία, προκειμένου να θέσει σε
       τροχιά δορυφόρο. (Xinhua News) (New York Times)

          * Οι ΗΠΑ αναφέρουν ότι ο δορυφόρος
            δεν εισήλθε στην τροχιά της Γης. (CNN)

     * ΠΓΔΜ: Ο υποψήφιος της κυβέρνησης,
       Γκιόργκι Ιβάνοφ, κερδίζει το δεύτερο
       γύρο των προεδρικών εκλογών, με 66,21%,
       έναντι 33,79% για τον υποψήφιο της
       αξιωματικής αντιπολίτευσης,
       "Σοσιαλδημοκρατική Ένωση" (SDSM),
       Λιούμπομιρ Φρίτσκοφσκι. Σκάι
     * Δανία: Παραιτείται από την
       πρωθυπουργία ο Άντερς Φογκ Ράσμουσεν
       ώστε να αναλάβει τον Αύγουστο Γενικός
       Γραμματέας του ΝΑΤΟ. Νέος
       πρωθυπουργός διορίζεται ο Λαρς Λόκε
       Ράσμουσεν (έλαβε εντολή σχηματισμού
       κυβέρνησης από τη Βασίλισσα Μαργαρίτα
       Β΄).
     * Μολδαβία: Το Κομμουνιστικό κόμμα
       κερδίζει τις βουλευτικές εκλογές,
       εξασφαλίζοντας 56 επί συνόλου 101 εδρών
       στο κοινοβούλιο. Εξπρές

[Επεξεργασία] 6 Απριλίου

     * Ιταλία:Τουλάχιστον 200 είναι οι νεκροί
       και 1.500 τραυματίες από ισχυρότατο
       σεισμό τα ξημερώματα στο κέντρο της
       χώρας. Η κυβέρνηση της χώρας κηρύσσει
       κατάσταση εκτάκτου ανάγκης. πρόκειται
       για το χειρότερο σεισμό στην Ιταλία
       από το 1980. Flash.gr
     * Ινδονησία: Από τη συντριβή
       ινδονησιακού αεροσκάφους τύπου Φόκερ
       27 στη διάρκεια εκπαιδευτικής πτήσης
       κοντά στη δυτική Ιάβα, εκφράζονται
       φόβοι για 24 νεκρούς. Ελεύθερος Τύπος
     * Νότια Αφρική: Απαλλάσσεται από τις
       κατηγορίες ο Τζέικομπ Ζούμα,
       αντιπρόεδρος του Αφρικανικού Εθνικού
       Κογκρέσου και επικρατέστερος για την
       προεδρία. BBC

[Επεξεργασία] 7 Απριλίου

     * Περού:Ένοχος για τη δράση
       αποσπασμάτων θανάτου (τα οποία
       ευθύνονται για εκτελέσεις
       αντικαθεστωτικών) κρίνεται ο πρώην
       πρόεδρος, Αλμπέρτο Φουχιμόρι.
       Ελευθεροτυπία
     * Μολδαβία: Τεταμένη είναι η κατάσταση
       στη χώρα, καθώς διαδηλωτές που
       αμφισβητούν τη νίκη των κομμουνιστών
       στις πρόσφατες βουλευτικές εκλογές
       καταλαμβάνουν το προεδρικό γραφείο
       του Βλαντιμίρ Βορόνιν. Τουλάχιστον 30
       άτομα τραυματίζονται σε συγκρούσεις
       με την αστυνομία. Καθημερινή-
     * Αυστραλία: Ανακοινώνεται ότι βρέθηκε
       η αυθεντική Λίστα του Σίντλερ, με τα
       ονόματα των 801 Εβραίων που διασώθηκαν
       από τον Όσκαρ Σίντλερ. Η Σημερινή

[Επεξεργασία] 8 Απριλίου

     * Μολδαβία : Τον έλεγχο του κτηρίου της
       βουλής στο Κισινάου ανακτά η
       αστυνομία μετά την εισβολή διαδηλωτών
       της αντιπολίτευσης στο κτήριο και την
       κατάληψή του. (BBC)
     * Ταϊλάνδη: 40.000 οπαδοί της προηγούμενης
       κυβέρνησης του Τακσίν Σιναουάτρα
       διαδηλώνουν στην Μπανγκόκ και ζητούν
       την παραίτηση του πρωθυπουργού
       Αμπχιζίτ Βετζάτζιβα.Εξπρές
     * Ηνωμένο Βασίλειο: Συλλαμβάνονται από
       την αστυνομία στο πλαίσιο μείζονος
       αντιτρομοκρατικής επιχείρησης δέκα
       νεαροί άνδρες στα βορειοδυτικά της
       χώρας. Σκάι
     * Ο ΟΟΣΑ καταργεί την "μαύρη λίστα" με
       τους μη συνεργάσιμους φορολογικούς
       παραδείσους. Οι 4 χώρες της "μαύρης
       λίστας" (Κόστα Ρίκα, Μαλαισία,
       Ουρουγουάη και Φιλιππίνες) θα
       προστεθούν στις 38 χώρες που
       απαρτίζουν τη «γκρίζα λίστα» στην
       οποία περιλαμβάνονται οι χώρες που
       έχουν αναλάβει τη σχετική δέσμευση
       αλλά δεν έχουν ακόμη προσυπογράψει
       τις δώδεκα διμερείς σχετικές
       συμφωνίες με τις χώρες-μέλη του
       οργανισμού.Ημερησία

[Επεξεργασία] 9 Απριλίου

     * Τσεχία: Νέος πρωθυπουργός και
       προεδρεύων της ΕΕ αναλαμβάνει ο Γιαν
       Φίσερ. Capital.gr
     * Γεωργία: Μαζικές διαδηλώσεις στην
       Τιφλίδα ξεκινά η αντιπολίτευση, με
       συμμετοχή χιλιάδων ανθρώπων και με
       αίτημα την παραίτηση του προέδρου
       Μιχαήλ Σαακασβίλι. Το Βήμα
     * Ινδονησία: Διεξάγονται σε τεταμένο
       κλίμα βουλευτικές εκλογές.
       Τουλάχιστον 6 άνθρωποι χάνουν τη ζωή
       τους στη διάρκεια επεισοδίων στην
       Παπουασία. Ελευθεροτυπία
     * Αλγερία: Στις κάλπες για τις
       προεδρικές εκλογές προσέρχονται οι
       πολίτες στη χώρα. H αντιπολίτευση έχει
       ζητήσει από τους ψηφοφόρους να μην
       ψηφίσουν. Βέβαιη θεωρείται η
       επανεκλογή του Αμπντελαζίζ
       Μπουτεφλίκα. Voice of America
     * Βόρεια Κορέα: Ο ηγέτης της χώρας Κιμ
       Γιονγκ Ιλ πραγματοποιεί την πρώτη
       δημόσια του εμφάνιση έπειτα από μήνες.
       (The Irish Times)

[Επεξεργασία] 10 Απριλίου

     * Αλγερία: Ανακοινώνονται τα
       αποτελέσματα των χθεσινών προεδρικών
       εκλογών, στις οποίες το ποσοστό
       συμμετοχής ήταν της τάξης του 74%. Ο
       πρόεδρος Αμπντελαζίζ Μπουτεφλίκα
       επανεκλέγεται για τρίτη θητεία με 90,2%
       των ψήφων. Τα Νέα
     * Ιαπωνία : Η χώρα αυξάνει τις κυρώσεις
       εναντίον της Βόρειας Κορέας μετά την
       εκτόξευση του δορυφόρου Kwangmyŏngsŏng-2. (CNN)
     * Φίτζι: Ο πρόεδρος Ρατού Τζοζέφα Ιλόιλο
       αναστέλλει την ισχύ του Συντάγματος
       και εκδιώκει τους δικαστές που
       αποφάνθηκαν ότι είναι παράνομη η
       κυβέρνηση που διορίστηκε μετά το
       πραξικόπημα του 2006. (New Zealand Stuff)
     * Ελλάδα: Ένοπλος σπουδαστής εισβάλλει
       σε σχολή του ΟΑΕΔ στου Ρέντη,
       πυροβολεί έναν συμφοιτητή του στη
       σχολή, δύο περαστικούς και στη
       συνέχεια αυτοπυροβολείται.Το
       περιστατικό είναι πρωτοφανές στο
       είδος του για τη χώρα. Ο δράστης
       κατέληξε λίγο αργότερα στο
       χειρουργείο και είχε προαναγγείλει
       την πράξη του με ιδιόχειρο σημείωμα
       αλλά και με ανακοίνωση στην προσωπική
       του σελίδα στο Διαδίκτυο. Καθημερινή

[Επεξεργασία] 11 Απριλίου

     * Ταϊλάνδη: Εξαιτίας των
       αντικυβερνητικών διαδηλώσεων
       αναβάλλεται η σύνοδος κορυφής του ASEAN
       στην Πατάγια. Αίρεται η κατάσταση
       εκτάκτου ανάγκης, που είχε επιβληθεί
       νωρίτερα από τον πρωθυπουργό Αμπχισίτ
       Βετζάτζιβα. in.gr
     * Φίτζι: Επαναδιορίζεται πρωθυπουργός
       από τον πρόεδρο Ρατού Τζοζέφα Ιλόιλο ο
       Φρανκ Μπαϊνιμαράμα. Taiwan News
     * ΗΠΑ: Το Συμβούλιο Ασφαλείας των
       Ηνωμένων Εθνών καταδικάζει, με σχέδιο
       ψηφίσματος , την εκτόξευση πυραύλου
       από την Βόρεια Κορέα. Παράλληλα, ζητά
       από την επιτροπή του ΟΗΕ να επιβάλει
       κυρώσεις εναντίον της Πιονγκγιάνγκ.
       Ελεύθερος Τύπος

[Επεξεργασία] 12 Απριλίου

     * Ταϊλάνδη: Κατάσταση εκτάκτου ανάγκης
       στην Μπανγκόκ κηρύσσει ο πρωθυπουργός
       Αμπχισίτ Βετζάτζιβα και στις γύρω
       περιοχές. (RadioFreeEurope)
     * Σρι Λάνκα: Σε ανακοίνωσή του, ο στρατός
       αναφέρει ότι θα σταματήσει την
       επίθεση εναντίον των ανταρτών Ταμίλ
       με σκοπό να μπορέσουν οι άμαχοι να
       φύγουν ώστε να είναι ασφαλείς.(Al Jazeera)

[Επεξεργασία] 13 Απριλίου

     * Πολωνία: Από πυρκαγιά σε ξενών αστέγων
       βρίσκουν το θάνατο τουλάχιστον 22
       άνθρωποι στο Καμιέν Πομόρσκι.(BBC)
     * Ταϊλάνδη: Ο στρατός στη χώρα θέτει υπό
       έλεγχο την κατάσταση έπειτα από τις
       αντικυβερνητικές διαδηλώσεις και τις
       συμπλοκές των υποστηρικτών της
       αντιπολίτευσης με τις δυνάμεις
       ασφαλείας. 2 άνθρωποι σκοτώθηκαν και 101
       τραυματίστηκαν στις ταραχές. Guardian
     * ΗΠΑ: Ο πρόεδρος Μπαράκ Ομπάμα
       ανακοινώνει την μερική άρση του
       εμπάργκο εναντίον της Κούβας.
       Συγκεκριμένα, αίρονται οι περιορισμοί
       στα ταξίδια και τα εμβάσματα των
       Κουβανο-αμερικανών προς την Κούβα. (Miami
       Herald) Flash.gr

[Επεξεργασία] 14 Απριλίου

     * Ουγγαρία:Εκλέγεται και επίσημα από το
       Κοινοβούλιο πρωθυπουργός της χώρας ο
       Γκόρντον Μπάιναϊ, για να
       αντικαταστήσει τον παραιτηθέντα
       πρωθυπουργό Φέρεντς Γκιουρτσάνι.
       Καθημερινή
     * Ταϊλάνδη: Αποχωρούν οι
       αντικυβερνητικοί διαδηλωτές που
       είχαν περικυκλωθεί στο χώρο γύρω από
       το πρωθυπουργικό γραφείο, από ισχυρές
       δυνάμεις στρατού. Σκάι
     * Βολιβία: Υιοθετείται ο νέος εκλογικός
       νόμος, με βάση τον οποίο θα διεξαχθούν
       στις 6 Δεκεμβρίου προεδρικές και
       βουλευτικές εκλογές. Μετά την
       υιοθέτηση του νόμου σταματά την
       απεργία πείνας που είχε αρχίσει 6
       μέρες πριν ο πρόεδρος Έβο Μοράλες.
       Εξπρές

[Επεξεργασία] 15 Απριλίου

     * Σρι Λάνκα: Τερματίζεται η διήμερη
       εκεχειρία που είχε κηρυχθεί στη χώρα
       για ανθρωπιστικούς λόγους. Εξπρές
     * Βόρεια Κορέα: Η Πιονγκγιάνγκ ζητά από
       τους επιθεωρητές της ΙΑΕΑ να
       εγκαταλείψουν αμέσως τη χώρα έπειτα
       από την καταδικαστική απόφαση του
       Συμβουλίου Ασφαλείας του ΟΗΕ για την
       πρόσφατη πυραυλική δοκιμή της Βόρειας
       Κορέας.To Βήμα
     * Νήσοι Πίτκαιρν : Καταργείται η
       απαγόρευση του αλκοόλ στα νησιά. (RNZI)

[Επεξεργασία] 16 Απριλίου

     * Ρωσία: Η Μόσχα τερματίζει, έπειτα από 10
       χρόνια, την "αντιτρομοκρατική της
       επιχείρηση" στην Τσετσενία. Cosmo.gr
     * Ινδία: Αρχίζει η διεξαγωγή των
       βουλευτικών εκλογών στο ασιατικό
       κράτος,οι οποίες θα διαρκέσουν έναν
       μήνα. Τουλάχιστον εννέα άτομα
       σκοτώνονται σε δύο αυτόνομα βίαια
       περιστατικά κατά την πρώτη ημέρα της
       ψηφοφορίας. Καθημερινή
     * Μεξικό: Σε ανταλλαγή πυρών ανάμεσα
       στην αστυνομία και σε υπόπτους
       διακινητές ναρκωτικών χάνουν τη ζωή
       τους 14 άτομα. Τα γεγονότα λαμβάνουν
       χώρα λίγο πριν αρχίσει η επίσημη
       επίσκεψη του Αμερικανού προέδρου
       Μπαράκ Ομπάμα. Flash.gr

[Επεξεργασία] 17 Απριλίου

     * Αφγανιστάν: Από σεισμό μεγέθους 5,5
       βαθμών της κλίμακας Ρίχτερ και
       μετασεισμό 5,1 Ρίχτερ στα ανατολικά της
       χώρας σκοτώνονται τουλάχιστον 22 άτομα
       ενώ δεκάδες σπίτια καταστράφηκαν όπως
       ανέφεραν οι τοπικές αρχές.
       Ελευθεροτυπία
     * Λευκορωσία: Την έντονη αντίδρασή της
       εκφράζει η αντιπολίτευση της χώρας,
       καθώς έγινε γνωστό ότι η ΕΕ προσκάλεσε
       τον πρόεδρο Αλεξάντερ Λουκασένκο να
       λάβει μέρος στη σύνοδο κορυφής που θα
       διεξαχθεί το Μάιο. Σκάι
     * Φίτζι: Νέος αντιπρόεδρος διορίζεται ο
       Ρατού Επέλι Ναϊλατικάου. Xinhua

[Επεξεργασία] 18 Απριλίου

     * Γαλλία: Συλλαμβάνεται ο ηγέτης της
       στρατιωτικής πτέρυγας της ETA Χουρδάν
       Μαρτιτέγι (Jurdan Martitegi). (Reuters μέσω ABC News
       Australia)
     * Ιράν: Σε φυλάκιση οκτώ ετών με την
       κατηγορία της κατασκοπείας προς τις
       ΗΠΑ καταδικάζεται η Ιρανομερικανίδας
       δημοσιογράφος Ροξάνα Σεμπάρι, η οποία
       πρόκειται να εφεσιβάλει την καταδίκη
       της. Τα Νέα
     * Πακιστάν: Τουλάχιστον 24 άνθρωποι
       σκοτώνονται σε δύο ξεχωριστές
       βομβιστικές επιθέσεις στις περιοχές
       Χανγκού και Κιμπέρ. Σκάι

[Επεξεργασία] 19 Απριλίου

     * Τρινιντάντ και Τομπάγκο:
       Ολοκληρώνεται στο Πορτ οφ Σπέιν η
       διάσκεψη κορυφής των 34 ηγετών από τις
       χώρες της Αμερικής χωρίς να υπάρξει
       συναίνεση μεταξύ των συμμετεχόντων
       για την τελική διακήρυξη, όπως
       ανακοινώνει ο πρωθυπουργός Πάτρικ
       Μάνινγκ. Ελεύθερος Τύπος

          * Ο πρόεδρος της Βενεζουέλας Ούγο
            Τσάβες σχεδιάζει να αποστείλει
            στις ΗΠΑ νέο πρεσβευτή, επτά μήνες
            μετά την διπλωματική κρίση. Flash.gr

     * Διεξάγονται οι αποκαλούμενες
       βουλευτικές εκλογές στην ΤΔΒΚ, η οποία
       δεν αναγνωρίζεται διεθνώς. Ο ηγέτης
       του ακροδεξιού κόμματος της Εθνικής
       Ενότητας, Ντερβίς Έρογλου, προηγείται
       στις κατεχόμενες περιοχές της Κύπρου,
       με ποσοστό 44%, με καταμετρημένο το 30%
       των ψήφων. Σκάι
     * Νότια Αφρική: Μιλώντας στο συνέδριο
       του κόμματος του Αφρικανικού Εθνικού
       Κογκρέσου, ο βετεράνος πρώην ηγέτης
       Νέλσον Μαντέλα απευθύνει μήνυμα
       ενότητας και υποστήριξης προς το
       κόμμα, λίγες ημέρες πριν τη διεξαγωγή
       των γενικών εκλογών. Εξπρές

[Επεξεργασία] 20 Απριλίου

     * Τζαμάικα: Αεροπειρατεία εκδηλώνεται
       σε καναδικό αεροσκάφος στο Μοντέγκο
       Μπέι. Παραδίδεται ο ένοπλος που
       κρατούσε περισσότερους από 180
       επιβάτες και μέλη του πληρώματος, τα
       οποία απελευθερώθηκαν. Ελευθεροτυπία
     * Μαδαγασκάρη: Δύο άτομα χάνουν τη ζωή
       τους και άλλα 13 τραυματίζονται σε
       συγκρούσεις μεταξύ διαδηλωτών και των
       δυνάμεων ασφαλείας. Οι διαδηλωτές
       διαμαρτύρονταν για το κλείσιμο δύο
       ραδιοφωνικών σταθμών. BBC News
     * Ελβετία: Αρχίζει στη Γενεύη η διάσκεψη
       του ΟΗΕ για τον ρατσισμό. Την
       αντίδραση του Ισραήλ προκαλεί η
       δήλωση του προέδρου του Ιράν, ο οποίος
       αποκάλεσε την ισραηλινή κυβέρνηση ως
       "ρατσιστική". Μεγάλος αριθμός
       αντιπροσώπων αποχώρησε από τη
       διάσκεψη. Καθημερινή
     * Σρι Λάνκα: Τουλάχιστον 5.000 άμαχοι
       αποχωρούν από τα τελευταία προπύργια
       των ανταρτών Ταμίλ στα βόρεια της
       χώρας ύστερα από την έλευση του
       στρατού. Σύμφωνα με εκτιμήσεις των
       Ηνωμένων Εθνών, υπολογίζεται ότι
       έχουν πεθάνει την περίοδο
       Φεβρουαρίου- Απριλίου του 2009 4.500
       άμαχοι. in.gr
     * Οι New York Times κερδίζουν πέντε βραβεία
       Πούλιτζερ. (AAP μέσω Yahoo! 7 News)

[Επεξεργασία] 21 Απριλίου

     * Κένυα: Τουλάχιστον 24 άνθρωποι
       σκοτώνονται στη διάρκεια συγκρούσεων
       που ξέσπασαν ανάμεσα σε κατοίκους στο
       κέντρο της χώρας και μέλη
       εγκληματικής συμμορίας (της εγχώριας
       Μαφίας), στη διάρκεια της νύχτας.
       Εξπρές
     * Παλαιστίνη: Εγκαινιάζεται στη Λωρίδα
       της Γάζας η Εθνική Ισλαμική Τράπεζα, η
       πρώτη τράπεζα που συνδέεται με το
       ισλαμικό κίνημα Χαμάς. Antenna
     * Σε ανακοίνωσή του, το Διεθνές
       Νομισματικό Ταμείο αναφέρει ότι το
       κόστος από την παγκόσμια οικονομική
       κρίση εκτιμάται ότι θα υπερβεί τα 4
       τρις δολάρια. Flash.gr
     * Γαλλία: Εγκαινιάζεται στην έδρα της
       UNESCO στο Παρίσι η Παγκόσμια Ψηφιακή
       Βιβλιοθήκη. (AFP μέσω Google News)
     * Ανακοινώνεται η ανακάλυψη του
       μικρότερου εξωπλανήτη που έχει βρεθεί
       ποτέ. Ο εν λόγω εξωπλανήτης έχει το
       όνομα Gliese 581 e. (MSNBC)

[Επεξεργασία] 22 Απριλίου

     * Νότια Αφρική: Διεξάγονται προεδρικές
       και βουλευτικές εκλογές, με τον
       υποψήφιο του Αφρικανικού Εθνικού
       Κογκρέσου, Τζέικομπ Ζούμα ως τον
       επικρατέστερο για νικητή. Xinhua
     * Αργεντινή : Η αμερικανική χώρα
       διεκδικεί επίσημα θαλάσσια έκταση
       1.700.000 τετραγωνικών χιλιομέτρων ,
       μεταξύ των οποίων και τα υπερπόντια
       εδάφη του Ηνωμένου Βασιλείου, Φώκλαντ
       και Νότιος Γεωργία και Νότιοι
       Σάντουιτς Νήσοι.(BBC)
     * Ινδία: Απελευθερώνονται οι επιβάτες
       ενός τρένου που είχε καταληφθεί από
       Μαοϊστές αντάρτες στο κρατίδιο
       Τζαρκάντ στα ανατολικά της χώρας. Το
       Βήμα

[Επεξεργασία] 23 Απριλίου

     * Νότια Αφρική: Στις χθεσινές
       προεδρικές και βουλευτικές εκλογές,το
       Αφρικανικό Εθνικό Κογκρέσο του
       Τζέικομπ Ζούμα εξασφαλίζει ποσοστό
       άνω του 64% των ψήφων, σύμφωνα με τα
       πρώτα μερικά αποτελέσματα από την
       καταμέτρηση των ψήφων περίπου του
       ενός τετάρτου των εγγεγραμμένων
       ψηφοφόρων. Το Μάιο ο Ζούμα αναμένεται
       να εκλεγεί Πρόεδρος . Η Σημερινή
     * Ιράκ: Επίθεση σημειώνεται στα
       βορειοανατολικά της Βαγδάτης από
       βομβιστή αυτοκτονίας σε εστιατόριο,
       με τουλάχιστον 28 νεκρούς και άλλους 52
       έχουν τραυματίες. Πρώτο Θέμα

          * Οι νεκροί από τις επιθέσεις της
            σημερινής ημέρας ξεπερνούν τους 75.
            Cosmo.gr

     * Ινδία: Διεξάγεται η δεύτερη και πιο
       μακρά φάση των βουλευτικών εκλογών.
       in.gr

[Επεξεργασία] 24 Απριλίου

     * Ελβετία: Σε ανακοίνωση του Παγκοσμίου
       Οργανισμού Υγείας αναφέρεται ότι 60
       άτομα έχουν πεθάνει στο Μεξικό από την
       γρίπη των χοίρων, η οποία εξαπλώνεται.
       Αρκετές εκατοντάδες κρούσματα σε
       ανθρώπους έχουν καταγραφεί τις
       τελευταίες εβδομάδες στο Μεξικό και
       σχεδόν δέκα έχουν καταγραφεί στις
       ΗΠΑ.Flash.gr
     * Σρι Λάνκα: Τα Ηνωμένα Έθνη εκτιμούν
       ότι τουλάχιστον 6.500 άμαχοι σκοτώθηκαν
       από την αρχή του χρόνου σε μάχες
       μεταξύ των ανταρτών Τίγρεις Ταμίλ και
       του κυβερνητικού στρατού. Οι
       τραυματίες έφτασαν τους 14.000 από τα
       μέσα Ιανουαρίου. Σκάι
     * Ιράκ: Νέα βομβιστική επίθεση
       αυτοκτονίας, η χειρότερη από τον
       Ιούνιο του 2008, συγκλονίζει τη χώρα.
       Toυλάχιστον εξήντα άνθρωποι
       σκοτώθηκαν και 125 τραυματίστηκαν έξω
       από τέμενος Σιιτών στη Βαγδάτη.(ABC,
       Reuters)
     * Νήσοι Βόρειες Μαριάνες: Καταδικάζεται
       για απάτη και δωροδοκία ο
       αντικυβερνήτης των νήσων, Τίμοθι Π.
       Βιγιαγκόμες. (Saipan Tribune)

[Επεξεργασία] 25 Απριλίου

     * Ισλανδία: Διεξάγονται πρόωρες
       βουλευτικές εκλογές.Έθνος

          * Τα πρώτα αποτελέσματα δείχνουν
            νίκη των κεντροαριστερών κομμάτων.
            Ειδικότερα, ο συνασπισμός των
            Σοσιαλδημοκρατών και του Κινήματος
            των Αριστερών Οικολόγων εξασφάλισε
            35 επί συνόλου 63 εδρών στο
            Κοινοβούλιο. Είναι η πρώτη φορά που
            η Αριστερά κερδίζει πλειοψηφία
            στις εκλογές στην Ισλανδία. Associated
            Press

     * Νότια Αφρική: Ανακοινώνονται τα
       τελικά αποτελέσματα από τις πρόσφατες
       γενικές εκλογές. Το Αφρικανικό Εθνικό
       Κογκρέσο του Τζέικομπ Ζούμα είναι ο
       νικητής με 65,9% αλλά χάνει τα 2/3 των
       εδρών της Βουλής που του χρειάζονταν
       για συνταγματική αναθεώρηση και
       επιπλέον ηττήθηκε και στην περιφέρεια
       της Δυτικής Ακτής. Cosmo.gr
     * Σε ανακοίνωση του Παγκοσμίου
       Οργανισμού Υγείας, αναφέρεται ότι
       υπάρχει φόβος ότι η γρίπη των χοίρων,
       που ενέσκηψε στο Μεξικό και στις ΗΠΑ,
       υπάρχει κίνδυνος να εξελιχθεί σε
       πανδημία, απειλώντας όλες τις χώρες
       του κόσμου. Voice of America

[Επεξεργασία] 26 Απριλίου

     * Παγκόσμια ανησυχία προκαλείται για
       την γρίπη των χοίρων, η οποία
       προσβάλλει μόνο τον άνθρωπο. Ο
       Παγκόσμιος Οργανισμός Υγείας (ΠΟΥ),
       προειδοποιεί ότι ο ιός της γρίπης
       μπορεί να εξελιχθεί και να γίνει πολύ
       πιο επικίνδυνος. Τα πρώτα κρούσματα
       του ιού, μετά την Αμερική, έκαναν την
       εμφάνισή τους και στην Ευρώπη. Σκάι
     * Ισημερινός: Διεξάγονται προεδρικές
       και βουλευτικές εκλογές. Κάτι
       παραπάνω από βέβαιη θεωρείται η νίκη
       του Ραφαέλ Κορέα, ο οποίος αναμένεται
       να επανεκλεγεί από τον πρώτο γύρο.
       Ελεύθερος Τύπος
     * Ανδόρρα: H σοσιαλιστική Αντιπολίτευση
       κερδίζει τις βουλευτικές εκλογές. Earth
       Times

[Επεξεργασία] 27 Απριλίου

     * Επιβεβαιώνεται ότι η γρίπη των χοίρων
       έφτασε στην Ευρώπη. Το πρώτο κρούσμα
       στην γηραιά ήπειρο επιβεβαιώθηκε σε
       ασθενή στην Ισπανία, ο οποίος είχε
       επιστρέψει από το Μεξικό, όπου
       περισσότεροι από 100 είναι πλέον οι
       νεκροί. Καθημερινή
     * Τουρκία: Σε ανταλλαγή πυρών στη
       διάρκεια αστυνομικής επιχείρησης με
       σκοπό τη σύλληψη μαχητικού μέλους της
       Άκρας Αριστεράς σκοτώνονται τρία
       άτομα και άλλα οκτώ τραυματίζονται
       στην Κωνσταντινούπολη.Ελευθεροτυπία
     * Δυτική Όχθη: Ο Παλαιστίνιος πρόεδρος
       Μαχμούντ Αμπάς καθιστά σαφές ότι δεν
       προτίθεται να αναγνωρίσει το Ισραήλ
       ως εβραϊκό κράτος. Flash.gr
     * Σρι Λάνκα: Κατάπαυση πυρός αποφάσισε η
       κυβέρνηση της Σρι Λάνκα, στον πόλεμο
       εναντίων των ανταρτών των Ταμίλ
       (Τίγρεις για την Απελευθέρωση του
       Ταμίλ Ιλάμ). BBC

[Επεξεργασία] 28 Απριλίου

     * Έπειτα από πολύωρη έκτακτη
       συνεδρίαση, ο Παγκόσμιος Οργανισμός
       Υγείας αποφασίζει να αυξήσει κατά
       έναν βαθμό το επίπεδο του παγκόσμιου
       συναγερμού για την γρίπη των χοίρων.
       Κρούσματα (ύποπτα ή μη) παρουσιάζονται
       σε διάφορες χώρες, όπως η Ισπανία, το
       Ηνωμένο Βασίλειο η Νέα Ζηλανδία, το
       Ισραήλ και η Κόστα Ρίκα. Ξεπέρασαν
       τους 150 οι θάνατοι στο Μεξικό. Τα Νέα
     * ΗΠΑ: Αυτομολεί από τους
       Ρεπουμπλικάνους στο Δημοκρατικό
       Κόμμα ο γερουσιαστής της πολιτείας
       Πενσιλβάνια, Άρλεν Σπέκτερ. Αν ο
       Σπέκτερ εκλεγεί στην Πενσιλβάνια θα
       αυξηθούν σε 59 τις έδρες των
       Δημοκρατικών στην αμερικανική
       Γερουσία, η οποία απαρτίζεται από 100
       μέλη. Ημερησία
     * Σρι Λάνκα: Ανακαλείται ο πρεσβευτής
       της Σουηδίας στο Κολόμπο, μετά την
       απόφαση της ασιατικής χώρας να μην
       χορηγήσει βίζα στον υπουργό
       Εξωτερικών, Καρλ Μπιλτ, ο οποίος
       επρόκειτο να πραγματοποιήσει
       επίσκεψη μαζί με τους ομολόγους του
       από τη Γαλλία και το Ηνωμένο Βασίλειο.
       (Reuters)
     * Μαδαγασκάρη: Νέα κυβέρνηση, με
       πρωθυπουργό τον Μανανταφί
       Ρακοτονιρίνα σχηματίζεται στη χώρα
       από συμμάχους του έκπτωτου προέδρου
       Μαρκ Ραβαλομανάνα. AFP
     * Νότια Κορέα: Επιστήμονες δημιούργησαν
       με κλωνοποίηση τέσσερις σκύλους
       ράτσας μπιγκλ οι οποίοι φωσφορίζουν
       κόκκινο χρώμα. (AP μέσω Google News)

[Επεξεργασία] 29 Απριλίου

     * Αυστραλία: Η κυβέρνηση της χώρας
       ανακοινώνει ότι θα αποστείλει 450
       επιπλέον στρατιώτες στο Αφγανιστάν.
       (AAP μέσω News Limited)
     * Η.Π.Α.: Το πρώτο θύμα της γρίπης των
       χοίρων στην χώρα είναι ένα βρέφος 23
       μηνών, στο Τέξας. (Reuters μέσω FOX News)
     * Βόρειος Κορέα: Η Βόρειος Κορέα απειλεί
       να προχωρήσει σε πυρηνικές δοκιμές
       και δοκιμές διηπειρωτικών
       βαλλιστικών πυραύλων, αν ο ΟΗΕ δεν
       ζητήσει συγγνώμη για την καταδίκη της
       χώρας, για την πρόσφατη εκτόξευση
       πυραύλου. (in.gr)
     * Ιράκ: Βομβιστικές επιθέσεις με
       παγιδευμένα αυτοκίνητα σε αγορά στη
       Βαγδάτη, είχαν σαν αποτέλεσμα 41
       νεκρούς και 70 περίπου τραυματίες. (BBC)
     * Πακιστάν: Ο στρατός του Πακιστάν
       κατέλαβε την πόλη Νταγκάρ της
       περιοχής Μπουνέρ, σκοτώνοντας
       περισσότερους από 50 Ταλιμπάν. (Reuters)
     * Τανζανία: Τουλάχιστον έντεκα άνθρωποι
       σκοτώνονται και χίλιοι
       τραυματίζονται από ισχυρότατη έκρηξη
       σε αποθήκη πυρομαχικών κοντά σε
       σχολεία. Radio Netherlands

[Επεξεργασία] 30 Απριλίου

     * Γρίπη των χοίρων:
     * Σε έκτακτη σύνοδο στο Λουξεμβούργο, οι
       υπουργοί Υγείας της ΕΕ απορρίπτουν
       την γαλλική πρόταση για κοινή
       ταξιδιωτική οδηγία για το Μεξικό.
       Παράλληλα συμφώνησαν να συνεργαστούν
       χωρίς καθυστέρηση με τις
       φαρμακοβιομηχανίες, με στόχο την
       ανάπτυξη πιλοτικού εμβολίου για την
       αντιμετώπιση της γρίπης. Σκάι

          * Η Ιρλανδική Δημοκρατία αναγνωρίζει
            το πρώτο ύποπτο κρούσμα. (RTÉ) (The Irish
            Times)
          * Ο Παγκόσμιος Οργανισμός Υγείας
            αποφασίζει τη μετονομασία του ιού.
            (The Irish Times)

     * Ιράκ: Τερματίζεται επίσημα η
       στρατιωτική παρουσία του Ηνωμένου
       Βασιλείου στο Ιράκ. Καθημερινή
     * Ολλανδία: Σε μία πιθανή απόπειρα
       δολοφονίας της Βασίλισσας Βεατρίκης,
       τέσσερα άτομα σκοτώνονται όταν οδηγός
       αυτοκινήτου πέφτει πάνω σε πλήθος που
       είχε συγκεντρωθεί για να
       παρακολουθήσει την παρέλαση στο
       Άπελντορν. Τουλάχιστον άλλα
       δεκατέσσερα άτομα τραυματίστηκαν.
       Ελευθεροτυπία
     * Ινδία: Διεξάγεται ο τρίτος γύρος των
       γενικών εκλογών. Εξαιτίας των πολύ
       υψηλών θερμοκρασιών που επικρατούν
       την εποχή αυτή στην ασιατική χώρα, η
       συμμετοχή αναμένεται να είναι
       ιδιαίτερα χαμηλή. (Reuters μέσω Telegraph)
     * Αζερμπαϊτζάν: Εισβολή ενόπλου σε
       πανεπιστήμιο του Μπακού έχει
       αποτέλεσμα το θάνατο 13 ανθρώπων.
       Διαψεύδεται από τις αρχές ότι υπήρχε
       και άλλος ένοπλος. Ο δράστης
       αυτοκτόνησε, ενώ η κυβέρνηση ανέφερε
       ότι τα κίνητρα του ενόπλου δεν ήταν
       πολιτικά. Ελεύθερος Τύπος
     * Σενεγάλη: Νέος πρωθυπουργός
       διορίζεται ο Σουλεϊμάν Ντενέ Ντιαγιέ,
       μετά την παραίτηση του Σεΐχ Χατζιμπού
       Σουμαρέ. Radio Netherlands

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%91%CF%80%CF%81%CE%B9%CE%BB%CE%AF%CE%BF%CF%85_2009"
   Κατηγορία: 2009

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Česky
     * Deutsch
     * English
     * Esperanto
     * Eesti
     * فارسی
     * Võro
     * Français
     * Gaelg
     * Bahasa Indonesia
     * 日本語
     * Basa Jawa
     * ქართული
     * 한국어
     * മലയാളം
     * Bahasa Melayu
     * Nederlands
     * Polski
     * Русский
     * Sicilianu
     * Svenska
     * தமிழ்
     * తెలుగు
     * ไทย
     * Tagalog
     * 中文
     * Bân-lâm-gú

     * Τελευταία τροποποίηση 07:03, 2 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
