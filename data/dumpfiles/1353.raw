   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                 Κυανιούχο βρωμοβενζύλιο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

                        Κυανιούχο βρωμοβενζύλιο
                        2-bromo-2-phenylacetonitrile-2D-skeletal.png
                                        Γενικά
Όνομα IUPAC                        2-βρωμο-2-φαινυλακετονιτρίλιο
                                        Camite, BBC, CA,
Άλλες ονομασίες           βρωμοβενζυλακετονιτρίλιο,
                                        α-βρωμοβενζενακετονιτρίλιο
                           Χημικά αναγνωριστικά
Μοριακή μάζα                 196.04394 g/mol
Αριθμός CAS                      5798-79-8
SMILES                                  C1=CC=C(C=C1)C(C#N)Br
InChI                                   1S/C8H6BrN/c9-8(6-10)7-4-2-1-3-5-7/h1-5,8H
Αριθμός EINECS                   227-348-8
Αριθμός UN                       1694
PubChem CID                             22044
ChemSpider ID                           20715
                              Φυσικές ιδιότητες
Σημείο βρασμού             228 °C (σε 760 mmHg)
Πυκνότητα                      1.513 g/cm^3
Δείκτης διάθλασης ,     1.585
n[D
]Τάση ατμών                    0.075 mmHg (στους 25 °C)
Εμφάνιση                        Κιτρινόλευκοι κρύσταλλοι με
                                        οσμή σάπιων φρούτων
                              Χημικες ιδιότητες
Ελάχιστη θερμοκρασία 91,7 °C
ανάφλεξης
                                           Επικινδυνότητα
                                 Hazard T.svg Hazard Xi.svg
Τοξικό (Τ) Ερεθιστικό (Χi)
                                        NFPA 704.svg
Κίνδυνοι κατά                                         2
NFPA 704                                                          4
                                                                  0
                                        Η ουσία είναι ισχυρότατο
Άλλοι κίνδυνοι             δακρυγόνο και προκαλεί
                                        έκρηξη αν έρθει σε επαφή με
                                        σίδηρο ή ατσάλι
Η κατάσταση αναφοράς είναι η πρότυπη κατάσταση
(25°C, 1 Atm)
εκτός αν σημειώνεται διαφορετικά

   Το κυανιούχο βρωμοβενζύλιο (CA) είναι ένα
   ισχυρότατο δακρυγόνο το οποίο είναι
   αμφίβολο αν γνώρισε ποτέ αξιόλογης
   έκτασης χρήση και δεν χρησιμοποιείται
   πλέον στην εποχή μας.

   Πίνακας περιεχομένων

     * 1 Χημικά χαρακτηριστικά

          * 1.1 Παραγωγή

     * 2 Ιστορία, χρήση
     * 3 Τοξικότητα, συμπτώματα έκθεσης
     * 4 Βιβλιογραφία
     * 5 Εξωτερικοί σύνδεσμοι
     * 6 Παραπομπές

[Επεξεργασία] Χημικά χαρακτηριστικά

   Το κυανιούχο βρωμοβενζύλιο αντιδρά
   εκρηκτικά με τον σίδηρο και το ατσάλι ^[1]
   και υδρολύεται ελάχιστα από το νερό. ^[2]

  [Επεξεργασία] Παραγωγή

   Η παρασκευή του κυανιούχου
   βρωμοβενζυλίου γίνεται με μέθοδο δύο
   βημάτων:

   1. Διάλυμα χλωριούχου βενζυλίου σε
   αιθυλική αλκοόλη βράζεται με κυανιούχο
   κάλιο, οπότε αποστάζεται το ακίνδυνο
   κυανιούχο βενζύλιο:

   \mathrm {C_6H_5CH_2Cl + KCN \xrightarrow{} C_6H_5CH_2CN + KCl}

   2. Το προκύπτον κυανιούχο βενζύλιο
   αντιδρά με αέριο βρώμιο, παρουσία
   ηλιακού φωτός ή υπεριώδους
   ακτινοβολίας, οι οποίες καταλύουν την
   αντίδραση:

   \mathrm {C_6H_5CH_2CN + Br_2 \xrightarrow {} C_6H_5CHBrCN + HBr}

   Το προϊόν που λαμβάνεται
   ανακρυσταλλώνεται σε οινόπνευμα, οπότε
   προκύπτει καθαρό κυανιούχο
   βρωμοβενζύλιο σε μορφή κιτρινόλευκων
   κρυστάλλων^[1] με οσμή σάπιων φρούτων. ^[2]
   Για στρατιωτικούς σκοπούς
   χρησιμοποιείτο ακάθαρτο κυανιούχο
   βρωμοβενζύλιο, ένα ελαιώδες,
   πυκνόρρευστο και καστανόχρωμο υγρό. ^[1]

[Επεξεργασία] Ιστορία, χρήση

   Το κυανιούχο βρωμοβενζύλιο δεν είναι
   γνωστό με σιγουριά αν χρησιμοποιήθηκε
   κατά τον Πρώτο Παγκόσμιο Πόλεμο, ωστόσο
   αγγλικές και ρωσικές πηγές υποστηρίζουν
   ότι χρησιμοποιήθηκε από τους Γάλλους
   κατά το τέλος του πολέμου υπό την κωδική
   ονομασία "Camite". Κατά το Μεσοπόλεμο, οι
   Αμερικανοί δοκίμασαν την ουσία και
   απέδειξαν ότι επρόκειτο για το
   ισχυρότερο δακρυγόνο της εποχής. ^[1]

   Το κυανιούχο βρωμοβενζύλιο είναι
   πράγματι ένα από τα ισχυρότερα
   δακρυγόνα που έχουν ανακαλυφθεί.
   Παρουσιάζει αρκετά πλεονεκτήματα ως
   χημικό όπλο, με κυριότερα τη χημική του
   σταθερότητα, τη μικρή του πτητικότητα
   (οι ατμοί του είναι 6 – 7 φορές βαρύτεροι
   από τον αέρα) και την αντοχή του στο νερό,
   τα οποία του επιτρέπουν να διατηρεί τις
   τοξικές του ιδιότητες για σχετικά
   μεγάλο χρονικό διάστημα, ακόμη και σε
   ανοιχτό πεδίο. Μολαταύτα, η ουσία έχει
   και μεγάλα μειονεκτήματα, τα οποία
   καθιστούν τη χρήση του για
   στρατιωτικούς σκοπούς ελάχιστα
   πρακτική:

     * Η δακρυγόνος ιδιότητα του κυανιούχου
       βρωμοβενζυλίου εξασθενεί με τη
       θερμότητα, πράγμα το οποίο σημαίνει
       ότι η ρίψη του με οβίδες που έχουν
       εκρηκτική γόμωση (και άρα
       διασκορπίζουν την ουσία σε μεγάλη
       ακτίνα) πρέπει να αποφεύγεται. ^[1]

     * Κυριότερο μειονέκτημα είναι η
       προαναφερθείσα ιδιότητα της ουσίας να
       εκρήγνυται όταν έρχεται σε επαφή με
       σίδηρο ή ατσάλι, ιδιότητα η οποία
       περιορίζει δραματικά τα υλικά στα
       οποία είναι ασφαλής η χρήση του,
       κυρίως σε ειδικά δοχεία από μόλυβδο,
       γυαλί, πορσελάνη κ.λπ. ^[1] Αυτός είναι
       και ο σημαντικότερος λόγος για τον
       οποίο έχει πλέον εγκαταλειφθεί η
       χρήση της ουσίας για πολεμικούς
       σκοπούς. Σήμερα, το NATO δεν τη θεωρεί
       καν πολεμική χημική ουσία. ^[2]

   Τα μειονεκτήματα αυτά είχαν γίνει
   αντιληπτά ήδη από τις δοκιμές του
   Μεσοπολέμου, και έτσι για τυχόν
   μελλοντική χρήση προτάθηκε ότι το
   κυανιούχο βρωμοβενζύλιο θα μπορούσε να
   χρησιμοποιηθεί σε μίγμα με άλλες ουσίες,
   όπως το αέριο μουστάρδας, προκειμένου να
   αποκρύπτει την ταυτότητά τους και να
   παραπλανεί τους στρατιώτες του εχθρού
   έτσι ώστε να μην μπορούν να λάβουν τα
   αντίστοιχα μέτρα προφύλαξης. ^[1] Η
   πρόταση αυτή όμως δεν φαίνεται ότι
   δοκιμάστηκε κάποτε, καθώς κατά τον
   Δεύτερο Παγκόσμιο Πόλεμο δεν έγινε
   χρήση χημικών όπλων από καμία πλευρά και
   μετά ανακαλύφθηκαν άοσμα και φονικότερα
   όπλα (παράγοντες νεύρων).

[Επεξεργασία] Τοξικότητα, συμπτώματα
έκθεσης

   Το κυανιούχο βρωμοβενζύλιο είναι, όπως
   αναφέρθηκε, ένα από τα ισχυρότερα
   δακρυγόνα που υπάρχουν: 0,0003
   χιλιοστόγραμμα της ουσίας ανά λίτρο
   αέρα είναι αρκετά για να προκαλέσουν
   δάκρυα. Η μέση θανατηφόρος δόση (LD[50]) για
   το κυανιούχο βρωμοβενζύλιο είναι 8.000 mg ·
   min · m^3. ^[2] Αντικείμενα που μολύνονται από
   κυανιούχο βρωμοβενζύλιο πρέπει να
   καθαρίζονται αρχικά με σφουγγάρι
   εμποτισμένο σε τετραχλωράνθρακα και
   έπειτα με αλκοολικό διάλυμα Υδροξειδίου
   του νατρίου (20%). ^[1] Το θύμα που εκτίθεται
   σε κυανιούχο βρωμοβενζύλιο αμέσως
   δακρύζει ακατάσχετα και εμφανίζει
   πονοκέφαλο και ναυτία. Η ουσία
   αναμιγνύεται με τον ιδρώτα και τα δάκρυα
   και σχηματίζει ερεθιστικά μίγματα που
   προκαλούν φλόγωση στο δέρμα του θύματος
   και ιδιαίτερα στις περιοχές όπου
   εκκρίνονται υγρά, όπως στο πρόσωπο και
   γύρω από τα μάτια. ^[2]

[Επεξεργασία] Βιβλιογραφία

     * Δρανδάκης, Παύλος: “Μεγάλη Ελληνική
       Εγκυκλοπαίδεια”, τ. ΙΕ’, λήμμα
       "Κυανιοῦχον βρωμοβενζύλιον", σ. 838.
     * Μανουσάκης, Γεώργιος Ε., "Χημικός και
       Βιολογικός Πόλεμος. Από τις Πλαταιές
       στο Τόκιο και τη Βαγδάτη", εκδόσεις
       Πατάκη, Αθήνα 2000. ISBN 960-378-405-2

[Επεξεργασία] Εξωτερικοί σύνδεσμοι

     * http://cameochemicals.noaa.gov/chemical/2651
     * http://www.chemspider.com/Chemical-Structure.20715.html
     * http://pubchem.ncbi.nlm.nih.gov/summary/summary.cgi?cid=22044

[Επεξεργασία] Παραπομπές

    1. ↑ ^1,0 ^1,1 ^1,2 ^1,3 ^1,4 ^1,5 ^1,6 ^1,7 Δρανδάκης,
       ό.π., σ. 838
    2. ↑ ^2,0 ^2,1 ^2,2 ^2,3 ^2,4 Μανουσάκης, ό.π., σ. 297

π • σ • ε
                              Χημικά όπλα
Δηλητήρια       Υδροκυάνιο (CK) ·
του αίματος    Χλωριούχο κυάνιο (AC)
                         Αιθυλοδιχλωροαρσίνη
                         (ED)  ·
                         Μεθυλοδιχλωροαρσίνη
                         (MD)  ·
Καυστικές       Φαινυλοδιχλωροαρσίνη
ουσίες             (PD)  · Λεβισίτης (L)  ·
                         Μουστάρδα θείου (HD, H,
                         HT, HL, HQ)  · Αζωτούχες
                         μουστάρδες (HN1, HN2, HN3)  ·
                         Οξίμη του φωσγενίου
                         (CX)
                         Παράγοντες G: Ταμπούν
                         (GA)  · Σαρίν (GB)  · Σομάν
Παράγοντες     (GD)  · Κυκλοσαρίν  · GV
νεύρων             Παράγοντες V: EA-3148  · VE
                          · VG  · VM  · VR  · VX
                         Παράγοντες Νόβιτσοκ    WMD-chemical.svg
                         Χλώριο  ·
Ασφυξιογόνες Χλωροπικρίνη (PS)  ·
ουσίες             Φωσγένιο (CG)  ·
                         Διφωσγένιο (DP)
Ψυχοτρόπες     Μπαζ (BZ)  · LSD  · EA-3167  ·
ουσίες             Kolokol-1
                         Δακρυγόνα: Σπρέι
                         πιπεριού (OC)  ·
                         Κυανιούχο
Ερεθιστικές   βρωμοβενζύλιο (CA)  ·
ουσίες             Χλωροακετοφαινόνη (CN)
                          · Αέριο CR  · Αέριο CS
                         Πταρμογόνα: Αδαμσίτης
                         (DM)
                         Κακωδυλικό οξύ (Μπλε
Ζιζανιοκτόνα ουσία)  · Βρωμακίλη
                         (Hyvar / Urox B)  · 2,4-D  · 2,4,5,-T
                         (Esteron 245)  · Διοξίνες

   Ανακτήθηκε από
   "http://el.wikipedia.org/wiki/%CE%9A%CF%85%CE%B1%CE%BD%CE%B9%CE%BF%CF%8D%CF%87%CE%BF_%CE%B2%CF%81%CF%89%CE%BC%CE%BF%CE%B2%CE%B5%CE%BD%CE%B6%CF%8D%CE%BB%CE%B9%CE%BF"
   Κατηγορίες: Χημικά όπλα | Χημικές ουσίες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Русский
     * Українська

     * Τελευταία τροποποίηση 13:41, 25 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
