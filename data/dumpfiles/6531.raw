   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Συμφωνίες Ζυρίχης-Λονδίνου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Οι Συμφωνίες Ζυρίχης-Λονδίνου, που υπογράφηκαν το 1959 μεταξύ Μεγάλης
   Βρετανίας, Ελλάδας, Τουρκίας, ελληνοκυπριακής και τουρκοκυπριακής
   κοινότητας, ήταν οι Συνθήκες με τις οποίες τερματίστηκε η βρετανική
   κυριαρχία επί της Κύπρου και ιδρύθηκε ανεξάρτητο Κυπριακό κράτος. Η
   συμφωνία της Ζυρίχης υπογράφηκε στις 11 Φεβρουαρίου 1959 από τους τότε
   πρωθυπουργούς της Ελλάδας Καραμανλή και της Τουρκίας Μεντερές. Η συνθήκη
   επικυρώθηκε μια βδομάδα αργότερα, στις 19 Φεβρουαρίου 1959 στο Λονδίνο,
   όπου και υπογράφηκε η Συμφωνία του Λονδίνου από τους πρωθυπουργούς και
   υπουργούς εξωτερικών Ελλάδας, Τουρκίας και Βρετανίας, τον εκπρόσωπο της
   ελληνοκυπριακής κοινότητας Μακάριο και τον εκπρόσωπο της τουρκοκυπριακής
   κοινότητας Φαζίλ Κιουτσούκ. Η συνθήκη κατοχύρωνε την ανεξαρτησία της
   Κύπρου, καθόριζε το Σύνταγμα του νέου κράτους και τα δικαιώματα κάθε
   εθνοτικής κοινότητας όσον αφορά το κράτος και τη διακυβέρνηση. Η
   πολιτειακή οργάνωση του νεοσύστατου κράτους ήταν πολύπλοκη και απαιτούσε
   ομοφωνία και των δύο κοινοτήτων σε μια σειρά από θέματα. Ο Πρόεδρος θα
   ήταν Ελληνοκύπριος και ο Αντιπρόεδρος Τουρκοκύπριος.

   Στις συμφωνίες περιλαμβανόταν "Συνθήκη Εγγυήσεων" μεταξύ Ελλάδας,
   Τουρκίας, Βρετανίας και Κύπρου με την οποία, σε περίπτωση διασάλευσης της
   συνταγματικής τάξης, μια από τις τρεις πρώτες «εγγυήτριες δυνάμεις» θα
   μπορούσε να προβεί σε μονομερή δράση, αφού προηγουμένως είχαν εξαντληθεί
   τα περιθώρια διαπραγματεύσεων με τις άλλες δυο.

   Λίγες μέρες μετά την υπογραφή των συνθηκών απολύθηκαν οι πολιτικοί
   κρατούμενοι και δόθηκε αμνηστία στους καταζητούμενους. Τα ένοπλα τμήματα
   Ελληνοκυπρίων και Τουρκοκυπρίων κήρυξαν κατάπαυση πυρός και στις 16
   Αυγούστου 1960 η Κύπρος έγινε ανεξάρτητο κράτος.

   Η Συμφωνία της Ζυρίχης ουσιαστικά κατέρρευσε το 1963, μετά από αλλαγές που
   επιχείρησε να κάνει ο Μακάριος στο Σύνταγμα της Δημοκρατίας (τα «13
   Σημεία») και τις σφοδρές ένοπλες συγκρούσεις μεταξύ Ελληνοκυπρίων και
   Τουρκοκυπρίων που ακολούθησαν το 1963-64. Παρόλα αυτά, το Σύνταγμα που
   προέβλεπαν οι Συμφωνίες εξακολουθεί να ισχύει μέχρι σήμερα στην Κύπρο^[1],
   τροποποιημένο αρχικά λόγω της απόσυρσης των Τουρκοκυπρίων από την πολιτική
   ζωή σε ένδειξη διαμαρτυρίας για τα «13 Σημεία» του Μακάριου και στη
   συνέχεια λόγω της εισβολής. Οι συμφωνίες Ζυρίχης-Λονδίνου χρησιμοποιήθηκαν
   σαν δικαιολογία για την εισβολή της Τουρκίας στην Κύπρο το 1974 μετά το
   υποκινηθέν από τη Χούντα των Συνταγματαρχών πραξικόπημα Σαμψών που
   επιχείρησε να ανατρέψει τον Μακάριο^[2], παρά το γεγονός ότι η Συνθήκη
   Εγγυήσεων δεν της έδινε το δικαίωμα είτε για στρατιωτική δράση χωρίς
   προηγούμενες διαβουλεύσεις, είτε για παραμονή των στρατευμάτων της στο
   νησί μετά την αποκατάσταση της συνταγματικής τάξης^[3].

[Επεξεργασία] Συνθήκη Εγγυήσεων

   Μαζί με τις Συμφωνίες Ζυρίχης και Λονδίνου, δύο άλλες συνθήκες,
   συμφωνήθηκαν στην Ζυρίχη.

   Η Συνθήκη Εγγυήσεως είχε ως στόχο να διατηρηθεί η ανεξαρτησία, και η
   εδαφική ακεραιότητα της Κυπριακής Δημοκρατίας. Οι εγγυήτριες δυνάμεις (το
   Ηνωμένο Βασίλειο, Τουρκία και Ελλάδα), εγγυήθηκαν να απαγορεύσουν την
   προώθηση "είτε της ένωσης της Κυπριακής Δημοκρατίας με οποιοδήποτε άλλο
   κράτος, ή τη διχοτόμηση της νήσου". Το τρίτο άρθρο της Συνθήκης Εγγυήσεως
   αναφέρει «Εάν η κοινή και συντονισμένη δράση των εγγυήτριων χωρών είναι
   αποδεδειγμένα αδύνατη, κάθε μία από τις τρεις δυνάμεις που εγγυώνται
   διατηρεί το δικαίωμα να αναλάβει δράση με μοναδικό σκοπό να αποκαταστήσει
   την κατάσταση πραγμάτων που καθιερώνεται με την παρούσα Συνθήκη".

   Το 1983, η Τουρκία κήρυξε το κατεχόμενο κυπριακό έδαφος ώς "Τουρκική
   Δημοκρατία της Βόρειας Κύπρου". Σε διεθνές επίπεδο, αυτό έχει αναγνωριστεί
   μόνο από την Τουρκία. Τα Ηνωμένα Έθνη με το ψήφισμα 541 ^[4] του
   Συμβουλίου Ασφαλείας χαρακτηρίζουν την Τουρκική ανακύρηξη ως παράνομη και
   ζητούν την ανάκλησή της. Το Συμβούλιο Ασφαλείας του ΟΗΕ με τα ψηφίσματα
   353, 541, 544 ζητά από τις χώρες μέλη να μην αναγνώρισουν το προτεκτοράτο
   της Τουρκίας στην Κύπρο.

[Επεξεργασία] Σημειώσεις

    1. ↑ Δήλωση Κύπριου κυβερνητικού εκπρόσωπου, 22/06/2005
    2. ↑ Εκπαιδευτικό υλικό του Κυπριακού υπουργείου Παιδείας
    3. ↑ Μόνιμη αντιπροσωπεία της Ελλάδας στα Ηνωμένα Έθνη
    4. ↑ ψήφισμα 541

   Ανακτήθηκε από
   "http://el.wikipedia.org/wiki/%CE%A3%CF%85%CE%BC%CF%86%CF%89%CE%BD%CE%AF%CE%B5%CF%82_%CE%96%CF%85%CF%81%CE%AF%CF%87%CE%B7%CF%82-%CE%9B%CE%BF%CE%BD%CE%B4%CE%AF%CE%BD%CE%BF%CF%85"
   Κατηγορίες: Απελευθερωτικός αγώνας της Κύπρου | Διεθνείς συνθήκες |
   Ελληνοτουρκικές σχέσεις | Πολιτική της Κύπρου

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Türkçe

     • Τελευταία τροποποίηση 07:53, 6 Μαΐου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
