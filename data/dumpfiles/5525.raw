   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Κατασκήνωση

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η θέα από το μπαλκόνι ενός κατασκηνωτή

   Η κατασκήνωση (συχνά χρησιμοποιείται και ο αγγλικός όρος 'camping') είναι
   ένας τρόπος προσωρινής εγκατάστασης και διαμονής ενός ή περισσοτέρων
   βραδιών στη φύση, συνήθως εντός σκηνής και με τη βοήθεια υπνόσακου. Στις
   μέρες μας, τις περισσότερες φορές η διανυκτέρευση στο φυσικό περιβάλλον
   πραγματοποιείται ηθελημένα, για λόγους αναψυχής και επαφής με τη φύση.

   Ανάλογα με το αν πραγματοποιείται σε ειδικά διαμορφωμένο για αυτό το σκοπό
   χώρο ή όχι, η κατασκήνωση διαχωρίζεται σε:

     • οργανωμένη κατασκήνωση
     • ελεύθερη κατασκήνωση

   Πίνακας περιεχομένων

     • 1 Η οργανωμένη κατασκήνωση
     • 2 Η ελεύθερη κατασκήνωση
     • 3 Άλλες μορφές κατασκήνωσης
     • 4 Εξωτερικές συνδέσεις

[Επεξεργασία] Η οργανωμένη κατασκήνωση

   Η κατασκήνωση πραγματοποιείται σε ειδικά διαμορφωμένο για αυτό το σκοπό
   χώρο, γνωστό και ως 'κάμπινγκ' ('camping'). Τέτοιοι χώροι είναι δυνατόν να
   παρέχουν από απολύτως βασικές διευκολύνσεις στον κατασκηνωτή (νερό,
   ηλεκτρικό ρεύμα, χώρους υγιεινής) μέχρι και υπηρεσίες ενός τυπικού
   ξενοδοχείου (εμπορικά καταστήματα, νυχτερινή διασκέδαση κ.α.).

   Πρωτοπόρος της σύγχρονης οργανωμένης κατασκήνωσης θεωρείται ο Τόμας
   Χόλντινγκ. Ο Χόλντινγκ έγραψε το 1908 τον πρώτο Οδηγό Κατασκηνωτών. Κατά
   τη διάρκεια του 20ου αιώνα,ο παραθερισμός σε οργανωμένες κατασκηνώσεις
   γενικεύθηκε και εξελίχθηκε ραγδαία σε όλες τις χώρες. Το 1932 είναι η
   χρονιά ίδρυσης της Διεθνούς Ομοσπονδίας Παραθεριστών Κάμπινγκ, η οποία
   έχει ως βασικό σκοπό την υπεράσπιση των δικαιωμάτων των οργανωμένων
   κατασκηνωτών.

   Σε όλους τους τουριστικούς προορισμούς του πλανήτη που συνήθως επικρατούν
   ευνοϊκές καιρικές συνθήκες, υπάρχει πλήθος οργανωμένων κάμπινγκς. Σύμφωνα
   με καταγραφή της Εθνικής Στατιστικής Υπηρεσίας, το έτος 2002 η Ελλάδα
   απαριθμούσε 352 οργανωμένα κάμπινγκς, με δυνατότητα φιλοξενίας πάνω από
   30.000 σκηνές και επιπλέον δυνατότητα διαμονής σε περίπου 1.000 λυόμενα
   οικήματα('bungalows').

[Επεξεργασία] Η ελεύθερη κατασκήνωση

   [IMG]
   [IMG]
   Η νυχτερινή ζωή στην ελεύθερη κατασκήνωση

   Στην ελεύθερη κατασκήνωση οι κατασκηνωτές διανυκτερεύουν συνήθως σε μέρη
   με πλούσια φυσική ομορφιά (παραλίες, οροπέδια, όχθες ποταμών). Η ελεύθερη
   κατασκήνωση προσφέρει καλύτερες ευκαιρίες για επαφή με τη φύση ή, αν το
   επιθυμεί ο κατασκηνωτής, απομόνωση, όμως έχει και περισσότερες δυσκολίες,
   καθώς οι οι κατασκηνωτές πρέπει να φροντίσουν οι ίδιοι τα πάντα σχετικά με
   τη διαμονή τους.

   Στην Ελλάδα, η ελεύθερη κατασκήνωση απαγορεύεται σε οποιαδήποτε μη
   ιδιωτική περιοχή. Παρόλ' αυτά είναι ιδιαίτερα δημοφιλής και μέχρι πριν
   κάποια χρόνια υπήρχε μια σχετική ανοχή από τις αρχές. Τα τελευταία χρόνια
   διώκεται ενεργά, με σκοπό την πρόληψη των πυρκαγιών και την προστασία του
   φυσικού περιβάλλοντος. Κάποιοι όμως από τους φίλους της ελεύθερης
   κατασκήνωσης υποστηρίζουν ότι αυτό γίνεται για να τονωθούν τα οργανωμενα
   κάμπινγκ και τα ξενοδοχεία. Δημοφιλείς προορισμοί των ελεύθερων
   κατασκηνωτών είναι τα φαράγγι του Να στην Ικαρία, η Ελαφόνησος, η
   Αντίπαρος, η Γαύδος, ο Άγιος Ευστράτιος και η Σαμοθράκη. Σε ορισμένες
   περιπτώσεις, η ελεύθερη κατασκήνωση συνδυάζεται με γυμνισμό.

[Επεξεργασία] Άλλες μορφές κατασκήνωσης

   Κατασκήνωση επιβίωσης: Πραγματοποιείται με σκοπό την εξάσκηση σε αντίξοες
   συνθήκες επιβίωσης. Τέτοιες συνθήκες είναι δυνατόν να περιλαμβάνουν ακραία
   καιρικά φαινόμενα, δυσπρόσιτες μορφολογικά περιοχές ή συνδυασμό και των
   δύο. Βασικές ικανότητες που εξασκούν οι κατασκηνωτές επιβίωσης είναι η
   εύρεση φαγητού και νερού στο φυσικό περιβάλλον, η αντιμετώπιση έκτακτων
   ιατρικών περιστατικών και ο προσανατολισμός.

   Για τη διευκόλυνση του κατασκηνωτή σε τέτοιες συνθήκες έχουν σχεδιαστεί
   και κυκλοφορούν στο εμπόριο μία σειρά από βοηθητικά εξαρτήματα. Για
   παράδειγμα στη χειμερινή κατασκήνωση, μία μορφή κατασκήνωσης επιβίωσης,
   απαιτούνται υπνόσακοι χαμηλών θερμοκρασιών, σκηνές τεσσάρων εποχών κ.α.

   Κατασκήνωση εργασίας: ('workamping') Στην κατασκήνωση εργασίας οι
   κατασκηνωτές εργάζονται σε κάποιο χώρο και, αντί μισθού, τους παρέχεται η
   δυνατότητα δωρεάν κατασκήνωσης και, σε κάποιες περιπτώσεις, επιπλέον
   οικονομική βοήθεια ή/και δωρεάν φαγητό.

[Επεξεργασία] Εξωτερικές συνδέσεις

     • Η ιστοσελίδα του ΕΟΤ
     • Οδηγός για τα κάμπινγκ στην Ελλάδα

   Ανακτήθηκε από
   "http://el.wikipedia.org/wiki/%CE%9A%CE%B1%CF%84%CE%B1%CF%83%CE%BA%CE%AE%CE%BD%CF%89%CF%83%CE%B7"
   Κατηγορία: Τουρισμός

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • Dansk
     • Deutsch
     • English
     • Español
     • Suomi
     • Français
     • עברית
     • हिन्दी
     • Italiano
     • 日本語
     • 한국어
     • Nederlands
     • Português
     • Русский
     • Sicilianu
     • Simple English
     • Српски / Srpski
     • Svenska
     • Tiếng Việt
     • 中文

     • Τελευταία τροποποίηση 22:28, 7 Ιουνίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
