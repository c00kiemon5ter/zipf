   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Αγωγός Μπουργκάς - Αλεξανδρούπολης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Σχεδιάγραμμα του αγωγού

   Ο αγωγός Μπουργκάς - Αλεξανδρούπολης ήταν σχεδιαζόμενος αγωγός πετρελαίου
   που δεν υλοποιήθηκε ο οποίος προβλεπόταν να μεταφέρει αργό πετρέλαιο,
   προέλευσης από την Κασπία Θάλασσα, από το λιμάνι του Μπουργκάς σε
   τερματικό σταθμό στο λιμάνι Αλεξανδρούπολης. Στις 11 Ιουνίου 2010 η
   Βουλγαρία ανακοίνωσε την αποχώρηση της από το σχέδιο υλοποίησης του
   αγωγού. Η Βουλγαρική πλευρά θεώρησε μη-συμφέρουσα οικονομικά την κατασκευή
   και λειτουργία ενώ υπήρχαν και σοβαρές περιβαλλοντικές ανησυχίες αφού όλη
   η παροχή αργού που θα κατέληγε στον τερματικό σταθμό στην Αλεξανδρούπολη
   επρόκειτο κατόπιν να μεταφέρεται με δεξαμενόπλοια δια μέσω του Αιγαίου,
   καθώς πιθανό ατύχημα με πετρελαιοκηλίδα θα είχε καταστροφικές συνέπειες
   για το περιβάλλον, τον τουρισμό και την αλιεία.

   Πίνακας περιεχομένων

     • 1 Συνοπτικό ιστορικό
     • 2 Τεχνικά χαρακτηριστικά
     • 3 Γεωστρατηγικά οφέλη
     • 4 Οικολογικές ανησυχίες
     • 5 Η Ευρωπαϊκή κοινότητα
     • 6 Παραπομπές σημειώσεις

[Επεξεργασία] Συνοπτικό ιστορικό

   Ο αγωγός Μπουργκάς - Αλεξανδρούπολης είναι σχεδιαζόμενος διαβαλκανικός
   τεχνητός αγωγός μεταφοράς αργού πετρελαίου από το βουλγαρικό λιμένα
   Μπουργκάς στη Μαύρη Θάλασσα, στον ελληνικό λιμένα της Αλεξανδρούπολης. Η
   Ελλάδα, η Ρωσία και η Βουλγαρία δια των αντίστοιχων υπουργών οικονομίας
   υπέγραψαν την τελική συμφωνία κατασκευής στην Αθήνα στις 17 Μαρτίου 2007.
   Ο αγωγός μήκους 280 περίπου χιλιομέτρων αναμένεται να ολοκληρωθεί μέχρι το
   2010. Ο αγωγός ως ιδέα διαμορφώθηκε το 1993, αλλά η υπογραφή μνημονίου
   συνεργασίας έγινε μετά από 12 χρόνια, τον Απρίλιο του 2005 στη Σόφια, με
   τη συνάντηση κορυφής του Ρώσου προέδρου Βλαντιμίρ Πούτιν, του Βούλγαρου
   ομολόγου του Γκεόργκι Παρβάνοφ και του Έλληνα πρωθυπουργού Κωνσταντίνου
   Καραμανλή, στις 4 Σεπτεμβρίου στην Αθήνα. Ακολούθησε η μονογραφή του
   κειμένου της Διακρατικής Συμφωνίας, στο Μπουργκάς, στις 7 Φεβρουαρίου 2007
   και η τελική συμφωνία για την έναρξη του έργου^[1].

[Επεξεργασία] Τεχνικά χαρακτηριστικά

   Το συνολικό μήκος του αγωγού πετρελαίου Μπουργκάς – Αλεξανδρούπολης
   διαμέτρου 36 ιντσών υπολογίζεται περίπου σε 280 km τα 135 εκ των οποίων θα
   εκτείνονται επί ελληνικού εδάφους, ενώ τα υπόλοιπα 145 km επί βουλγαρικού
   εδάφους. Προβλέπεται επίσης η δημιουργία τερματικού σταθμού
   φορτοεκφόρτωσης αργού πετρελαίου στον λιμένα της Αλεξανδρούπολης με
   ειδικές λιμενικές εγκαταστάσεις και αποθηκευτικούς χώρους συνολικής
   χωρητικότητας 650.000 μετρικών τόνων. Στον σχεδιαζόμενο εξοπλισμό
   προστίθενται ειδικές υποδομές για πλωτές εξέδρες φόρτωσης δεξαμενόπλοιων.
   Ανάλογες εγκαταστάσεις πρόκειται να δημιουργηθούν στο Μπουργκάς και
   παράλληλα θα ξεκινήσουν και οι εργασίες για την κατασκευή του υπόγειου
   αγωγού, που θα συνδέει τους δύο λιμένες. Ο αγωγός προβλέπεται να έχει
   δυνατότητα μεταφοράς 35 έως 50 εκατ. τόνων αργού πετρελαίου ετησίως^[2].

[Επεξεργασία] Γεωστρατηγικά οφέλη

   Δεδομένου ότι η ελληνική οικονομία είναι σταθερά προσδεδεμένη στο άρμα
   μιας διεθνούς πετρελαϊκής οικονομίας, χωρίς ιδιαίτερες επιδόσεις στον
   τομέα των εναλλακτικών και ήπιων μορφών ενέργειας, η παρουσία του αγωγού
   θα αποφέρει σαφή γεωστρατηγικά οφέλη στην Ελλάδα. Τα κυριότερα από αυτά τα
   οφέλη επικεντρώνονται στην αναβάθμιση του στρατηγικού ρόλου της χώρας μας
   στον τομέα της ενέργειας διεθνώς, ενώ σε εσωτερικό επίπεδο αναδεικνύουν τη
   στρατηγική σημασία της Θράκης, σύμφωνα με την τότε υπουργό εξωτερικών της
   Ελλάδας Ντόρα Μπακογιάννη, μετατρέποντάς τη σε σημείο-κλειδί «για τους
   ενεργειακούς δρόμους προς τα Βαλκάνια και την Ευρώπη»^[3].

[Επεξεργασία] Οικολογικές ανησυχίες

   Στον 1ο Ενεργειακό Διάλογο Νοτιοανατολικής Ευρώπης, που διοργανώθηκε στη
   Θεσσαλονίκη από το Ινστιτούτο Ενέργειας ΝΑ Ευρώπης (ΙΕΝΕ), διατυπώθηκε η
   άποψη πως σημαντικό όφελος προκύπτει από την αποσυμφόρηση των Στενών των
   Δαρδανελλίων, καθώς πιστεύεται πως ο αγωγός θα λειτουργήσει συμπληρωματικά
   προς τον φόρτο των Στενών^[4], χωρίς ωστόσο να λαμβάνεται υπ' όψιν η
   αντίθετη άποψη, που διατυπώνει ότι οι δύο δρόμοι μεταφοράς πετρελαίου
   διαδρομές θα λειτουργούν ανταγωνιστικά και παράλληλα, προσθέτοντας
   εκθετικά οικολογικές πιέσεις στη Μαύρη Θάλασσα και στα ευαίσθητα
   οικοσυστήματα, όπως το δάσος της Δαδιάς ή οι εκβολές του Έβρου^[5], όπως
   έχουν ήδη επισημάνει διεθνείς οργανώσεις και η WWF Ελλάδος.

[Επεξεργασία] Η Ευρωπαϊκή κοινότητα

   Η άποψη της Κοινότητας για τον αγωγό συνοψίζεται στην απάντηση του
   Επιτρόπου Piebalgs προς τον ευρωβουλευτή του Συνασπισμού Δημήτρη
   Παπαδημούλη, κατόπιν επερώτησής του για την καθυστέρηση υλοποίησης του
   πετρελαιαγωγού. Η απάντηση παρατίθεται αυτούσια, καθώς υποδεικνύει τη
   χρησιμότητα του έργου για την Ευρωπαϊκή Ένωση γενικότερα, αλλά και γιατί
   περιέχει τις επίσημες οδηγίες προς αποφυγή οικολογικής καταστροφής.

   E-0020/07EL
   Απάντηση του κ. Piebags
   εξ ονόματος της Επιτροπής
   (23.2.2007)

   Η Επιτροπή υποστηρίζει όλα τα τεκμηριωμένης χρησιμότητας έργα μεταφοράς
   αργού πετρελαίου από τη Μαύρη Θάλασσα στις ευρωπαϊκές αγορές με
   πετρελαιαγωγούς. Τέτοια έργα, εκτός που ενισχύουν την ασφάλεια εφοδιασμού
   της Ευρώπης, δυνάμει συμβάλλουν σε μείωση των θαλάσσιων μεταφορών
   πετρελαίου μέσω των κορεσμένων τουρκικών στενών, περιορίζοντας έτσι και
   τους σοβαρούς κινδύνους για το περιβάλλον και για τον τοπικό πληθυσμό.
   Κατά συνέπεια, η Επιτροπή προσβλέπει στην υπογραφή της συμφωνίας
   κατασκευής του πετρελαιαγωγού Μπουργκάς-Αλεξανδρούπολης και ευελπιστεί ότι
   το έργο θα υλοποιηθεί.

   Η Επιτροπή γνωρίζει ότι υπάρχει κάποια καθυστέρηση σε σχέση με το
   χρονοδιάγραμμα στο οποίο συμφώνησαν οι ενδιαφερόμενες χώρες τον Σεπτέμβριο
   του 2006. Καθώς όμως η Επιτροπή δεν εμπλέκεται στις διαπραγματεύσεις, δεν
   γνωρίζει τις λεπτομέρειες που οδήγησαν στην καθυστέρηση.

   Δεδομένου ότι ο πετρελαιαγωγός θα βρίσκεται σε κοινοτικό έδαφος, η
   κατασκευή και εκμετάλλευσή του πρέπει να συμμορφώνονται με την
   περιβαλλοντική νομοθεσία της Κοινότητας που καλύπτει τέτοιου τύπου μεγάλα
   ενεργειακά έργα και αφορά συγκεκριμένα τις περιβαλλοντικές επιπτώσεις του
   έργου (οδηγία 85/337/EEC^[6] όπως τροποποιήθηκε με τις οδηγίες
   97/11/EC^[7] και 2003/35/EC^[8]), καθώς και τις θιγόμενες ζώνες ειδικής
   προστασίας (οδηγία για τα πτηνά^[9] και οδηγία για τα ενδιαιτήματα^[10])
   αναφορικά κυρίως με τις επιπτώσεις των έργων σε τοποθεσίες του δικτύου
   Natura 2000)^[11].

[Επεξεργασία] Παραπομπές σημειώσεις

    1. ↑ Βλ. σχετ. Υπουργείο Εξωτερικών
    2. ↑ Υπουργείο Εξωτερικών: Περισσότερα για τον αγωγό Μπουργκάς -
       Αλεξανδρούπολης.
    3. ↑ Βλ. σχετικά Απόδημος Ελληνισμός, για μια σειρά δηλώσεων της ΥπΕξ
       περί του θέματος.
    4. ↑ 1ος Ενεργειακός Διάλογος ΝΑ Ευρώπης: Ο αγωγός
       Μπουργκάς-Αλεξανδρούπολης θ' αποσυμφορήσει τα Στενά των Δαρδανελλίων
    5. ↑ «Η Ελλάδα στον ενεργειακό χάρτη-Μπουργκάς-Αλεξανδρούπολη: Τι θα
       επιφέρει ο αγωγός» στο εΜΜΕίς τ. 7 (Απρ. 2007).
    6. ↑ Οδηγία 85/337/ΕΟΚ του Συμβουλίου, της 27ης Ιουνίου 1985, για την
       εκτίμηση των επιπτώσεων ορισμένων δημόσιων και ιδιωτικών έργων στο
       περιβάλλον
    7. ↑ Οδηγία 97/11/ΕΚ του Συμβουλίου, της 3ης Μαρτίου 1997, περί
       τροποποιήσεως της οδηγίας 85/337/ΕΟΚ για την εκτίμηση των επιπτώσεων
       ορισμένων δημόσιων και ιδιωτικών έργων στο περιβάλλον
    8. ↑ Οδηγία 2003/35/ΕΚ του Ευρωπαϊκού Κοινοβουλίου και του Συμβουλίου,
       της 26ης Μαΐου 2003, «σχετικά με τη συμμετοχή του κοινού στην
       κατάρτιση ορισμένων σχεδίων και προγραμμάτων που αφορούν το περιβάλλον
       και με την τροποποίηση όσον αφορά τη συμμετοχή του κοινού και την
       πρόσβαση στη δικαιοσύνη, των οδηγιών 85/337/ΕΟΚ και 96/61/ΕΚ του
       Συμβουλίου - ΔΗΛΩΣΗ ΤΗΣ ΕΠΙΤΡΟΠΗΣ»
    9. ↑ Οδηγία 79/409/ΕΟΚ του Συμβουλίου, της 2ας Απριλίου 1979, «περί της
       διατηρήσεως των αγρίων πτηνών»
   10. ↑ Οδηγία 92/43/ΕΟΚ του Συμβουλίου, της 21ης Μαΐου 1992, «για τη
       διατήρηση των φυσικών οικοτόπων καθώς και της άγριας πανίδας και
       χλωρίδας»
   11. ↑ Αγωγός Μπουργκάς-Αλεξανδρούπολη

   Ανακτήθηκε από
   "http://el.wikipedia.org/wiki/%CE%91%CE%B3%CF%89%CE%B3%CF%8C%CF%82_%CE%9C%CF%80%CE%BF%CF%85%CF%81%CE%B3%CE%BA%CE%AC%CF%82_-_%CE%91%CE%BB%CE%B5%CE%BE%CE%B1%CE%BD%CE%B4%CF%81%CE%BF%CF%8D%CF%80%CE%BF%CE%BB%CE%B7%CF%82"
   Κατηγορίες: Οικονομία της Ρωσίας | Βουλγαρία | Ελλάδα | Ενέργεια |
   Μεταφορές | Έργα Υποδομής

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Deutsch
     • English
     • Magyar
     • Русский
     • Türkçe

     • Τελευταία τροποποίηση 14:57, 8 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
