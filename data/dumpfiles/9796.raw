   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Ερμιόνη (μυθολογία)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Στην ελληνική μυθολογία η Ερμιόνη ήταν η μοναδική κόρη που απέκτησαν μαζί
   ο Μενέλαος και η Ωραία Ελένη.

   Οι αρχαιότερες παραδόσεις διηγούνται ότι ο Μενέλαος είχε μνηστεύσει την
   Ερμιόνη με τον γιο του Αχιλλέα, τον Νεοπτόλεμο, και ότι μετά την επιστροφή
   του από τον Τρωικό Πόλεμο εόρτασε με μεγαλοπρέπεια τους γάμους τους. Η
   παραλλαγή ωστόσο που ακολουθούν οι τραγικοί ποιητές είναι πολύ
   διαφορετική. Σύμφωνα με την αντίληψή τους, η Ερμιόνη μνηστεύθηκε πρώτα τον
   Ορέστη, πριν από τον Τρωικό Πόλεμο. Οι μυθογράφοι αναφέρουν ότι την εποχή
   της απαγωγής της μητέρας της η Ερμιόνη ήταν εννέα ετών. Κατά τη διάρκεια
   του πολέμου, ο Μενέλαος άλλαξε γνώμη και υποσχέθηκε τη μοναχοκόρη του στον
   Νεοπτόλεμο ώστε να εξασφαλίσει τη συμμετοχή του στον πόλεμο και να
   μπορέσουν έτσι να κυριεύσουν την Τροία. Μετά τον πόλεμο λοιπόν, ο Ορέστης
   αναγκάσθηκε να παραχωρήσει την Ερμιόνη, την οποία είχε ήδη παντρευτεί,
   στον Νεοπτόλεμο, που τη διεκδικούσε με το δικαίωμα της πατρικής ευλογίας.
   Για να βρεθεί μία δικαιολογία στην υπόσχεση του Μενελάου προς τον
   Νεοπτόλεμο, λένε ότι ο γάμος της Ερμιόνης με τον Ορέστη είχε γίνει κρυφά
   από τον Μενέλαο, με την προτροπή του παππού της Τυνδάρεω, όσο ο Μενέλαος
   πολεμούσε στην Τροία. Τελικώς, η Ερμιόνη έγινε αντικείμενο φιλονικίας
   ανάμεσα στον Ορέστη και τον Νεοπτόλεμο.

   Από τον γάμο της Ερμιόνης με τον Νεοπτόλεμο δεν γεννήθηκαν παιδιά. Ο
   Νεοπτόλεμος πήγε στο Μαντείο των Δελφών να ρωτήσει σχετικά την Πυθία. Αλλά
   ο Ορέστης εκμεταλλεύθηκε τη μετάβασή του εκεί και κατά τη διάρκεια μιας
   εξεγέρσεως τον σκότωσε. Στη συνέχεια ο Ορέστης πήρε ως σύζυγό του την
   Ερμιόνη και μαζί απέκτησαν ένα γιο, τον Τισαμενό. Ο Στέφανος Βυζάντιος
   γράφει ότι ο γιος αυτός του Ορέστη είχε το ίδιο όνομα με τον πατέρα του.
   Σύμφωνα με άλλη παράδοση, η Ερμιόνη παντρεύτηκε τον Διομήδη.

   Ο Παυσανίας αναφέρει ότι ένα άγαλμα της Ερμιόνης, έργο του Κάλαμι,
   βρισκόταν ως ανάθημα των Λακεδαιμονίων στους Δελφούς. Το βάθρο του
   αγάλματος αυτού και μία επιγραφή βρέθηκαν στις ανασκαφές.

     • Η σημερινή κωμόπολη Ερμιόνη και η Επαρχία Ερμιονίδας του Νομού
       Αργολίδας οφείλουν το όνομά τους στον Ερμίονα, ιδρυτή της αρχαίας
       αργολικής πόλεως Ερμιόνης (Παυσανίας Β΄ 34, 4), και όχι στην Ερμιόνη.

     • Ο αστεροειδής 121 Ερμιόνη (121 Hermione), που ανακαλύφθηκε το 1872,
       πήρε το όνομά του από τη μυθική αυτή πριγκηποπούλα.

[Επεξεργασία] Πηγή

     • Emmy Patsi-Garin: «Επίτομο λεξικό Ελληνικής Μυθολογίας», εκδ. οίκος
       Χάρη Πάτση, Αθήνα 1969

   Ανακτήθηκε από
   "http://el.wikipedia.org/wiki/%CE%95%CF%81%CE%BC%CE%B9%CF%8C%CE%BD%CE%B7_(%CE%BC%CF%85%CE%B8%CE%BF%CE%BB%CE%BF%CE%B3%CE%AF%CE%B1)"
   Κατηγορία: Πρόσωπα της ελληνικής μυθολογίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • Česky
     • Deutsch
     • English
     • Español
     • فارسی
     • Suomi
     • Français
     • Magyar
     • Italiano
     • 日本語
     • Nederlands
     • Polski
     • Piemontèis
     • Português
     • Русский
     • Српски / Srpski
     • Svenska
     • Türkçe
     • Українська

     • Τελευταία τροποποίηση 02:19, 16 Αυγούστου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
