   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Σχέδιο Μάρσαλ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Οι χώρες που έλαβαν την οικονομική
   ενίσχυση του σχεδίου Μάρσαλ
   σημειώνονται με κόκκινες στήλες που
   υποδεικνύουν αναλογικά και το ποσό της
   οικονομικής ενίσχυσης ανά έθνος

   Με τον όρο σχέδιο Μάρσαλ εννοείται η
   οικονομική ενίσχυση κρατών της
   ευρωπαϊκής ηπείρου, αποκύημα της
   εξωτερικής πολιτικής των Η.Π.Α. μετά τη
   λήξη του Δευτέρου Παγκοσμίου Πολέμου
   και της αντίληψης ότι η επικράτηση του
   κομμουνισμού θα αποτελούσε κίνδυνο για
   τα συμφέροντα και των Ηνωμένων
   Πολιτειών.

     «[…]το κύριο χαρακτηριστικό της
     αμερικανικής πολιτικής απέναντι στην
     Σοβιετική Ένωση θα πρέπει να είναι μία
     υπομονετική αλλά σταθερή και άγρυπνη
     ανάσχεση (containment) των επεκτατικών
     τάσεων της […]».-George Kennan, Αμερικανός
     διπλωμάτης

   Με τα λόγια αυτά δόθηκε το στίγμα της
   αμερικανικής πολιτικής που
   ακολουθήθηκε τα επόμενα χρόνια^1. Στις 12
   Μαρτίου του 1947 ο πρόεδρος των ΗΠΑ Χάρι
   Τρούμαν, αγορεύοντας στο Κογκρέσο,
   δεσμεύθηκε ότι η χώρα του θα παρείχε
   γενναία οικονομική ενίσχυση στα κράτη
   που θα επιθυμούσαν και θα
   «[…]αντιστέκονταν σε απόπειρες
   καθυπόταξης από οπλισμένες μειοψηφίες ή
   από ξένες πιέσεις[…]»^2.

   Οι θέσεις, αυτές, της αμερικανικής
   εξουσίας εκδηλώθηκαν στην Ευρώπη δια
   μέσου του Σχεδίου Μάρσαλ. Επρόκειτο για
   οικονομική βοήθεια που χορηγήθηκε σε
   χώρες της Ευρώπης. Αποσκοπούσε αφενός
   στην τόνωση των οικονομιών τους, (που με
   σημαντικά δάνεια χρηματοδότησαν έτσι
   τις κατεστραμμένες από τον πόλεμο
   αγορές τους) και αφετέρου, εξυπηρετούσε
   άμεσα την αμερικανική εξωτερική
   πολιτική, που επιθυμούσε να αποφευχθεί ο
   κίνδυνος να περιέλθουν οι χώρες αυτές,
   εξαιτίας ανέχειας, στη σφαίρα επιρροής
   της Σοβιετικής Ένωσης. Η χορηγία της
   βοήθειας αυτής δεν έγινε με διμερείς
   διαδικασίες αλλά, με όρους που τέθηκαν
   από την Ουάσιγκτον. Αυτοί περιλάμβαναν
   την καταστολή των κομουνιστικών απειλών
   και την έμμεση περιστολή της
   ανεξαρτησίας των δικαιούχων κρατών,
   μιας και με όπλο το μπλοκάρισμα των
   πιστώσεων η αμερικανική ηγεσία μπορούσε
   να πιέσει τις κυβερνήσεις σε περίπτωση
   που αρνούνταν να ανταποκριθούν στις
   επιθυμίες της. Τον Ιούλιο του 1947
   ιδρύθηκε η «Επιτροπή για την Ευρωπαϊκή
   Οικονομική Συνεργασία» (OEEC), που
   αποσκοπούσε στη διαχείριση του Σχεδίου
   Μάρσαλ, ενώ το 1949 ακολούθησε η ίδρυση από
   τους Σοβιετικούς του «Συμβουλίου
   Αμοιβαίας Οικονομικής Βοήθειας (COMECON)^3.

   Πρώτοι παραλήπτες της βοήθειας που
   παρείχε το σχέδιο Μάρσαλ, ήταν οι χώρες
   που κατά τη γνώμη της Αμερικανικής
   ηγεσίας κινδύνευαν άμεσα από την
   εξάπλωση του κομμουνισμού δηλαδή, της
   Ελλάδας και της Τουρκίας. Ήδη την ίδια
   περίοδο, δηλαδή αμέσως μετά το τέλος του
   πολέμου, στην Ελλάδα, κομμουνιστές
   αντάρτες είχαν έρθει σε ένοπλη
   αντιπαράθεση ενάντια στην
   φιλομοναρχική κυβέρνηση η οποία
   υποστηριζόταν από τους Βρετανούς που
   διατηρούσαν σημαντικές στρατιωτικές
   δυνάμεις στην χώρα. Στις 21 Φεβρουαρίου
   του 1947, όμως, η βρετανική κυβέρνηση
   ανακοίνωσε ότι θα διέκοπτε κάθε βοήθεια
   στην Ελλάδα, αδυνατώντας να επωμιστεί το
   βάρος^4. Η αμερικανική κυβέρνηση
   αντέδρασε άμεσα, θεωρώντας ότι αν η
   Ελλάδα έπεφτε στα χέρια των
   κομμουνιστών, τότε όλη η Μέση Ανατολή
   και ένα μέρος της Βόρειας Αφρικής θα
   υπαγόταν στον έλεγχο της Μόσχας. Oι
   Αμερικανοί αντικατέστησαν τους
   Βρετανούς και η παρέμβαση τους αυτή
   κατέληξε στην επικράτηση της μοναρχικής
   κυβέρνησης τον Αύγουστο του 1949^5.

   Με τον ελληνικό εμφύλιο πόλεμο έχουμε
   την απαρχή ενός αμερικανικού
   παρεμβατισμού που με πρόσχημα τον
   κομμουνιστικό κίνδυνο «πρόσφερε» την
   πλήρη συμπαράσταση, οικονομική και
   στρατιωτική σε οποιαδήποτε χώρα
   κινδύνευε να συμπεριληφθεί στη σφαίρα
   επιρροής της Σοβιετικής Ένωσης^6. Ο
   παρεμβατισμός αυτός καθόρισε, την
   αμερικανική εξωτερική πολιτική για τα
   επόμενα είκοσι χρόνια, ενώ παράλληλα
   αποτέλεσε και τον ακρογωνιαίο λίθο του
   Βορειοατλαντικού Συμφώνου (North Atlantic Treaty
   Organization ή NATO) που ιδρύθηκε στις 4 Απριλίου
   του 1949.^7

   Ο όρος "Σχέδιο Μάρσαλ" εδραιώθηκε ως
   μεταφορική έννοια, οποιουδήποτε μεγάλης
   κλίμακας κρατικού προγράμματος, που
   έχει ως στόχο να λύσει ένα κοινωνικό
   πρόβλημα. Χρησιμοποιείται κυρίως από
   τους Αμερικανούς φιλελεύθερους όταν
   ζητούν ομοσπονδιακή οικονομική κάλυψη
   για να διορθωθεί κάποια "αποτυχία" στον
   ιδιωτικό τομέα.^8

   Πίνακας περιεχομένων

     * 1 Δαπάνες
     * 2 Κριτική
     * 3 Παραπομπές σημειώσεις
     * 4 Βιβλιογραφία
     * 5 Δικτυακοί τόποι

[Επεξεργασία] Δαπάνες

   [IMG]
   [IMG]
   Εργάτες στρώνουν το δρόμο μπροστά από
   σπίτια που κατασκευάστηκαν στα πλαίσια
   του σχεδίου Μάρσαλ στην Ελλάδα

   Η οικονομική βοήθεια του σχεδίου Μάρσαλ
   διαιρέθηκε ανάμεσα στις συμμετέχουσες
   χώρες, βασισμένη στο "κατά κεφαλήν"
   εισόδημα. Περισσότερη ενίσχυση δόθηκε
   στις μεγάλες βιομηχανικές δυνάμεις,
   καθώς επικρατούσε η άποψη ότι η
   αποκατάστασή τους ήταν στοιχειώδης για
   την γενική αναβίωση της Ευρώπης. Ακόμη,
   περισσότερη "κατά κεφαλήν" βοήθεια
   δόθηκε στους Συμμάχους του Δευτέρου
   Παγκοσμίου Πολέμου, ενώ λιγότερη δόθηκε
   σε αυτούς που αποτελούσαν τις Δυνάμεις
   του Άξονα, ή σε αυτούς που απλώς
   παρέμειναν ουδέτεροι. Ο παρακάτω
   πίνακας δείχνει την ενίσχυση του
   σχεδίου Μάρσαλ ανά χώρα και έτος (σε
   εκατομμύρια δολλάρια) από Το Σχέδιο
   Μάρσαλ Πενήντα Χρόνια Μετά. Δεν υπάρχει
   ξεκάθαρη ομοφωνία όσον αφορά τα ακριβή
   ποσά, καθώς διάφοροι στοχαστές
   διαφωνούν στο ποια ακριβώς στοιχεία της
   Αμερικανικής βοήθειας εκείνη την
   περίοδο, ήταν μέρος του σχεδίου Μάρσαλ.

                                                1948/49                  1949/50                  1950/51                Σύνολο
               Χώρα                 ^(εκατομμύρια ^(εκατομμύρια ^(εκατομμύρια ^(εκατομμύρια
                                                   $)                       $)                       $)                       $)
Flag of Austria.svg Αυστρία      232                      166                      70                       488
Flag of Belgium
(civil).svg Βέλγιο και Flag of 195                      222                      360                      777
Luxembourg.svg Λουξεμβούργο
Flag of France.svg Γαλλία         1085                     691                      520                      2296
Γερμανία Γερμανία^[1]   510                      438                      500                      1448
Flag of Denmark.svg Δανία          103                      87                       195                      385
Civil Ensign of                         —                      —                      250                      250
Switzerland.svg Ελβετία
Flag of Greece.svg Ελλάδα         175                      156                      45                       366
Flag of the United Kingdom (3-2 aspect
ratio).svg Ηνωμένο               1316                     921                      1060                     3297
Βασίλειο
Flag of Ireland3-2.svg Ιρλανδία 88                       45                       —                      133
Flag of Iceland.svg Ισλανδία    6                        22                       15                       43
Flag of Italy.svg Ιταλία και   594                      405                      205                      1204
Free Territory Trieste Flag.png Trieste
Νορβηγία Νορβηγία       82                       90                       200                      372
Flag of the                             471                      302                      355                      1128
Netherlands.svg Ολλανδία
Flag of                                 —                      —                      70                       70
Portugal.svg Πορτογαλία
Σουηδία Σουηδία           39                       48                       260                      347
Flag of Turkey.svg Τουρκία       28                       59                       50                       137

[Επεξεργασία] Κριτική

   [IMG]
   [IMG]
   Εργάτες επιθεωρούν Αμερικανικό
   εκσκαφικό μηχάνημα που χρησιμοποιήθηκε
   για τη βελτίωση των τηλεπικοινωνιών
   στην Ελλάδα, στα πλαίσια του σχεδίου
   Μάρσαλ

   Οι πρώτοι ιστορικοί του σχεδίου Μάρσαλ
   το είδαν ως μία ολοκληρωτική επιτυχία
   της γενναιοδωρίας των Αμερικανών. Η
   κριτική όμως του σχεδίου Μάρσαλ, έγινε
   δημοφιλής σε ιστορικούς της
   ρεβιζιονιστικής σχολής, όπως ο Walter LaFeber,
   κατά τη διάρκεια της δεκαετίας του 1960
   και του 1970. Υποστήριζαν πώς το σχέδιο
   ήταν δείγμα του Αμερικανικού
   οικονομικού ιμπεριαλισμού και πώς
   αποτελούσε απόπειρα απόκτησης του
   ελέγχου της Δυτικής Ευρώπης, όπως
   ακριβώς οι Σοβιετικοί ήλεγχαν την
   Ανατολική. Όντας κάθε άλλο από
   γενναιόδωρο, οι κριτικοί του σχεδίου
   Μάρσαλ, υποστήριξαν πώς ήταν αποτέλεσμα
   των γεωπολιτικών στόχων των Ηνωμένων
   Πολιτειών.

   Ο οικονομολόγος Tyler Cowen, παρατήρισε πώς
   τα κράτη που έλαβαν την μεγαλύτερη "κατά
   κεφαλήν" ενίσχυση (Ηνωμένο Βασίλειο,
   Σουηδία, Ελλάδα) είδαν τη μικρότερη
   ανάπτυξη ανάμεσα στα έτη 1947 και 1955, ενώ
   τα κράτη που έλαβαν την μικρότερη
   ενίσχυση (Γερμανία, Αυστρία, Ιταλία)
   αναπτύχθηκαν περισσότερο από τα
   υπόλοιπα. Πρέπει όμως να τονισθεί πως τα
   τελευταία ήταν και τα πιο κατεστραμμένα,
   άρα είχαν και τις μεγαλύτερες
   προοπτικές αποκατάστασης.

   To 1942 η Επιτροπή Οικονομικής Ανάπτυξης
   ανέδειξε ένα επιστημονικό επιτελείο για
   το ομόλογο τμήμα του Συμβουλίου Διεθνών
   Σχέσεων. Οι ιδρυτές ήταν διευθυντές των
   βιομηχανιών ατσαλιού και ηλεκτρισμού
   όπως και των αυτοκινητοβιομηχανιών της
   Αμερικής, οι οποίοι όφειλαν το κέρδος
   τους στην παραγωγή πολεμικού υλικού.
   Αντιμετωπίζοντας μια περίοδο ειρήνης,
   φοβήθηκαν πως θα ήταν υποχρεωμένοι να
   ανταγωνιστούν εταιρίες σε επίπεδο μιας
   ελεύθερης αγοράς. Τα οικονομικά
   συμφέροντα των εταιριών, συνέπεσαν με τα
   πολιτικά συμφέροντα του προέδρου
   Τρούμαν (τα οποία, ακόμα λαμβάνουν
   κριτικές ως τα υπαίτια ενός "μεγάλου
   κράτους") και έτσι δημιουργήθηκε μια
   συμμαχία μεταξύ κράτους και εταιριών.

[Επεξεργασία] Παραπομπές σημειώσεις

     * 1: Τσακαλογιάννης, Πάνος., 2000, Σύγχρονη
       Ευρωπαική Ιστορία από την Βαστίλη στο
       τείχος του Βερολίνου, τ. Β΄, Εστία,
       Αθήνα, 319 και Davies, Norman., 1996, Europe, A History,
       Pimlico, London, 1063.
     * 2: Berstein S. - Milza.P., 1999, Ιστορία της Ευρώπης
       Από την Ρωμαϊκή Αυτοκρατορία στα
       Ευρωπαϊκά Κράτη 5ος-18ος αιώνας, τ.Γ΄,
       Αλεξάνδρεια , Αθήνα, 179.
     * 3: Pachter, Henry. M., 1975, The Fall and Rise of Europe, David &
       Charles, London, 278-279.
     * 4: Berstein, S. - Milza.P., ό.π., 180-181 και
       Τσακαλογιάννης, Π., ό.π., 321.
     * 5: Στο ίδιο, 180.
     * 6: Τσακαλογιάννης, Π., ό.π., 322 και 320.
     * 7: Davies, Norman., ό.π., 1070.
     * 8: John Agnew and J. Nicholas Entrikin, eds. The Marshall Plan Today:
       Model and Metaphor. Routledge. (2004)

[Επεξεργασία] Βιβλιογραφία

     * Berstein S. - Milza.P., 1999, Ιστορία της Ευρώπης
       Από την Ρωμαϊκή Αυτοκρατορία στα
       Ευρωπαϊκά Κράτη 5ος-18ος αιώνας, τ.Γ΄,
       Αλεξάνδρεια, Αθήνα.
     * Davies, Norman., 1996, Europe, A History, Pimlico, London.
     * Pachter, Henry. M., 1975, The Fall and Rise of Europe, David &
       Charles, London.
     * Τσακαλογιάννης, Πάνος., 2000, Σύγχρονη
       Ευρωπαική Ιστορία από την Βαστίλη στο
       τείχος του Βερολίνου, τ. Β΄, Εστία,
       Αθήνα.

[Επεξεργασία] Δικτυακοί τόποι

   Commons logo
   Τα Κοινά έχουν πολυμέσα σχετικά με το
   θέμα
   Σχέδιο Μάρσαλ

     * Ίδρυμα Μάρσαλ
     * Προεδρική Βιβλιοθήκη του Τρούμαν. Οnline
       συλλογή των χειρογράφων του σχεδίου
       Μάρσαλ από το 1946 και εντεύθεν
     * Τα χειρόγραφα του σχεδίου Μάρσαλ στο
       MCE
     * Το σχέδιο Μάρσαλ στα Αμερικανικά
       Εθνικά Αρχεία
     * Η Οικονομική πολιτική των ΗΠΑ προς τις
       ηττημένες χώρες Απρίλιος, 1946.
     * "Η Τραγωδία του σχεδίου Μάρσαλ" σχόλιο
       στο Michael Cox και Caroline Kennedy-Pipe, "The Tragedy of
       American Diplomacy? Rethinking the Marshall Plan," Journal of Cold War
       Studies, vol. 7, no. 1 (Winter 2005) (text of comment on pdf)
       (κείμενο του αρχικού άρθρου σε pdf)

   Ανακτήθηκε από
   "http://el.wikipedia.org/wiki/%CE%A3%CF%87%CE%AD%CE%B4%CE%B9%CE%BF_%CE%9C%CE%AC%CF%81%CF%83%CE%B1%CE%BB"
   Κατηγορία: Ευρωπαϊκή ιστορία

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Azərbaycanca
     * Български
     * Bosanski
     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Galego
     * עברית
     * Hrvatski
     * Magyar
     * Íslenska
     * Italiano
     * 日本語
     * ქართული
     * Қазақша
     * 한국어
     * Lietuvių
     * Latviešu
     * Bahasa Melayu
     * Nederlands
     * ‪Norsk (bokmål)‬
     * Polski
     * Piemontèis
     * Português
     * Română
     * Русский
     * Sicilianu
     * සිංහල
     * Simple English
     * Slovenčina
     * Shqip
     * Српски / Srpski
     * Svenska
     * ไทย
     * Türkçe
     * Українська
     * اردو
     * Tiếng Việt
     * 中文

     * Τελευταία τροποποίηση 04:37, 16
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
