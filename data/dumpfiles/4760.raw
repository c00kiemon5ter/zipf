   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Μαγιόρκα

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 39°37′00″N 2°58′33″E﻿ /
   ﻿39.6167, 2.9758

                  Μαγιόρκα
                      Mallorca
                Flag of Mallorca.svg
                 Γεωγραφία
   Τοποθεσία     Μεσόγειος
                          Θάλασσα
   Αρχιπέλαγος Βαλεαρίδες
                          Νήσοι
   Έκταση           3.640 τ.χλμ
   Υψηλότερη     Πουίγκ
   Κορυφή           Μαγιόρ (1.445 μ)
                     Χώρες
                          Flag of
                          Spain.svg Ισπανία
                          Πάλμα ντε
   Πρωτεύουσα   Μαγιόρκα
                          (πληθ. 375.048)
               Δημογραφικά
            Χαρακτηριστικά
   Πληθυσμός     846.000
   Πυκνότητα     232 /τ.χλμ

   Η Μαγιόρκα (Mallorca, εκ του λατινικού insula
   maior) είναι το μεγαλύτερο νησί των
   Βαλεαρίδων, μιας αυτόνομης κοινότητας
   της Ισπανίας. Όπως η Μενόρκα και η
   Ίμπιζα, αποτελεί σημαντικό τουριστικό
   προορισμό. Έχει μέγεθος 3.640 τ.χλμ. και
   πληθυσμό 846.000 κατοίκων (2006) (πυκνότητα
   πληθυσμού: 232 άτομα/km², περίπου διπλάσια
   της Ελλάδας).

   Η πρωτεύουσα του νησιού και της
   αυτόνομης κοινότητας είναι η Πάλμα ντε
   Μαγιόρκα, ή όπως την γνωρίζουν οι
   κάτοικοι του υπόλοιπου νησιού Ciutat
   (δηλαδή πόλη στα καταλανικά, παρόμοιο
   του συνηθισμένου χαρακτηρισμού στα
   ελληνικά νησιά χώρα).

   Πίνακας περιεχομένων

     * 1 Ιστορία
     * 2 Πολιτισμός
     * 3 Κλίμα
     * 4 Γεωγραφία
     * 5 Διοικητική Διαίρεση
     * 6 Οικονομία

[Επεξεργασία] Ιστορία

   Η Μαγιόρκα μαζί με τη Μενόρκα ήταν
   γνωστές στους αρχαίους Έλληνες ως
   Γυμνήσιες, λόγω των Ταλαγιωτών κατοίκων
   τους που χρησιμοποιούνταν με ελαφρύ
   οπλισμό σε ελληνικούς στρατούς, και σε
   αντιδιαστολή με τις ακατοίκητες εκείνη
   την εποχή Ίμπιζα και Φορμεντέρα που
   ονομάζονταν Πιτυούσες.

   Το 123 π.Χ. κατακτήθηκαν από τους Ρωμαίους.
   Το 425 μ.Χ. καταστράφηκαν από τους
   Βανδάλους και απελευθερώθηκαν από τον
   Βελισάριο το 534. Το 707 έως το 1231 ήταν υπό
   μουσουλμανική κατοχή. Μετά από αρκετές
   μάχες το 1229-1232 ο Χαΐμε (καστιλιανά) ή
   Τζαούμα (καταλανικά) ο Πρώτος της
   Αραγωνίας, κατέλαβε τα νησιά και τα
   εποίκισε με κατοίκους του Ροσεγιόν. Στην
   διαθήκη του άφησε τις Βαλεαρίδες
   ελεύθερες, αλλά υποτελείς στην Αραγονία.
   Η σχετική ανεξαρτησία δεν διήρκεσε πολύ,
   καθώς το 1349 έγιναν μέρος της Κορώνας της
   Αραγωνίας.

   Κατά τον 15ο αιώνα υπέφερε όπως και τα
   νησιά του Αιγαίου, από επιθέσεις Τούρκων
   και Βερβερίνων.

[Επεξεργασία] Πολιτισμός

   Το νησί, όπως όλες οι Βαλεαρίδες, ανήκει
   ιστορικά στην καταλανική σφαίρα
   επιρροής. Η ντόπια γλώσσα είναι τα
   καταλανικά, παρά την μείωση της διάδοσης
   κατά την ισπανική δικτατορία.

[Επεξεργασία] Κλίμα

   Το κλίμα του νησιού είναι τυπικά
   μεσογειακό, με υψηλές θερμοκρασίες το
   καλοκαίρι (άνω των 30 βαθμών Κελσίου) και
   μέτρια χαμηλές τον χειμώνα (σπανίως υπό
   των 5 βαθμών). Για ένα νησί, η
   ατμοσφαιρική υγρασία είναι πολύ υψηλή,
   γεγονός που κάνει τη ζέστη πιο
   ενοχλητική.

[Επεξεργασία] Γεωγραφία

   [IMG]
   [IMG]
   Satellite image
   [IMG]
   [IMG]
   Topography

   Στη Μαγιόρκα υπάρχουν δύο ορεινοί όγκοι
   με μήκος περίπου 70 χλμ ο καθένας στο
   βορειοδυτικό και νοτιοανατολικό τμήμα
   αντίστοιχα. Ανάμεσα τους εκτείνεται μία
   γόνιμη πεδινή έκταση σε όλο το διαγώνιο
   άξονα του νησιού, γνωστή με την ονομασία
   Ες Πλα (Es Pla). Η υψηλότερη οροσειρά είναι η
   βορειοδυτική, γνωστή με την ονομασία
   Σέρα ντε Τραμουντάνα (Serra de Tramuntana), στην
   οποία βρίσκονται και οι δύο ψηλότερες
   κορυφές του νησιού. Η Πουίγκ Μαγιόρ (Puig
   Major) με ύψος 1.445 μ. είναι η ψηλότερη
   κορυφή, η οποία δεν είναι προσβάσιμη
   καθώς ανήκει σε στρατιωτική ζώνη. Η
   αμέσως επόμενη και επισκέψιμη κορυφή
   είναι η Πουίγκ ντε Μασανέγια (Puig de Massanella)
   με 1.363 μ. ύψος. Στις νοτιοδυτικές ακτές
   του νησιού βρίσκεται η παραθαλάσσια
   πρωτεύουσα Πάλμα, στις νότιες παρυφές
   του Ες Πλα, το οποίο εκτείνεται προς τα
   βορειοανατολικά για να καταλήξει στους
   δύο κόλπους που βρίσκονται στη
   βορειοανατολική ακτή της Μαγιόρκα. Ο
   μεγαλύτερος κόλπος Μπαντία ντ'
   Αλκούντια (Badia d'Alcúdia) διαδέχεται τον
   μικρότερο και βορειότερο Μπαντία ντε
   Πογιέντσα (Badia de Pollença). Οι βόρειες ακτές
   του νησιού είναι γενικά βραχώδεις με
   απόκρημνους βράχους.

   Η Μαγιόρκα περιβάλλεται από δύο
   ακατοίκητα μικρά νησιά, την Καμπρέρα
   (Cabrera) νοτιοανατολικά της Πάλμα και την
   Ντραγκονέρα (Dragonera) δυτικά της Πάλμα.

[Επεξεργασία] Διοικητική Διαίρεση

   [IMG]
   [IMG]
   Δήμοι της Μαγιόρκα.

   Το νησί της Μαγιόρκα διαιρείται
   διοικητικά στους εξής δήμους:

  * Αλαρό (Alaró)            * Εσπρολές         * Πογιέντσα (Pollença)
  * Αλκούντια               (Esporles)               * Πορέρες (Porreres)
    (Alcúdia)                     * Εστελένς         * Πουιγκπουνγιέντ
  * Αλγκάιντα (Algaida)     (Estellencs)               (Puigpunyent)
  * Αντράτς (Andratx)       * Φελανίτ           * Σάντα Οϊχένια
  * Αριάνου (Ariany)          (Felanitx)                 (Santa Eugènia)
  * Αρτά (Artà)               * Φορναλούτ       * Σάντα
  * Μπανιαλμπουφάρ     (Fornalutx)                Μαργκαλίντα (Santa
    (Banyalbufar)                  * Ίνκα (Inca)            Margalida)
  * Μπινισαλέμ           * Γιορέ ντε        * Σάντα Μαρία ντελ
    (Binissalem)                     Βισταλέγκρι     Καμί (Santa Maria del
  * Μπούγερ (Búger)          (Lloret de Vistalegre)     Camí)
  * Μπουνιόλα (Bunyola)   * Γιοσέτα           * Σαντανιγί (Santanyí)
  * Καλβιά (Calvià)           (Lloseta)                * Σαντ Ζοάν (Sant Joan)
  * Καν Πικαφόρ (Can'n   * Γιουμπί           * Σαντ Γιορέντς
    Picafort)                        (Llubí)                   ντες Καρντασάρ
  * Καμπανέ (Campanet)      * Γιουσμαγιόρ     (Sant Llorenç des Cardassar)
  * Κάμπος (Campos)            (Llucmajor)              * Σέλβα (Selva)
  * Καπντεπέρα           * Μανακόρ           * Σενσέλες (Sencelles)
    (Capdepera)                      (Manacor)                * Σαλίνες (Salines)
  * Κονσέγ (Consell)         * Μανκόρ ντε      * Σινού (Sineu)
  * Κοστίτ (Costitx)           λα Βάιγ (Mancor    * Σόλερ (Sóller)
  * Ντεϊά (Deià)               de la Vall)              * Σον Σερβέρα (Son
  * Εσκόρκα (Escorca)       * Μαρία ντε λα     Servera)
                                     Σαλούτ (Maria de   * Βαγντεμόσα
                                     la Salut)                  (Valldemossa)
                                   * Μαρατσί           * Βιλαφράνκα ντε
                                     (Marratxí)                Μπονέ (Vilafranca de
                                   * Μοντουιρί         Bonany)
                                     (Montuïri)
                                   * Μούρο (Muro)
                                   * Πάλμα (Palma) -
                                     πρωτεύουσα
                                   * Πέτρα (Petra)
                                   * Σα Πόμπλα (sa
                                     Pobla)

[Επεξεργασία] Οικονομία

   Η οικονομία βασίζεται στις υπηρεσίες, με
   τον τουρισμό να είναι η σημαντικότερη. 11
   εκατομμύρια άνθρωποι ετησίως διαλέγουν
   το νησί για τις διακοπές τους.

   Υπάρχουν όμως και άλλες, πιο
   παραδοσιακές βιομηχανίες, όπως τα
   κοσμήματα, η κατεργασία δέρματος (τα
   γνωστά παπούτσια Camper φτιάχνονται εκεί)
   αλλά και ο πρωτογενής τομέας (γεωργία,
   αλιεία/ιχθυοκαλλιέργειες, λατομεία).

   π • σ • ε
                              Βαλεαρίδες
   Μαγιόρκα  · Μενόρκα  · Ίμπιζα  ·
   Φορμεντέρα

                      Στο άρθρο αυτό έχει
                      ενσωματωθεί κείμενο από το
                      άρθρο Majorca της Αγγλόγλωσσης
   Wikipedia-logo.png Βικιπαίδειας, η οποία
                      διανέμεται υπό την GNU FDL και
                      την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CE%B1%CE%B3%CE%B9%CF%8C%CF%81%CE%BA%CE%B1"
   Κατηγορία: Βαλεαρίδες νήσοι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * Asturianu
     * Български
     * Brezhoneg
     * Català
     * Česky
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * فارسی
     * Suomi
     * Français
     * Gaeilge
     * Gàidhlig
     * Galego
     * עברית
     * Hrvatski
     * Magyar
     * Bahasa Indonesia
     * Íslenska
     * Italiano
     * 日本語
     * Basa Jawa
     * 한국어
     * Latina
     * Lietuvių
     * Latviešu
     * मराठी
     * Bahasa Melayu
     * Plattdüütsch
     * Nedersaksisch
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Polski
     * Português
     * Română
     * Русский
     * Sicilianu
     * Simple English
     * Slovenčina
     * Српски / Srpski
     * Svenska
     * Tagalog
     * Türkçe
     * Українська
     * Winaray
     * 中文

     * Τελευταία τροποποίηση 09:18, 4 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
