   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Μπορρελίωση

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Τόσο οι νύμφες όσο και τα ενήλικα τσιμπούρια μπορεί να είναι φορείς της
   Μπορρελίωσης.

   Η Μπορρελίωση ή Νόσος του Lyme [Λάιμ] (Αγγλ. Lyme Disease) είναι μια
   ασθένεια που προκαλείται από το βακτήριο Borrelia burgdorferi. Το βακτήριο
   αυτό μεταδίδεται μέσω τσιμπήματος από το τσιμπούρι Ixodes ricinus.

   Η παρουσίαση της νόσου ποικίλει και μπορεί να περιλαμβάνει συμπτώματα
   γρίπης στα αρχικά στάδια και έπειτα εκδηλώνεται με μυοσκελετικά,
   αρθριτικά, νευρολογικά, ψυχιατρικά και καρδιακά συμπτώματα. Στην
   πλειοψηφία των περιπτώσεων η νόσος θεραπεύεται με αντιβιοτικά, ειδικά εάν
   η θεραπεία ξεκινήσει στα αρχικά στάδια της ασθένειας. Καθυστερημένη
   θεραπεία συχνά οδηγεί σε «προχωρημένη» μπορρελίωση η οποία είναι δύσκολο
   να θεραπευτεί.

   Πίνακας περιεχομένων

     • 1 Συμπτώματα
     • 2 Διάγνωση
     • 3 Θεραπεία
     • 4 Εξωτερικοί σύνδεσμοι

[Επεξεργασία] Συμπτώματα

   Το ποιο χαρακτηριστικό σημάδι της μπορρελίωσης είναι το κόκκινο σημείο το
   οποίο σταδιακά μεγαλώνει ενώ στο κέντρο του σημείου το χρώμα του δέρματος
   είναι πιο ανοιχτό, αυτό το κόκκινο σημείο ονομάζεται «μεταναστευτικό
   ερύθημα». Συνήθως αυτό το κόκκινο σημείο εμφανίζεται μέσα σε τρεις
   εβδομάδες μετά το τσίμπημα από τσιμπούρι. Οι μισοί από τους ασθενείς που
   έχουν το μεταναστευτικό ερύθημα (κόκκινο σημείο) δεν το γνωρίζουν ή δεν
   ξέρουν ότι προέρχεται από κάποιο τσίμπημα από τσιμπούρι, σύμπτωμα το οποίο
   εμφανίζεται στο 80% περίπου των ασθενών με μπορρελίωση.

   [IMG]
   [IMG]
   Χαρακτηριστικό κόκκινο σημείο της Μπορρελίωσης (μεταναστευτικό ερύθημα)

   Κάποιο διάστημα μετά από το τσίμπημα από το Ixodes ricinus (τσιμπούρι) το
   βακτήριο μπορεί να μπει στην κυκλοφορία του αίματος και με αυτό τον τρόπο
   η ασθένεια να εξαπλωθεί σε ολόκληρο το σώμα. Επειδή κάποιος μπορεί να μην
   παρουσιάσει μεταναστευτικό ερύθημα είναι δυνατό ο γιατρός να μην μπορέσει
   να αντιληφθεί ότι ο ασθενής πάσχει από μπορρελίωση. Τα συμπτώματα της
   εμφανίζονται κυρίως στις αρθρώσεις, στην καρδιά και στο νευρικό σύστημα
   (κεντρικό ή περιφερικό).

   Στις περισσότερες περιπτώσεις το βακτήριο επιτίθεται στις μήνιγγες του
   εγκεφάλου προκαλώντας ένα είδος μηνιγγίτιδας, το οποίο μπορεί να
   συνοδεύεται από μόλυνση στο νωτιαίο μυελό ή στα νεύρα του εγκεφάλου. Όταν
   η μπορρελίωση επηρεάσει τις μήνιγγες και προκαλέσει μηνιγγίτιδα τα
   συμπτώματα είναι ελάχιστα —συνήθως δεν παρουσιάζονται πονοκέφαλοι, πυρετός
   ή ακαμψία στον αυχένα— ενώ όταν υπάρξει μόλυνση και κατά συνέπεια φλεγμονή
   των νεύρων του εγκεφάλου παρουσιάζεται κυρίως παράλυση από τη μία μεριά
   του προσώπου. Ποιο σπάνια παρουσιάζεται διπλωπία, που σημαίνει ότι ο
   ασθενής βλέπει τα αντικείμενα διπλά. Μόλυνση του νωτιαίου μυελού προκαλεί
   πόνους στα άκρα και στο σώμα καθώς και εξάντληση. Πιο σπάνια προκαλείται
   και ακράτεια ούρων. Τα προηγούμενα συμπτώματα μπορεί να διαρκέσουν αρκετό
   καιρό καθώς για μπορέσουμε να μιλήσουμε για προχωρημένη μπορρελίωση
   χρειάζεται να περάσει τουλάχιστον ένας χρόνος. Ένα σύμπτωμα που συνοδεύει
   την προχωρημένη μπορρελίωση είναι η χρόνια ατροφική ακροδερματίτιδα. Στην
   αρχή δε της μόλυνσης συνήθως εμφανίζονται και συμπτώματα γρίπης.

   Ακόμα μερικά από τα συμπτώματα της νόσου του Lyme είναι τα εξής:

     • Ζαλάδα
     • Πονοκέφαλος
     • Πυρετός
     • Μεγάλος πόνος στα άκρα
     • Μία η περισσότερες πρησμένες με πόνο αρθρώσεις
     • Σύγχυση και δυσκολίες συγκέντρωσης
     • Ωτορινολαρυγγολογικά συμπτώματα
     • Σπασμοί μυών
     • Εξάντληση

   Αυτά είναι μερικά μόνο από τα συμπτώματα που μπορεί να προκαλέσει η
   μπορρελίωση. Φυσικά τα προαναφερθέντα συμπτώματα δεν προκαλούνται μόνο από
   τη νόσο Lyme αλλά μπορεί να είναι συμπτώματα και άλλων ασθενειών.

[Επεξεργασία] Διάγνωση

   [IMG]
   [IMG]
   Το βακτήριο Borrelia

   Η μπορρελίωση μπορεί να διαγνωσθεί με διάφορες εξετάσεις αίματος
   (αντισώματα). Η εξέταση που γίνεται συνήθως πρώτη ονομάζεται ανοσοενζυμική
   ανάλυση, και σε περίπτωση που βρεθούν σε αυτήν αντισώματα IgG έναντι της
   Borrelia burgdorferi θα πρέπει να διενεργηθεί μια εξέταση επαλήθευσης που
   ονομάζεται Immunoblot ή Western Blot. Σημαντικό για να μπορέσουμε να
   προσδιορίσουμε την μπορρελίωση είναι η ένδειξη μηνιγγίτιδας και ένδειξη
   για αντισώματα κατά του βακτηρίου Borrelia burgdorferi. Όταν τα συμπτώματα
   της ασθένειας επικρατούν για μικρό διάστημα τα αντισώματα δεν μπορούν να
   εντοπιστούν.

   Η διάγνωση της ασθένειας είναι ιδιαίτερα δύσκολη και ίσως στην αρχή ο
   γιατρός να μην σκεφτεί ότι ο ασθενής πάσχει από Μπορρελίωση. Ακόμα και αν
   η εξέταση δείξει αντισώματα έναντι της Borrelia burgdorferi στον οργανισμό
   αυτό δεν σημαίνει απαραίτητα ότι ο ασθενής πάσχει από μπορρελίωση. Ίσως να
   χρειαστεί να επαναληφθούν αρκετές φορές οι εξετάσεις για να διαγνωσθεί
   τελικά η ασθένεια.

[Επεξεργασία] Θεραπεία

   Η θεραπεία γίνεται με αντιβιοτικά, —συνήθως δοξυκικλίνη' για τους ενήλικες
   και παιδιά άνω των 8 ή αμοξυκιλλίνη για ενήλικες, παιδιά μικρότερης
   ηλικίας και γυναίκες που θηλάζουν— είναι η συνηθισμένη θεραπεία για την
   μπορρελίωση στα αρχικά στάδια. Αυτά τα φάρμακα συνήθως καθαρίζουν τον
   οργανισμό από τη λοίμωξη και αποτρέπουν τις περαιτέρω επιπλοκές. Η
   θεραπεία συνήθως γίνεται για 14 με 21 μέρες αλλά ορισμένες έρευνες έχουν
   δείξει πως η θεραπεία 10 έως 14 ημερών είναι εξίσου αποδοτική.

   Στην προχωρημένη μπορρελίωση η θεραπεία συνεχίζεται για 14 με 28 ημέρες.
   Αυτό είναι συνήθως αποδοτικό αν και μπορεί να πάρει αρκετό χρόνο για να
   θεραπευτεί πλήρως η νόσος.

[Επεξεργασία] Εξωτερικοί σύνδεσμοι

     • Lyme Disease Foundation

   Ανακτήθηκε από
   "http://el.wikipedia.org/wiki/%CE%9C%CF%80%CE%BF%CF%81%CF%81%CE%B5%CE%BB%CE%AF%CF%89%CF%83%CE%B7"
   Κατηγορίες: Νευρολογικές ασθένειες | Παρασιτικές ασθένειες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Česky
     • Dansk
     • Deutsch
     • English
     • Español
     • Eesti
     • Euskara
     • فارسی
     • Suomi
     • Français
     • עברית
     • Italiano
     • 日本語
     • Lietuvių
     • Nederlands
     • Polski
     • Português
     • Română
     • Русский
     • Simple English
     • Slovenčina
     • Slovenščina
     • Српски / Srpski
     • Svenska
     • Türkçe
     • Українська
     • Walon
     • 中文

     • Τελευταία τροποποίηση 14:22, 16 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
