   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Ιατζουντίν Αχμέτ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Ιατζουντίν Αχμέτ (Iajuddin Ahmed,
   μπανγκλαντεσιανά: ইয়াজউদ্দিন
   আহম্মেদ) , είναι πολιτικός από το
   Μπανγκλαντές. Έγινε (ανεξάρτητος)
   Πρόεδρος της χώρας στις 6 Σεπτεμβρίου
   του 2002. Μετά τη λήξη της πρωθυπουργικής
   θητείας της Χαλίντα Ζία, η χώρα θρήνησε
   τουλάχιστον 16 νεκρούς και εκατοντάδες
   τραυματίες, στα τέλη Οκτωβρίου του 2006. Η
   πρωτεύουσα Ντάκα και πολλές άλλες
   πόλεις βυθίστηκαν στη βία, καθώς
   ξέσπασαν αιματηρές συγκρούσεις μεταξύ
   οπαδών της Ζία, αντιπάλων της και
   αστυνομικών δυνάμεων. Σε μια προσπάθεια
   άρσης του πολιτικού αδιεξόδου, ο
   πρόεδρος του Μπανγκλαντές αποφάσισε να
   αναλάβει ο ίδιος και την πρωθυπουργία,
   προκειμένου να οδηγήσει τη χώρα σε
   εκλογές τον Ιανουάριο του 2007. Η Ζία
   επρόκειτο να παραδώσει την εξουσία σε
   μια προσωρινή κυβέρνηση, με επικεφαλής
   τον πρώην πρόεδρο του Ανωτάτου
   Δικαστηρίου, Κ.Μ.Χασάν. Ωστόσο, η
   αντιπολίτευση αντιδρούσε στο διορισμό
   του Χασάν, τον οποίο κατηγόρησε για
   μεροληψία υπέρ του κυβερνώντος κόμματος
   PNB, του οποίου υπήρξε μέλος. Η ορκωμοσία
   του Χασάν αναβλήθηκε, επισήμως για
   λόγους υγείας, και τελικώς ανακοινώθηκε
   ότι δεν ήταν σε θέση να αναλάβει την
   πρωθυπουργία. Οι εκλογές του 2007
   αναβλήθηκαν.

   Πίνακας περιεχομένων

     * 1 Πρώτα χρόνια και πανεπιστημιακή
       καριέρα

          * 1.1 Πολιτική καριέρα

     * 2 Προεδρία (2002 - 2009)

          * 2.1 Επέμβαση καρδιάς
          * 2.2 Σύμβουλος υπηρεσιακής
            κυβέρνησης
          * 2.3 Παραίτηση από ανώτερος σύμβουλος

     * 3 Παραπομπές

[Επεξεργασία] Πρώτα χρόνια και
πανεπιστημιακή καριέρα

   Στη δεκαετία του 1950 έκανε σπουδές στο
   πανεπιστήμιο της Ντάκα και στη συνέχεια
   στις ΗΠΑ , στο πανεπιστήμιο του
   Ουινσκόνσιν.^[1]

   Έπειτα έγινε επίκουρος καθηγητής στο
   πανεπιστήμιο της πρωτεύουσας του
   Μπανγκλαντές στο Τμήμα Επιστημών του
   Εδάφους. Σύντομα έφτασε στο βαθμό του
   καθηγητή. Εργάστηκε επίσης ως
   επισκέπτης καθηγητής στο πανεπιστήμιο
   Κόρνελ στις ΗΠΑ και σε πανεπιστήμια της
   Γερμανίας το 1984. Είναι παντρεμένος με τη
   Δρα Ανουάρα Μπεγκούμ και έχουν έναν γιο.
   Από προηγούμενο γάμο του, ο Αχμέτ έχει
   επίσης έναν γιο και μία κόρη.

  [Επεξεργασία] Πολιτική καριέρα

   Το 1991 ανέλαβε σύμβουλος στην υπηρεσιακή
   κυβέρνηση εκείνης της χρονιάς. Την ίδια
   χρονιά ήταν πρόεδρος της Επιτροπής
   Δημοσίων Υπηρεσιών , ως το 1993.

[Επεξεργασία] Προεδρία (2002 - 2009)

   Το 2002 έγινε πρόεδρος του Μπανγκλαντές,
   καθώς ήταν ο μοναδικός που έβαλε
   υποψηφιότητα για τις προεδρικές
   εκλογές.

  [Επεξεργασία] Επέμβαση καρδιάς

   Στις 23 Μαΐου του 2006 εισήχθη σε
   νοσοκομείο και οι πληροφορίες ανέφεραν
   ότι ήταν σοβαρά άρρωστος. Με συμβουλή
   των γιατρών του εισήχθη στη Σιγκαπούρη
   την επομένη ημέρα και υποβλήθηκε σε
   επιτυχή εγχείριση μπάι πας, στο
   νοσοκομείο Μάουντ Ελίζαμπεθ.^[2]

  [Επεξεργασία] Σύμβουλος υπηρεσιακής
  κυβέρνησης

   Μετά την αποτυχία των κυριοτέρων
   πολιτικών κομμάτων να συμφωνήσουν σε
   υποψήφιο για το πρωθυπουργικό αξίωμα, ο
   Αχμέτ ορκίστηκε ανώτερος σύμβουλος της
   υπηρεσιακής κυβέρνησης στις 29 Οκτωβρίου
   του 2006. Η Σεΐχ Χασίνα, αρχηγός του
   Συνδέσμου Αγουάμι ήταν αντίθετη στην
   ανάληψη της πρωθυπουργίας από τον Αχμέτ,
   κατηγορώντας τον ότι ευνοούσε τη
   Χαλίντα Ζία και το δικό της Εθνικιστικό
   Κόμμα. Το Δεκέμβριο του 2006 παραιτήθηκαν 4
   σημαντικού σύμβουλοι της κυβέρνησης και
   η αντιπολίτευση ζητούσε την παραίτηση
   του Αχμέτ.^[3]

  [Επεξεργασία] Παραίτηση από ανώτερος
  σύμβουλος

   Ο Αχμέτ παραιτήθηκε στις 11 Ιανουαρίου
   του 2007 από το αξίωμα του ανώτατου
   συμβούλου της υπηρεσιακής κυβέρνησης
   και παραδέχθηκε την αποτυχία της
   Εφορευτικής Επιτροπής και της δικής του
   κυβέρνησης να δημιουργήσουν την
   κατάλληλη ατμόσφαιρα για διεξαγωγή
   εκλογών. Οι εκλογές αναβλήθηκαν και
   ανακοινώθηκε ότι η χώρα είχε κηρυχθεί σε
   κατάσταση εκτάκτου ανάγκης.^[4] Την
   επομένη ημέρα, ο Αχμέτ διόρισε το
   Φαχρουντίν Αχμέτ στο αξίωμα του
   ανώτατου συμβούλου.

   Η θητεία του ως Προέδρου έληγε στις 5
   Σεπτεμβρίου του 2007. Ωστόσο, ανακοινώθηκε
   ότι θα παρέμενε στην εξουσία μέχρι την
   εκλογή ενός νέου Κοινοβουλίου, στα τέλη
   του 2008. Στη συνέχεια το Κοινοβούλιο αυτό
   θα εκλέξει νέο Πρόεδρο, με βάση το
   Σύνταγμα της χώρας.^[5] Το Φεβρουάριο του
   2009 τον διαδέχθηκε στην προεδρία ο Ζιλούρ
   Ραχμάν.

[Επεξεργασία] Παραπομπές

    1. ↑ Επίσημη βιογραφία στον ιστότοπο του
       Υπουργείου Εξωτερικών
    2. ↑ The Daily Star Web Edition Vol. 5 Num 738
    3. ↑ "Is Bangladesh heading towards disaster?". BBC. 08-01-2007.
       http://news.bbc.co.uk/2/hi/south_asia/6241263.stm.
       Ανακτήθηκε την 11-01-2007.
    4. ↑ "Προερική ομιλία" BTV News, 12 Ιανουαρίου
       2007.
    5. ↑ "Bangladesh president's term will continue until successor chosen,
       government says", Associated Press (International Herald Tribune), 5
       Σεπτεμβρίου 2007.

                      Στο άρθρο αυτό έχει
                      ενσωματωθεί κείμενο από το
                      άρθρο Iajuddin Ahmed της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%99%CE%B1%CF%84%CE%B6%CE%BF%CF%85%CE%BD%CF%84%CE%AF%CE%BD_%CE%91%CF%87%CE%BC%CE%AD%CF%84"
   Κατηγορίες: Γεννήσεις το 1931 | Πολιτικοί
   του Μπανγκλαντές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * العربية
     * বাংলা
     * ইমার ঠার/বিষ্ণুপ্রিয়া
       মণিপুরী
     * Deutsch
     * ދިވެހިބަސް
     * English
     * Esperanto
     * Español
     * Eesti
     * Suomi
     * Français
     * Galego
     * हिन्दी
     * Bahasa Indonesia
     * Italiano
     * 日本語
     * मराठी
     * Bahasa Melayu
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Русский
     * Српски / Srpski
     * Svenska
     * 中文

     * Τελευταία τροποποίηση 17:37, 14 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
