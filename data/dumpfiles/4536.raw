   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                Ιβάν Αλεξέιγεβιτς Μπούνιν

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Iβάν Μπούνιν
   [IMG]
   [IMG]
   1933

   Ο Iβαν Aλεξέιγεβιτς Μπούνιν (Ива́н
   Алексе́евич Бу́нин, 10 (παλιό
   ημερολόγιο)/22 Οκτωβρίου 1870 - 8 Νοεμβρίου
   1953) ήταν ο πρώτος ρώσος συγγραφέας που
   κέρδισε το Βραβείο Νόμπελ Λογοτεχνίας
   το 1933. Η βασική δομή των ποιημάτων και
   των ιστοριών του είναι μία από τις
   πλουσιότερες στη γλώσσα του. Το
   τελευταίο βιβλίο του, Οι Σκοτεινές
   Λεωφόροι (1943) είναι η περισσότερο ευρέως
   αναγνωσμένη συλλογή διηγήμάτων του 20ού
   αιώνα στη Ρωσία.

   Πίνακας περιεχομένων

     * 1 Πρώτα Χρόνια
     * 2 Διασημότητα
     * 3 Μετανάστευση
     * 4 Επιλεγμένη βιβλιογραφία στα
       ελληνικά
     * 5 Εξωτερικοί σύνδεσμοι

[Επεξεργασία] Πρώτα Χρόνια

   Ο Μπούνιν γεννήθηκε στο κτήμα των γονιών
   του στην επαρχία Βορονέζ της Ρωσίας.
   Καταγόταν από οικογένεια αριστοκρατών
   γαιοκτημόνων και ιδιοκτητών
   δουλοπάροικων, αλλά ο παππούς του και ο
   πατέρας του είχαν διασκορπίσει σχεδόν
   όλοκληρη την περιουσία τους.

   Στάλθηκε σε δημόσιο σχολείο στο Γέλετς
   το 1881, αλλά αναγκάστηκε να επιστρέψει
   σπίτι μετά από πέντε χρόνια. Ο αδερφός
   του, που είχε πανεπιστημιακή μόρφωση,
   τον ενθάρρυνε να διαβάσει τους Ρώσους
   κλασικούς και να γράψει.

   Στα 17 του εξέδωσε το πρώτο του ποίημα, το
   1887 σε ένα λογοτεχνικό περιοδικό στην
   Αγία Πετρούπολη. Η πρώτη ποιητική του
   συλλογή, Listopad (1901), έτυχε θερμής υποδοχής
   από τους κριτικούς. Αν και τα ποιήματά
   του θεωρείται πως συνεχίζουν την
   παράδοση των Παρνασσιστών ποιητών του
   19ου αιώνα, είναι εμποτισμένα από τον
   ανατολικό μυστικισμό και
   χαρακτηρίζονται από εντυπωσιακά,
   προσεκτικά επιλεγμένα επίθετα. Ο
   Βλαντιμίρ Ναμπόκοβ ήταν μεγάλος
   θαυμαστής του στίχου του Μπούνιν, και
   τον συνέκρινε με τον Αλεξάντερ Μπλοκ,
   αλλά περιφρονούσε τα πεζά του.

   Το 1889 ακολούθησε τον αδερφό του στο
   Χαρκόβ, όπου έγινε κυβερνητικός
   υπάλληλος, βοηθός εκδότη σε μια τοπική
   εφημερίδα, βιβλιοθηκάριος και
   δικαστικός στατιστικολόγος. Ο Μπούνιν
   ξεκίνησε επίσης να αλληλογραφεί με τον
   Αντόν Τσέχωφ , με τον οποίο ανέπτυξε
   στενή φιλία. Είχε επίσης σχέση, λιγότερο
   στενή, με τους Μαξίμ Γκόρκι και Λέοντα
   Τολστόι.

   [IMG]
   [IMG]
   Πορτραίτο του Ιβάν Μπούνιν από τον Leonard
   Turzhansky

   Το 1891 εξέδωσε το πρώτο του διήγημα, σε
   λογοτεχνικό περιοδικό. Με το πέρασμα του
   χρόνου, πέρασε από τη συγγραφή ποίησης
   στα διηγήματα. Ο Μπούνιν ήταν επίσης
   γνωστός μεταφραστής. Η γνωστότερη
   μετάφρασή του είναι το "The Song of Hiawatha" του
   Λονγκφέλλοου για την οποία ο Μπούνιν
   κέρδισε το Βραβείο Πούσκιν το 1903.
   Μετέφρασε επίσης έργα των Βύρωνα,
   Άλφρεντ Τέννυσον και Αλφρέντ ντε Μουσέτ.
   Το 1909, εξελέγη στην Ρωσική Ακαδημία.

[Επεξεργασία] Διασημότητα

   Από το 1895 και έπειτα ο Μπούνιν χώρισε το
   χρόνο του μεταξύ Μόσχας και Αγίας
   Πετρούπολης. Παντρεύτηκε την κόρη
   Έλληνα επαναστάτη το 1898, αλλά ο γάμος
   κατέληξε σε διαζύγιο. Αν και
   ξαναπαντρεύτηκε το 1907, οι ερωτοτροπίες
   του με άλλες γυναίκες συνεχίστηκαν
   μέχρι το θάνατό του. Η θυελλώδης
   ιδιωτική του ζωή στα χρόνια της
   μετανάστευσης είναι το θέμα της
   παγκοσμίως γνωστής Ρωσικής ταινίας, Dnevnik
   ego zheny (Το Ημερολόγιο της Συζύγου του) (2000).

   Ο Μπούνιν δημοσίευσε το πρώτο μεγάλο του
   μυθιστόρημα, Το Χωριό, όταν ήταν 40.
   Επρόκειτο για ένα απογυμνωμένο
   πορτραίτο της χωριάτικης ζωής, με την
   ηλιθιότητα, σκληρότητα και βία της. Ο
   σκληρός ρεαλισμός του τον έφερε σε επαφή
   με τον Μαξίμ Γκόρκι. Δυό χρόνια αργότερα
   δημοσίευσε τη Στεγνή Κοιλάδα, ένα
   κεκαλυμμένο πορτραίτο της οικογένειάς
   του.

   Πριν από τον Α' Παγκόσμιο πόλεμο, ο
   Μπούνιν ταξίδευσε στην Κεϋλάνη, την
   Παλαιστίνη, την Αίγυπτο και την Τουρκία,
   και τα ταξίδια αυτά άφησαν το στίγμα
   τους στη γραφή του. Τους χειμώνες από το
   1912 μέχρι το 1914 τους πέρασε με τον Γκόρκι
   στο Κάπρι.

[Επεξεργασία] Μετανάστευση

   [IMG]
   [IMG]
   Σοβιετικό γραμματόσημο (1990)

   Ο Μπούνιν έφυγε από τη Μόσχα μετά την
   επανάσταση του 1917 και πήγε στην Οδησσό.
   Το 1917 εγκατέλειψε την Οδησσό με το
   τελευταίο Γαλλικό πλοίο και
   εγκαταστάθηκε στο Γκρας της Γαλλίας.
   Εκεί δημοσίευσε το ημερολόγιό του Οι
   Καταραμένες Μέρες, που αντηχούσε την
   αριστοκρατική αποστροφή προς το
   Μπολσεβίκικο καθεστώς. Για την
   Σοβιετική κυβέρνηση έγραψε: "Τι σιχαμερή
   γκαλερί καταδίκων!"

   Ο Μπούνιν έτυχε εξαιρετικής φροντίδας
   στο εξωτερικό, όπου θεωρήθηκε ως ο
   γηραιότερος των ζώντων Ρώσων συγγραφέων
   στην παράδοση του Τολστόι και του
   Τσέχωφ. Το 1933 ήταν ο πρώτος Ρώσος που
   κέρδισε το Βραβείο Νόμπελ Λογοτεχνίας
   "για την αυστηρή καλλιτεχνία με την
   οποία έχει μεταφέρει τις κλασικές
   Ρωσικές παραδόσεις στην πεζογραφία." Στο
   ταξίδι του δια μέσου της Γερμανίας για
   να παραλάβει το βραβείο στη Στοκχόλμη,
   συνελήφθη από τους Ναζί, δήθεν για
   λαθρεμπόριο κοσμημάτων, και
   εξαναγκάστηκε να πιεί ένα μπουκάλι
   καστορέλαιο.

   Τη δεκαετία του 1930 ο Μπούνιν δημοσίευσε
   δύο μέρη μιας προγραμματισμένης
   αυτοβιογραφικής τριλογίας: Η Ζωή του
   Αρσένιεβ και της Λίκα. Το 1943 εκδόθηκαν οι
   Σκοτεινές Λεωφόροι.

   Ο Μπούνιν ήταν δριμύς αντίπαλος του
   Ναζισμού και σύμφωνα με αναφορές έδωσε
   καταφύγιο σε έναν Εβραίο στο σπίτι του
   στο Γκρας κατά τη διάρκεια της κατοχής.
   Στο τέλος της ζωής του απέκτησε
   ενδιαφέρον για τη Σοβιετική λογοτεχνία
   και έπαιζε με την ιδέα ακόμη και να
   επιστρέψει στη Ρωσία, όπως είχε κάνει
   νωρίτερα ο Αλεξάντρ Κούπριν. Ο Μπούνιν
   πέθανε από καρδιακή προσβολή στο Παρίσι,
   ενώ το ανεκτίμητο βιβλίο του με
   αναμνήσεις από τον Τσέχωφ ήταν ακόμη
   ανολοκλήρωτο. Αρκετά χρόνια αργότερα τα
   έργα του επετράπη να δημοσιευτούν στην
   Σοβιετική Ένωση.

[Επεξεργασία] Επιλεγμένη βιβλιογραφία στα
ελληνικά

     * Ανθολογία ρωσικής κλασικής
       πεζογραφίας Ι
     * Ο κύριος από το Σαν Φραντσίσκο Ωραία
       ζωή
     * Διηγήματα
     * Το χωριό
     * Η γραμματική του έρωτα

[Επεξεργασία] Εξωτερικοί σύνδεσμοι

     * Βιογραφία στα Αγγλικά
     * Το Βραβείο Νομπέλ Λογοτεχνίας 1933
     * Βιογραφία
     * Ο χώρος ταφής του Ιβάν Μπούνιν

   Ανακτήθηκε από
   "http://el.wikipedia.org/wiki/%CE%99%CE%B2%CE%AC%CE%BD_%CE%91%CE%BB%CE%B5%CE%BE%CE%AD%CE%B9%CE%B3%CE%B5%CE%B2%CE%B9%CF%84%CF%82_%CE%9C%CF%80%CE%BF%CF%8D%CE%BD%CE%B9%CE%BD"
   Κατηγορίες: Ρώσοι συγγραφείς | Ρώσοι
   ποιητές | Γεννήσεις το 1870 | Θάνατοι το 1953 |
   Βραβευμένοι με Νόμπελ Λογοτεχνίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Aragonés
     * العربية
     * Azərbaycanca
     * Беларуская
     * Беларуская (тарашкевіца)
     * Български
     * Brezhoneg
     * Català
     * Česky
     * Deutsch
     * English
     * Esperanto
     * Español
     * Eesti
     * فارسی
     * Suomi
     * Français
     * Gaeilge
     * Gàidhlig
     * Galego
     * עברית
     * हिन्दी
     * Hrvatski
     * Magyar
     * Հայերեն
     * Bahasa Indonesia
     * Ido
     * Italiano
     * 日本語
     * ქართული
     * 한국어
     * Kurdî
     * Latina
     * Lietuvių
     * मराठी
     * Nederlands
     * ‪Norsk (bokmål)‬
     * Occitan
     * Polski
     * Piemontèis
     * پنجابی
     * Português
     * Română
     * Русский
     * Slovenčina
     * Slovenščina
     * Српски / Srpski
     * Svenska
     * Kiswahili
     * Тоҷикӣ
     * ไทย
     * Türkçe
     * Татарча/Tatarça
     * Українська
     * Tiếng Việt
     * Winaray
     * Yorùbá
     * 中文
     * Bân-lâm-gú

     * Τελευταία τροποποίηση 23:09, 11 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
