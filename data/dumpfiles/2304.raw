   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                    Λεωνίδας Δεληγεώργης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Λεωνίδας Δεληγεώργης
   Λεωνίδας Δεληγεώργης
   --------------------------------------------------------------------------

   Υπουργός Εξωτερικών της Ελλάδας
   Θητεία
   24 Οκτωβρίου 1890 – 18 Φεβρουαρίου 1892
           Γέννηση         1839
                                  Μεσολόγγι, Ελλάδα
           Θάνατος         1928
                                  Παρίσι, Γαλλία
        Εθνικότητα      Ελληνική
    Πολιτικό κόμμα   Εθνικό Κομιτάτο
           Σύζυγος         Θεανώ Ζωγράφου
                                  Σοφία, Επαμεινώνδας,
            Παιδιά          Αλεξάνδρα-Ελένη,
                                  Αλέξανδρος και Δώρα
    Τόπος διαμονής   Αθήνα, Παρίσι
         Επάγγελμα       δικηγόρος

   Ο Λεωνίδας Δεληγεώργης (1839-1928) ήταν
   Έλληνας πολιτικός.

[Επεξεργασία] Βιογραφία

   Ήταν γιος του βουλευτή Μήτρου
   Δεληγεώργη και της Χρυσάιδως
   Μπενεδέτου. Μεγάλωσε στο Μεσολόγγι και
   στα τέλη του 1850 εγκαταστάθηκε στην
   Αθήνα. Σπούδασε νομικά στο Πανεπιστήμιο
   Αθηνών και σε νεαρή ηλικία φανέρωσε την
   αντιπάθειά του προς το πρόσωπο του Όθωνα
   αρθρογραφώντας σε αντιδυναστικές
   εφημερίδες. Για την αντιοθωνική του
   δράση αλλά και για την υποψία της αυλής
   ότι κρυβόταν πίσω από την απόπειρα
   δολοφονίας της βασίλισσας Αμαλίας
   φυλακίστηκε για ένα μικρό διάστημα στην
   Κύθνο.

   Ήταν μέτοχος στα μεταλλεία του Λαυρίου
   ενώ από τις αρχές του 1870 άρχισε να
   ασχολείται ενεργότερα με την πολιτική,
   αφού ο αδερφός του, πρωθυπουργός
   Επαμεινώνδας Δεληγεώργης τον προόριζε
   για διάδοχό του. Όμως ο αιφνίδιος
   θάνατος του δεύτερου ανάγκασε τον
   Λεωνίδα να επισπεύσει τις διαδικασίες
   περί συμμετοχής του στην πολιτική.
   Εκλέχτηκε βουλευτής και ανέλαβε τα ηνία
   του κόμματους του αδερφού του, Εθνικού
   Κομιτάτου, το οποίο όμως περιήλθε από
   τότε σε φάση παρακμής διαδραματίζοντας
   δευτερεύοντα ρόλο. Στις 24 Οκτωβρίου του
   1890 ανέλαβε το χαρτοφυλάκιο του
   υπουργείου εξωτερικών στην κυβέρνηση
   του Θεόδωρου Δεληγιάννη. Στις εκλογές
   του Απριλίου του 1895 πέτυχε συντριπτική
   νίκη εναντίον του αντιπάλου του
   Χαρίλαου Τρικούπη στην εκλογική
   περιφέρεια του Μεσολογγίου.^[1] Τον ίδιο
   χρόνο ξανακυκλοφόρησε την «εφημερίδα
   των συζητήσεων». Το 1902 αποσύρθηκε
   οριστικά από την πολιτική και
   εγκαταστάθηκε μόνιμα στο Παρίσι.

   Ο Λεωνίδας Δεληγεώργης ήταν
   πρωταγωνιστής ενός σκανδάλου που
   απασχόλησε τα κοσμικά σαλόνια των
   Αθηνών αλλά και την δικαιοσύνη. Τον
   Ιούλιο του 1867 η Αθηνά Χριστοφόρου,
   αδερφή της τρίτης συζύγου του εκδότη και
   αντιπάλου του Επαμεινώνδα Δεληγεώργη,
   Κωνσταντίνου Λεβίδη, ανακοίνωσε στον
   Λεωνίδα, με τον οποία διατηρούσε σχέση,
   ότι ήταν έγκυος. Ο Λεωνίδας συμφώνησε
   ύστερα από πιέσεις να πραγματοποιήσουν
   έναν εικονικό γάμο. Οι συγγενείς όμως
   της νύφης εν αγνοία του πέτυχαν να
   πάρουν άδεια από το μητροπολίτη για την
   τέλεση γάμου. Ο Λεωνίδας όταν το έμαθε
   ακύρωσε την άδεια, ενώ προηγουμένως είχε
   πληροφορηθεί ότι η Αθηνά δεν ήταν ήταν
   έγκυος. Αυτή διεκδίκησε διατροφή 400
   δραχμών το μήνα, μεγάλο ποσό για την
   εποχή, χωρίς ωστόσο να το πετύχει. Η
   δικαστική διαμάχη κράτησε για πάνω από
   μια δεκαετία και είχε ως αποτέλεσμα την
   δικαίωση του Λεωνίδα.^[1]

   Στην ιδιοκτησία του είχε τεράστια
   κτηματική περιουσία, με
   χαρακτηριστικότερο παράδειγμα το
   αγρόκτημα των 45.670 στρεμμάτων στη
   Θεσσαλία, και συγκεκριμένα στο Νεοχώρι
   Τρικάλων. Τελικά το αγρόκτημα
   απαλλοτριώθηκε το 1920 από το ελληνικό
   κράτος δίνοντάς του ελάχιστη
   αποζημίωση. Ιδιοκτησία του ήταν επίσης
   και κτήριο στο κέντρο της Αθήνας γνωστό
   σαν μέγαρο Δεληγεώργη.^[1]

   Το 1880 παντρεύτηκε στον ρωσικό ορθόδοξο
   ναό του Παρισιού την Θεανώ Ζωγράφου
   (1858-1922), κόρη του μεγαλοκτηματία και
   τραπεζίτη Χρηστάκη Ζωγράφου. Μαζί
   απέκτησαν πέντε παιδιά, την Σοφία (1880-1938),
   τον Επαμεινώνδα (1883-1908), την
   Αλεξάνδρα-Ελένη (1885), τον Αλέξανδρο
   (1890-1940) και την Δώρα (1888-1966). Ο
   Επαμεινώνδας σπούδασε στη Γερμανία και
   έγινε ακόλουθος στο υπουργείο
   εξωτερικών της Ελλάδας. Το διπλωματικό
   σώμα επέλεξε και ο έτερος αδερφός του
   Αλέξανδρος. Από όλα τα παιδιά μόνο η Δώρα
   παντρεύτηκε, συγκεκριμένα τον
   Κωνσταντίνο Τιμολέοντα Βάσο (1886-1963), γόνο
   της σπουδαίας οικογένειας των
   στρατιωτικών, αποκτώντας μαζί δύο
   παιδιά, τον Αλέξανδρο (1917-1948), άτεκνο, και
   την Άλμα (1919-2001), μετέπειτα σύζυγο του
   Ιωάννη Τσερέζολε, με τον οποίο απέκτησε
   τον Γεώργιο και την Δωριλένα.

   Απεβίωσε το 1928 στο Παρίσι. Η κληρονομιά
   του ήταν λίγο μεγαλύτερη των 400.000
   δραχμών.^[1]

[Επεξεργασία] Πηγές

    1. ↑ ^1,0 ^1,1 ^1,2 ^1,3 Βόγλη Ελπίδα, Έργα και
       ημέραι ελληνικών οικογενειών,
       Ελληνικό και Λογοτεχνικό Αρχείο,
       Αθήνα 2005, Οικογένεια Δεληγεώργη

                       Στοιχεία προσώπου
   ΟΝΟΜΑ                          Δεληγεώργης
                                       Λεωνίδας
   ΑΛΛΑ ΟΝΟΜΑΤΑ
   ΜΙΚΡΗ ΠΕΡΙΓΡΑΦΗ       Έλληνας πολιτικός
   ΗΜΕΡΟΜΗΝΙΑ
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ           1839
   ΤΟΠΟΣ ΓΕΝΝΗΣΗΣ         Μεσολόγγι, Ελλάδα
   ΗΜΕΡΟΜΗΝΙΑ ΘΑΝΑΤΟΥ
   ΕΤΟΣ ΘΑΝΑΤΟΥ             1928
   ΤΟΠΟΣ ΘΑΝΑΤΟΥ           Παρίσι, Γαλλία

   Ανακτήθηκε από
   "http://el.wikipedia.org/wiki/%CE%9B%CE%B5%CF%89%CE%BD%CE%AF%CE%B4%CE%B1%CF%82_%CE%94%CE%B5%CE%BB%CE%B7%CE%B3%CE%B5%CF%8E%CF%81%CE%B3%CE%B7%CF%82"
   Κατηγορίες: Γεννήσεις το 1839 | Θάνατοι το
   1928 | Έλληνες υπουργοί Εξωτερικών |
   Έλληνες αρχηγοί κομμάτων | Βουλευτές
   Αιτωλοακαρνανίας | Οικογένεια
   Δεληγεώργη

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 14:56, 8
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
