   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Ηγησώ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η στήλη της Ηγησώς όπως εκτίθεται στο
   Εθνικό Αρχαιολογικό Μουσείο

   Η Ηγησώ ήταν αρχαία Αθηναία, παρθένος
   κόρη του Προξένου που έμεινε στην
   ιστορία γνωστή από την ανάγλυφη
   παράστασή της σε επιτύμβια στήλη
   ιδιαιτέρου κάλλους και αισθητικής που
   βρέθηκε στον Κεραμεικό στην Αθήνα. Η
   επιτύμβια στήλη εκτίθεται στο Εθνικό
   Αρχαιολογικό Μουσείο στην Αθήνα.

   Η επιτύμβια στήλη της Ηγησώς όπως
   καθιερώθηκε να λέγεται, είναι από λευκό
   μάρμαρο, ανάγλυφο, τύπου ναΐσκου με
   παραστάδες στις οποίες στηρίζεται το
   επιστύλιο με το όνομα της νεκρής και επί
   του οποίου υπάρχει αέτωμα.

   Η Ηγησώ εικονίζεται καθισμένη σε έδρα με
   ερεισίνωτο στηρίζοντας τα πόδια της σε
   χαμηλό σκίμπο (υποπόδιο). Είναι
   ενδεδυμένη με απλό, διαφανή ιωνικό
   χιτώνα· πάνω στο χιτώνα έχει ελαφρά
   ριγμένο ιμάτιο που καλύπτει μέρος της
   ράχης και ολόκληρο το κάτω σώμα. Το
   ιμάτιο συγκρατείται στη μέση και
   σχηματίζει πολλές πτυχώσεις που
   αναδεικνύουν το σώμα της Ηγησώς. Τα
   μαλλιά της είναι χωρισμένα και δεμένα
   ψηλά και στολίζονται με λεπτή καλύπτρα
   που μόλις και καλύπτει τον δεξιό ώμο της.
   Κοντές χειρίδες (μανίκια) αφήνουν
   ελεύθερους τους βραχίονες μέχρι τους
   αγκώνες.

   Μπροστά στην Ηγησώ και στην απέναντι
   πλευρά της στήλης στέκεται, με
   ανεπαίσθητη κλίση του δεξιού γόνατος,
   μία θλιμμένη θεραπαινίδα που η
   βαρβαρική της αμφίεση με τις μακρές
   χειρίδες καλύπτει ολόκληρο το σώμα της
   μέχρι τα άκρα. Αυτή κρατά στα χέρια
   πυξίδα κοσμημάτων (κοσμηματοθήκη) από
   την οποία η Ηγησώ έχει μόλις ανασύρει
   κάποιο κόσμημα. Προς αυτό και προς την
   ανοικτή πυξίδα, που βρισκεται στο κέντρο
   της μαρμάρινης στήλης, κλίνουν ελαφρά τα
   κεφάλια των γυναικών. Η βαθιά μελαγχολία
   είναι διάχυτη στα πρόσωπά τους που
   διατηρούν όμως την αρμονία τους.

   Ο δημιουργός καλλιτέχνης της κλασικής
   αυτής παράστασης, γλύπτης του 5ου αιώνα
   π.Χ., όπου ανάγεται η στήλη, πέτυχε να
   απεικονίσει τη νεκρική σιγή με
   εκφραστικότητα. Η Ηγησώ στο ανάγλυφο
   αυτό μοιάζει βέβαιη ότι δεν θα
   ξαναφορέσει τα αγαπημένα της κοσμήματα
   και φαίνεται να τα αποχαιρετά.

   Το όνομα Ηγησώ είχε παλαιότερο
   λογοτεχνικό περιοδικό ενώ με ίδιο τίτλο
   είχε και ποιητική συλλογή που έγραψε ο
   Ρώμος Φιλύρας.

[Επεξεργασία] Πηγές

     * Νεώτερον Εγκυκλοπαιδικόν Λεξικόν
       Ηλίου τ.8ος, σ.901

   Ανακτήθηκε από
   "http://el.wikipedia.org/wiki/%CE%97%CE%B3%CE%B7%CF%83%CF%8E"
   Κατηγορία: Αρχαίοι Αθηναίοι

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 12:26, 12 Απριλίου
       2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
