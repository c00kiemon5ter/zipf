   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Αιγαιοπελαγίτικα Θέματα

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Το προτελευταίο τεύχος του περιοδικού, 58 (Σεπτ.-Οκτ. 1997).

   Τα Αιγαιοπελαγίτικα Θέματα ήταν διμηνιαίο περιοδικό που εκδιδόταν στην
   Αθήνα επί δώδεκα έτη: από το 1986 ως το 1997. Είχε πολιτιστικό χαρακτήρα
   και, όπως προκύπτει από τον τίτλο του, η θεματολογία του αφορούσε στα
   νησιά του Αιγαίου πελάγους.

   Πίνακας περιεχομένων

     • 1 Ίδρυση
     • 2 Θεματολογία
     • 3 Εκδόσεις
     • 4 Πηγές

[Επεξεργασία] Ίδρυση

   Τα Αιγαιοπελαγίτικα Θέματα εκδόθηκαν το 1986 από μια ομάδα Κυκλαδιτών,
   εραστών της τέχνης και του λόγου, οι οποίοι ίδρυσαν την μη κερδοσκοπική
   εταιρεία εκδόσεων "Αιγέας" με έδρα την Αθήνα. Ιδρυτές της εταιρείας και
   του περιοδικού ήταν οι: Αντώνης Ι. Καλλέγιας, Γιώργος Ι. Καλλέγιας,
   Γιώργος Σ. Καράβας, Μιχάλης Β. Κατσάνης, Μάρκος Μ. Ρηγούτσος και Μιχάλης
   Ι. Φραγκιάς.

   Διευθυντής, εκδότης και ψυχή του περιοδικού σε όλη τη διάρκεια της έκδοσής
   του υπήρξε ο Γιώργος Ι. Καλλέγιας από τη Σύρο. Τη γενική επιμέλεια είχε ο
   Παντελής Απέργης, ενώ καλλιτεχνικός διευθυντής ήταν ο γλύπτης Αντώνης
   Καλλέγιας.

   Τα πρώτα έξι χρόνια εκδιδόταν ανά τρίμηνο και στη συνέχεια έγινε
   διμηνιαίο, μιας και είχε πλήθος από συνεργασίες. Είναι χαρακτηριστικό ότι
   ενώ αρχικά τυπωνόταν σε 32-40 σελίδες στα τελευταία δύο χρόνια είχε 64
   σελίδες. Συνολικά εκδόθηκαν 59 τεύχη με τελευταίο το τεύχος
   Νοεμβρίου/Δεκεμβρίου 1997.

[Επεξεργασία] Θεματολογία

   Η θεματολογία των Αιγαιοπελαγίτικων Θεμάτων ήταν ποικίλη αλλά πάντα σε
   θέματα πολιτισμού που σχετίζονταν με το Αιγαίο. Κείμενα για την επιστήμη,
   την τέχνη, τα γράμματα, τη λαογραφία αλλά και τη σύγχρονη ζωή υπήρχαν στις
   σελίδες του.

   Στη διαδρομή του το περιοδικό εξελίχθηκε σε βήμα λογίων από όλα τα νησιά
   του Αιγαίου και σταδιακά και της Κύπρου. Είναι χαρακτηριστικό πως στα
   χρόνια της έκδοσής του με το περιοδικό συνεργάστηκαν περισσότεροι απο 400
   συνεργάτες!

   Στα δώδεκα χρόνια της έκδοσής του φιλοξένησε εκατοντάδες άρθρα για 69
   νησιά. Στη θεματολογία του περιλαμβάνονταν άρθρα για: αθλητισμό,
   αρχαιολογία, αρχιτεκτονική, βιβλιογραφία, γλωσσολογία, εθνικά θέματα,
   εκδηλώσεις, εκκλησία, επαγγέλματα, θέατρο, ιατρική, ιστορία, κοινωνία,
   λαογραφία, λογοτεχνία, μουσική, ναυτιλία, νομικά θέματα, οικολογία και
   περιβάλλον.

   Επίσης, δημοσιεύονταν: ποιήματα, πεζά, δοκίμια, αναλύσεις, μελέτες,
   οδοιπορικά, ομιλίες, κριτικές και παρουσιάσεις βιβλίων και εκδηλώσεων,
   ανταποκρίσεις, χρονικά, σχόλια, συνεντεύξεις, βιογραφίες και νεκρολογίες.
   Ακόμη το περιοδικό οργάνωνε θεματικά αφιερώματα σε συγκεκριμένα νησιά ή
   προσωπικότητες του Αιγαίου, όπως για τον Ελύτη και τον Εμπειρίκο.

[Επεξεργασία] Εκδόσεις

   Η δραστηριότητα της πολιτιστικής εταιρείας "Αιγέας" δεν εξαντλήθηκε στην
   έκδοση του περιοδικού. Οργάνωνε εκδηλώσεις στην Αθήνα και σε νησιά και
   εξέδιδε ή βοηθούσε τεχνικά σε εκδόσεις βιβλίων Αιγαιοπελαγιτών λογίων,
   όπως: ποιητικές συλλογές, θεατρικά έργα, πεζογραφήματα, βιογραφίες,
   ιστορικά κ.ά.

   Επίσης, εξέδωσε δύο Ευρετήρια των τευχών του περιοδικού με τον τίτλο:
   "Αιγαιοδρόμιο".

[Επεξεργασία] Πηγές

     • Στρατή Γιαννίκου, Γιώργου Καλλέγια: "Αιγαιοδρόμιο: Ευρετήριο
       Αιγαιοπελαγίτικων Θεμάτων" 10 χρόνια (1986-1995), τεύχη 1-47.
     • Γιώργου Καλλέγια, "Αιγαιοδρόμιο: Ευρετήριο Αιγαιοπελαγίτικων Θεμάτων"
       (1996-1997), τεύχη 48-59.

   Ανακτήθηκε από
   "http://el.wikipedia.org/wiki/%CE%91%CE%B9%CE%B3%CE%B1%CE%B9%CE%BF%CF%80%CE%B5%CE%BB%CE%B1%CE%B3%CE%AF%CF%84%CE%B9%CE%BA%CE%B1_%CE%98%CE%AD%CE%BC%CE%B1%CF%84%CE%B1"
   Κατηγορίες: Περιοδικά | Ελληνικά λογοτεχνικά περιοδικά

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 09:13, 12 Απριλίου 2008.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
