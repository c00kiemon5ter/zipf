   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                       Μάχη των Κυνός Κεφαλών (364 π.Χ.)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

           Μάχη των Κυνός Κεφαλών
   362BCThebanHegemony.png
   Η θηβαϊκή ηγεμονία
       Χρονολογία     364 π.Χ.
         Τόπος        Κυνός Κεφαλές
         Έκβαση       Αμφίρροπο αποτέλεσμα
                  Μαχόμενοι
   Θήβα               Θεσσαλία
                   Αρχηγοί
   Πελοπίδας†         Αλέξανδρος των Φερών
                  Δυνάμεις
   7.000 άνδρες       άγνωστο
                  Απώλειες
   500 - 1.000 άνδρες 3.000 άνδρες

   Η μάχη των Κυνός Κεφαλών το 364 π.Χ. ανάμεσα στον Πελοπίδα των Θηβαίων και
   τον Αλέξανδρο, τύρρανο των Φερρών, πραγματοποιήθηκε στη Θεσσαλία στη θέση
   «Κυνός Κεφαλαί», κατά την εποχή της Θηβαϊκής Ηγεμονίας.

   Πίνακας περιεχομένων

     • 1 Θηβαϊκή επέκταση στη Θεσσαλία
     • 2 Προς τη σύγκρουση
     • 3 Η μάχη
     • 4 Μετά τη μάχη
     • 5 Πηγές

[Επεξεργασία] Θηβαϊκή επέκταση στη Θεσσαλία

   Μετά τη μάχη των Λεύκτρων (371 π.Χ.), η επιρροή των Θηβαίων επεκτάθηκε από
   την Πελοπόννησο έως τη Θεσσαλία. Στις Φερές, μια πόλη της Θεσσαλίας (σημ.
   Βελεστίνο), μετά το θάνατο του Ιάσονα, τυρράνου της, την εξουσία την πήρε
   ο Αλέξανδρος. Το 368 π.Χ., ο Πελοπίδας, εκστράτευσε κατά της Θεσσαλίας και
   της Μακεδονίας και απροσδόκητα πιάστηκε αιχμάλωτος από τον Αλέξανδρο. Τον
   επόμενο χρόνο, το 367 π.Χ., ο Επαμεινώνδας ηγούμενος ενός εκστρατευτικού
   σώματος, εκστράτευσε στη Θεσσαλία και κατάφερε να απελευθερώσει τον
   Πελοπίδα. Ο Αλέξανδρος, μετά την απελευθέρωση του Πελοπίδα αύξησε τη
   δύναμή του και ανησύχησε το Κοινό των Θεσσαλών. Τελικά το Κοινό των
   Θεσσαλών ζήτησε τη βοήθεια των Θηβαίων. Οι Θηβαίοι βρήκαν την αφορμή που
   χρειάζονταν και με ένα στρατό 7.000 ανδρών με αρχηγό τον Πελοπίδα
   εξεστράτευσαν κατά του Αλεξάνδρου.

[Επεξεργασία] Προς τη σύγκρουση

   Καθώς ο Πελοπίδας έβγαινε από τα τείχη της πόλης του για να πολεμήσει κατά
   του Αλεξάνδρου, έγινε έκλειψη ηλίου. Οι μάντεις πρόβλεψαν το θάνατο του
   Πελοπίδα και πολλών στρατιωτών του. Ο Πελοπίδας τελικά αναχώρησε. Μέσω
   Φαρσάλων, διάβηκε τον ποταμό Ενιπέα, ο οποίος βρίσκεται κοντά στις Κυνός
   Κεφαλές, όπου κατέφθασε και ο Αλέξανδρος.

[Επεξεργασία] Η μάχη

   Ο Αλέξανδρος διέταξε τους στρατιώτες του να καταλάβουν τους λόφους της
   περιοχής των Κυνός Κεφαλών. Το ίδιο διέταξε και ο Πελοπίδας. Καθώς και οι
   δύο αντίπαλοι προσπάθησαν να καταλάβουν τους λόφους, ο Πελοπίδας έστειλε
   εναντίον του αντίπαλου ιππικού το δικό του θεσσαλικό και βοιωτικό ιππικό.
   Το ιππικό του Πελοπίδα μετά από μερικά λεπτά ιππομαχίας κατάφερε να
   νικήσει τον αντίπαλο. Στο μεταξύ ο Αλέξανδρος κατέλαβε τους λόφους και
   απώθησε την επίθεση του θηβαϊκού πεζικού. Τότε, με μια έξυπνη τακτική
   κίνηση ο Πελοπίδας ανακάλεσε το ιππικό του και το διέταξε να πλευροκοπήσει
   το πεζικό του Αλεξάνδρου στους λόφους.

   Το πεζικό του Αλεξάνδρου συγκράτησε δύο ή τρεις επιθέσεις του θηβαϊκού
   πεζικού, αλλά δεν άντεξε και άρχισε να υποχωρεί. Ο Πελοπίδας πολεμώντας
   στην πρώτη γραμμή με τους άνδρες του, αντίκρυσε τον Αλέξανδρο και όρμησε
   εναντίον του, τρέφοντας βαθύ μίσος γι' αυτόν. Επιτιθέμενος με γενναιότητα
   εναντίον της φρουράς του Αλεξάνδρου, σκότωσε πολλούς, όμως πληγώθηκε
   θανάσιμα. Οι στρατιώτες του Πελοπίδα συνέχισαν να πιέζουν τους αντιπάλους
   τους και τους έτρεψαν σε φυγή. Ο στρατός του Αλεξάνδρου άφησε πάνω από
   3.000 νεκρούς στο πεδίο της μάχης, ενώ οι Θηβαίοι κάπου στους 500 ή 1.000.

[Επεξεργασία] Μετά τη μάχη

   Μετά τη μάχη οι Θηβαίοι και οι Θεσσαλοί έθαψαν τον Πελοπίδα με μεγάλες
   τιμές και έστησαν ανδριάντα του στους Δελφούς. Μάλιστα, όπως συνέβαινε
   τότε με τους ήρωες, οι στρατιώτες του Πελοπίδα έβγαλαν μια τούφα από τα
   μαλλιά τους. Οι Θηβαίοι, παρά τη νίκη τους ,έχασαν αυτό το μεγάλο στρατηγό
   και μετά τη μάχη της Μαντινείας, όπου σκοτώθηκε ο Επαμεινώνδας, το 362
   π.Χ., η Θηβαϊκή Ηγεμονία θα καταρρεύσει.

[Επεξεργασία] Πηγές

     • Οι Μεγαλύτερες Μάχες του Αρχαίου Ελληνικού Κόσμου, εκδόσεις Τάλως,
       Χάρης Θεοδωράτος, σελ. 258 - 264

   Ανακτήθηκε από
   "http://el.wikipedia.org/wiki/%CE%9C%CE%AC%CF%87%CE%B7_%CF%84%CF%89%CE%BD_%CE%9A%CF%85%CE%BD%CF%8C%CF%82_%CE%9A%CE%B5%CF%86%CE%B1%CE%BB%CF%8E%CE%BD_(364_%CF%80.%CE%A7.)"
   Κατηγορίες: Μάχες περιόδου Θηβαϊκής Ηγεμονίας | Μάχες θηβαϊκού στρατού |
   Ιστορία της αρχαίας Θεσσαλίας | Μάχες κλασικής εποχής

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Беларуская
     • Български
     • English
     • Español
     • Italiano
     • 日本語
     • Polski
     • Srpskohrvatski / Српскохрватски

     • Τελευταία τροποποίηση 10:22, 13 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
