   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Ηετιώνεια

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η θέση της Ηετιωνείας, ακτής, ορμίσκου και χερσονησίδας, βορειοδυτικά του
   αρχαίου κεντρικού λιμένα Πειραιά

   Με το όνομα Ηετιώνεια ή Ηετιωνεία φέρονταν κατά την αρχαιότητα ο πρώτος
   ορμίσκος αριστερά του εισερχομένου του κεντρικού λιμένα Πειραιά καθώς και
   η προεξοχή της ακτής που σχημάτιζε αυτόν. Το όνομά της οφείλεται όπως
   σημειώνουν ο Στέφανος Βυζάντιος και ο Αρποκρατίων στον μυθικό ήρωα του
   Πειραιά τον Ηετίωνα, που κατέκτησε τη περιοχή.

   Το 411 π.Χ. στη περιοχή αυτοί οι λεγόμενοι "τετρακόσιοι" , προκειμένου να
   εμποδίσουν αποτελεσματικότερα τον πιθανό είσπλου του αττικού στόλου που
   βρισκόταν στη Σάμο και που τον θεωρούσαν πλέον εχθρικό προς αυτούς,
   έκτισαν τείχος από το εσωτερικό του οποίου και έλεγχαν με μικρή φρουρά τον
   είσπλου των πλοίων. Το τείχος εκείνο εκτεινόταν σε όλο το μήκος της
   βορειοδυτικής παραλίας του αρχαίου λιμένα και έφθανε μέχρι τον οχυρό πύργο
   της Ηετιωνείας όπου και συναντούσε το παλαιό τείχος του Θεμιστοκλή. Μεταξύ
   δε του παλαιού και του νέου τείχους ανήγειραν τη Μέγιστη Στοά όπου εκεί
   και υποχρέωναν τους εισαγωγείς σίτου ν΄ αποθηκεύουν αλλά και να τον πωλούν
   χονδρικά ώστε να πατάξουν την μέχρι τότε αισχροκέρδεια και να γίνεται ο
   έλεγχος αυστηρότερα. Η "Μέγιστη Στοά" δεν πρέπει να συγχέεται με την
   Ιπποδάμεια αγορά.

   Στους νεότερους χρόνους με τις εν τω μεταξύ γεωλογικές μεταβολές η
   Ηετιώνεια άρχιζε από τον είσπλου στο λιμένα και κατέληγε προ των Αλών του
   Πειραιά, στον άλλοτε Λαρισαϊκό σιδηροδρομικό σταθμό. Στην έκταση αυτή
   περιλαμβάνονταν ο ορμίσκος της Ηετιωνείας και η ομώνυμη χερσονησίδα. Επί
   της χερσονησίδας εκείνης υπήρχαν παλαιότερα (μέχρι το 1910) το "Βασιλικό
   Λεμβαρχείον", η "Φαρική Βάση", τα "Συνεργεία Φάρων" και το "Βασιλικό
   επάκτιον πυροβολείον" που απέδιδε ναυτικούς χαιρετισμούς. Η άκρη της
   χερσονησίδας ήταν μικρή νησίδα επί της οποίας φέρονταν ναυτικός φανός και
   μεγάλος σημαιοφορικός ιστός. Πίσω ακριβώς από τη χερσονησίδα σχηματιζόταν
   ο ομώνυμος ορμίσκος.

   [IMG]
   [IMG]
                       Αναπαράσταση της Ηετιώνειας Πύλης
   [IMG]
   [IMG]
                       Σωζώμενα ερείπια Ηετιώνειας Πύλης
   [IMG]
   [IMG]
                           Τμήμα της Ηετιώνειας Πύλης
   [IMG]
   [IMG]
                       Διατομή τοιχείου Ηετιώνειας Πύλης

   Με την πάροδο του χρόνου και την εγκατάσταση του Οργανισμού Λιμένος
   Πειραιώς σε τίποτα σήμερα δεν θυμίζει, ούτε και κατά το σχήμα, η περιοχή,
   από την εικόνα που παρουσίαζε η Ηετιώνεια στα πρώτα έτη της σύστασης του
   Πειραιά, ως επίνειο της πρωτεύουσας της Ελλάδας. Το μόνο που διασώζεται
   είναι τα ερείπια της αρχαίας Ηετιώνειας πύλης, που βρίσκεται δυτικά των
   σημερινών σιδηροδρομικών γραμμών του παλαιού Λαρισαϊκού σιδηροδρομικού
   σταθμού.

   Η Ηετιώνεια Πύλη αποτελούσε μεγάλο οχυρωματικό έργο στην εποχή του, χωρίς
   ιδιαίτερη αυλή, που όμως δέσποζε του αρχαίου λιμένα, αριστερά του
   εισερχομένου, λόγω ακριβώς του βραχώδους υψώματος που είχε ανεγερθεί.
   Έφερε δίφυλλη θύρα πλάτους 3,70 μ, ανάμεσα σε δύο πύργους διαμέτρου
   περίπου 10 μ. Το μέτωπο της πύλης προστατεύονταν από προτείχισμα και από
   μια μεγάλη σκαμμένη τάφρο πλάτους 3,5 μ. που μπροστά στη πύλη στένευε στα
   1,80 όπου και υπήρχε ξύλινη κινητή γέφυρα, που στηρίζονταν σε κτιστούς
   πεσσούς.

   Ανακτήθηκε από
   "http://el.wikipedia.org/wiki/%CE%97%CE%B5%CF%84%CE%B9%CF%8E%CE%BD%CE%B5%CE%B9%CE%B1"
   Κατηγορίες: Αρχαίος Πειραιάς | Αρχαία Αττική | Αρχαιολογικοί τόποι στην
   Ελλάδα

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 13:25, 25 Απριλίου 2008.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
