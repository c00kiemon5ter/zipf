   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                          Παύλος Λάμπρος

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ξυλογραφία του Παύλου Λάμπρου από το
   περιοδικό Ποικίλη Στοά του 1888

   Ο Παύλος Λάμπρος (1820 - 1887 ήταν Έλληνας
   διακεκριμένος λόγιος ιστοριοδίφης και
   νομισματολόγος του 19ου αιώνα.

[Επεξεργασία] Βιογραφικά στοιχεία

   Γεννήθηκε στις Καλαρρύτες Ιωαννίνων
   στις 29 Ιουνίου 1820. Πατέρας του ήταν ο
   Ιωάννης Λάμπρος, ο οποίος από παλιά είχε
   εγκατασταθεί στην Νεάπολη της Ιταλίας,
   όπου λειτουργούσε αξιόλογο εμπορικό
   οίκο. Αιχμαλωτίστηκε στα Γιάννενα και
   απαγχονίστηκε από τους Τούρκους το 1821
   μαζί με τους άλλους προκρίτους. Ο μικρός
   Παύλος έχασε πατέρα, περιουσία και
   πατρίδα στην καταστροφή των Καλαρρύτων
   που ακολούθησε.

   Φυγαδεύτηκε από την μητέρα του στην
   Κέρκυρα, όπου βρήκαν άσυλο. Εκεί
   μαθήτευσε χρυσοχόος και χαράκτης.
   Επιδόθηκε στην επιστήμη της
   νομισματολογίας, και ενώ αυτοδίδακτος,
   διακρίθηκε παγκοσμίως στον τομέα του
   για τις μελέτες που δημοσίευσε. Έγινε
   έμπορος νομισμάτων στην Κέρκυρα και
   στην Αθήνα. Παράλληλα κατέγραψε τις
   παρατηρήσεις του με επιστημονικό τρόπο
   και εκπόνησε το συγγραφικό του έργο στην
   Κέρκυρα από το 1855 για να το
   εξακολουθήσει τα επόμενα τριάντα
   χρόνια.

   Σχημάτισε συλλογές αρχαίων νομισμάτων
   των Επτανήσων, τα δε μεσαιωνικά του των
   Σταυροφόρων και άλλων Φράγκων
   κατακτητών ήταν από τις πλουσιότερες
   συλλογές της Ευρώπης.

   Απεβίωσε στην Αθήνα στις 11 Οκτωβρίου 1887
   και κηδεύτηκε το απόγευμα της 12
   Οκτωβρίου. Γιος του ήταν ο Σπυρίδων
   Λάμπρος, ιστορικός και πρωθυπουργός της
   νεοσύστατης Ελλάδας.

   Wiki letter w.svg Το άρθρο χρειάζεται επέκταση.
   Βοηθήστε τη Βικιπαίδεια επεκτείνοντάς
   το!

[Επεξεργασία] Συγγράμματα

   Συνέταξε πάμπολλα αξιόλογα συγγράμματα
   και διατριβές και πραγματείες. Η
   επιστημονικές του ενέργειες
   περιστρέφονται γύρω από τα ελληνικά
   νομίσματα και την ιστορία της Ελλάδας
   περί των μεσαιωνικών χρόνων. Μερικά από
   αυτά είναι:

     * Περί των εκ Καλαρρυτών Χρυσοχόων και
       της τέχνης αυτών
     * Περί έξ χρυσών νομισμάτων του
       Φιλίππου, εν Κερκύρα 1855, που
       μεταφράστηκε στα Γαλλικά από τον
       Μαρίνο Π. Βρετό.
     * Monete inedite dei gran Maestri dell' ordine di S. Giovanni di
       Gerusalemme in Ridi. Venezia 1865
     * Monete inedite dei gran Maestri, Primo-Supplemento. Venezia 1866
     * Ανέκδοτον νόμισμα Σαρουκχάν, Εμίρου
       της Ιωνίας, κοπέν εν Εφέσω
     * Νομίσματα της Νήσου Αμοργού
     * Νομίσματα ανέκδοτα, κοπέντα εν Πέρα
       υπό της αυτόθι αποικίας των
       Γενουηνσίων
     * Unedirte Münzen und Bleibullen der Despoten von Epirus
     * Ανέκδοτα νομίσματα του Μεσαιωνικού
       Βασιλείου της Κύπρου
     * Ανέκδοτα Νομίσματα κοπέντα εν
       Γλαρέντσα
     * Monnaies Inedites d' Antioche et de Tripoli.
     * Monnaies Inedites de Chio
     * Monnaies inedites de Piérre - Raymond Zacosta
     * Ανέκδοτα νομίσματα και μολυβόβουλα
       των κατά τους μέσους αιώνας δυναστών
       της Ελλάδος
     * Νομίσματα και μετάλλια της Επτανήσου
       Πολιτείας και της προσωρινής των
       Ιονίων Νήσων παρά των Άγγλων κατοχής
     * Νομίσματα των αδελφών Μαρτίνου και
       Βενεδίκτου Β' Ζαχαριών δυναστών της
       Χίου.
     * Μεσαιωνικά νομίσματα των δυναστών της
       Χίου, 1886

[Επεξεργασία] Πηγές

   Commons logo
   Τα Κοινά έχουν πολυμέσα σχετικά με το
   θέμα
   Παύλος Λάμπρος

     * Παύλος Λάμπρος - Βιογραφικά στοιχεία
       από το Ινστιτούτο Νεοελληνικών
       Ερευνών
     * Παύλος Διομήδης (1888). Εικονογραφημένη
       Εστία. Αθήνα: Γεώργιος Δροσίνης,
       Τυπογραφείο της Εστίας.
       http://www.archive.org/details/hestia01unkngoog. Ανακτήθηκε
       την 6 Απριλίου 2010.
     * Ιωάννης Αρσένης (1888). Ποικίλη Στοά:
       Εθνική εικονογραφημένη επετηρίς.
       Αθήνα: Επί του Τυπογραφείου Αττικού
       Μουσείου.
       http://anemi.lib.uoc.gr/metadata/0/6/5/metadata-438-0000033.tkl.
       Ανακτήθηκε την 17 Μαΐου 2010.
     * Μαρίνος Βρετός (1866). Εθνικόν
       ημερολόγιον. Εν Αθήναις: Παρά τω Κ.
       Δραγούμη εκδότη της Πανδώρας.
       http://xantho.lis.upatras.gr/pleias/index.php/vretou/issue/view/2799.
       Ανακτήθηκε την 5 Απριλίου 2010.

   Ανακτήθηκε από
   "http://el.wikipedia.org/wiki/%CE%A0%CE%B1%CF%8D%CE%BB%CE%BF%CF%82_%CE%9B%CE%AC%CE%BC%CF%80%CF%81%CE%BF%CF%82"
   Κατηγορίες: Έλληνες ιστορικοί |
   Νομισματική | Γιαννιώτες | Γεννήσεις το
   1820 | Θάνατοι το 1887
   Κρυμμένη κατηγορία: Επέκταση

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 10:44, 6 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
