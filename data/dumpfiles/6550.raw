   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Ρίκα Διαλυνά

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

              Ρίκα Διαλυνά
     Γέννηση    1937 Κρήτη
    Εθνικότητα  Ελληνική Country flag
    Υπηκοότητα  Ελληνική Country flag
   Είδος Τέχνης ηθοποιός


   H Ρίκα Διαλυνά, ηθοποιός του θεάτρου και του κινηματογράφου, γεννήθηκε
   στην Κρήτη στις 8 Αυγούστου του 1937.

   Τελειώνοντας το γυμνάσιο ήρθε στην Αθήνα για να μπει στο πολυτεχνείο και
   να δώσει κι εξετάσεις στη σχολή καλών τεχνών όπου περνά με επιτυχία.

   Αρχίζει μαθήματα ζωγραφικής με δάσκαλό της το μεγάλο ζωγράφο Πάμπλο Πικάσο
   και συγχρόνως γράφεται και στη δραματική σχολή του Εθνικού Θεάτρου.
   Δάσκαλοί της: Δ. Ροντήρης, Κ. Παξινού, Σολομός, Σπύρος Μελάς κ.ά

   Το 1954 λαμβάνει μέρος στα καλλιστεία της εποχής και εκλέγεται Σταρ Ελλάς,
   στη συνέχεια πάει την Αμερική για το διαγωνισμό της Μις Υφήλιος όπου
   κερδίζει την πέμπτη θέση. Παραμένει αρκετά εκεί γιατί στο μεταξύ
   παντρεύεται και αποκτά κι ένα κοριτσάκι, παράλληλα σπουδάζει αγγλικά στο
   New York University ενώ κάνει και ιδιωτικά μαθήματα υποκριτικής από την
   Judith Elliot.

   Συνεργάζεται με το θίασο Λεμού και παίζει στο Νυφιάτικο τραγούδι του
   Περγιάλη στο Ούτε γάτα ούτε ζημιά του Σακελλάριου και στο Ζητείται μπαμπάς
   Στη συνέχεια γνωρίζει τον Ηλία Καζάν που την παροτρύνει να σπουδάσει στη
   σχολή του Wyn Handman, ενός απ’ τους καλύτερους δασκάλους της Νέας Υόρκης
   και πολύ επιλεκτικός. Γίνεται αποδεκτή από τον αυστηρό δάσκαλο κι αρχίζει
   τις σπουδές.

   Στο μεταξύ συνεχίζει τα μαθήματα ζωγραφικής και λαμβάνει μέρος και σε
   ομαδικές εκθέσεις, καθώς και στην 6η ετήσια έκθεση διαγωνισμού της
   Benedictine Art Awards, όπου ανάμεσα σε 2000 περίπου καλλιτέχνες που
   έλαβαν μέρος στο διαγωνισμό επιλέγονται μόνο 40 ζωγράφοι για να
   παρουσιάσουν την δουλειά τους στη γνωστή γκαλερί της Park Avenue . Ανάμεσα
   σ’ αυτούς τους 40 ήταν και η ίδια.

   Μετά από λίγο φεύγει για το Hollywood και λαμβάνει μέρος στο σίριαλ Pat
   Patrol με τον Christopher George και σε διάφορες άλλες εκπομπές όπως το
   show του Μέρφι Γρίφιν, του Τζώνυ Κάρσον κ.ά.

   Στη συνέχεια πάει στην Ιταλία και παίρνει μέρος στην πρώτη της ταινία « Τα
   τέρατα» με τον Βιτόριο Γκάσμαν και σκηνοθεσία Ντίνο Ρίτζι. Ακολουθούν κι
   άλλες ταινίες δίπλα στους: Μπορίς Καρλόφ, Μισέλ Μερσιέ, Βάλτερ Κιάρι, το
   μεγάλο σκηνοθέτη Φελίνι και τον επίσης σπουδαίο σκηνοθέτη Μπλατζέτι

   Μετά την Ιταλία πηγαίνει στη Γερμανία όπου παίρνει μέρος στην ταινία
   «Δόκτορ Μαμπούζ» με τον Πίτερ Βαν Άικ .

   Επιστρέφοντας στην Ελλάδα για να συμμετάσχει στην ταινία «Summer lovers»
   με την Ντάριλ Χάνα και στην ταινία «Οι Θεοί του Ολύμπου» με τον Ολιβερ
   Ριντ, γίνεται περιζήτητη από τους Έλληνες παραγωγούς και αρχίζει τα
   γυρίσματα μιας σειράς ταινιών στα Ελληνικά πια εδάφη.

   Παίζει δίπλα σε μεγάλους ηθοποιούς όπως: Κ. Βουτσά, Μ. Φωτόπουλο, Χ.
   Ευθυμίου, Γ. Γκιωνάκη, Β. Αυλωνίτη, Ορέστη Μακρή, Δ. Παπαγιαννόπουλο, Ν.
   Ηλιόπουλο, Κ. Στολίγκα, Άννα Καλουτά, Ρένα Ντορ, Αλίκη Βουγιουκλάκη, Τζ.
   Καρέζη κ.ά.

   Στο θέατρο πρωτοεμφανίζεται σαν πρωταγωνίστρια του θιάσου Κ. Χατζηχρήστου,
   στη συνέχεια συμμετέχει στους θιάσους των: Κατερίνας, Λάμπρου Κωνσταντάρα,
   Μ. Φωτόπουλου κ.ά.

   Επίσης συνεργάζεται με το μοντέρνο θέατρο που ανεβάζει στο Λυκαβηττό το
   «Λόρδο Βύρωνα» του Α. Λιδωρίκη με τον Χ. Πολίτη στον ομώνυμο ρόλο.

   Δεν παραμελεί όμως τη ζωγραφίζει, συνεχίζει να φτιάχνει έργα και κάνει και
   την πρώτη της ατομική έκθεση στη γκαλερί Παπαγεωργίου του Χίλτον όπου
   σημειώνει μεγάλη επιτυχία.

   Έχει γράψει τους στίχους «Λόγια αγάπης» στο δίσκο του Β. Φώτου καθώς και
   την αυτοβιογραφία της, που εξεδόθη το 1991.

   Το 2000 ασχολήθηκε και πάλι με τη συγγραφή και κυκλοφόρησε από τις
   εκδόσεις Πατάκη το πρώτο της μυθιστόρημα.

[Επεξεργασία] Φιλμογραφία

   Ξένες παραγωγές

     • Ο τρόμος (1963) .... Μαρία
     • Η κούκλα
     • Οι Κληρονόμοι
     • Δόκτωρ Μαμπούζ (1964) .... Τζούντι
     • Ιουλιέτα των Πνευμάτων (1965) του Φελίνι .... γυναίκα στον εφιάλτη
     • Εγώ... εγώ και οι άλλες (1966) του Μλαζέτι
     • Summer lovers (1982) .... Μόνικα
     • Οι θεοί του Ολύμπου

   Ελληνικές παραγωγές

     • Κοκκινα Τριανταφυλλα (1955)
     • Συννεφιασμένη Κυριακή (1957) ... Χίλντα
     • Να ζησουν τα Φτωχοπαιδα (1959)... Ντιάνα Παχουλού
     • Λαός και Κολωνάκι (1959)... Ντέντη
     • Να ζήσουν τα φτωχόπαιδα (1959) .... Ντιάνα
     • Ένας βλάκας και μισός (1959) .... Ουρανία Καραμαούνα
     • Ραντεβού στη Βενετία (1960)... Ρίκα
     • Το κοροϊδάκι της δεσποινίδος (1960) .... Αλίκη
     • Η ταξιτζού (1960)
     • Ο καλός μας άγγελος (1961) ... Νέλλη
     • Διπλοπενιές (1966) .... Ρίτα
     • Να 'τανε το 13 να 'πεφτε σε μας (1970) .... Λόλα
     • Ο ξεροκέφαλος (1970) ... Σόφη
     • Εθελοντής στον έρωτα (1971) .... Τζίνα Καρνέλη
     • Ο τρελοπενηντάρης (1971)... Δόμνα
     • Ο φαφλατάς (1972) ... Φώφη / πριγκίπισσα της Ισπανίας
     • Τι 30, τι 40, τι 50 (1972) .... Ναταλία
     • Και το πρώτο καμάκι (1981) .... Νάντια
     • Τα καμάκια... (1971)... Ντανιέλ
     • Περάστε, φιλήστε, τελειώσατε (1986)
     • Μπανάνες (1987)... Μαρία
     • Χαμένοι στο Μανχάταν

[Επεξεργασία] Εξωτερικοί σύνδεσμοι

     • Φιλμογραφία

   Ανακτήθηκε από
   "http://el.wikipedia.org/wiki/%CE%A1%CE%AF%CE%BA%CE%B1_%CE%94%CE%B9%CE%B1%CE%BB%CF%85%CE%BD%CE%AC"
   Κατηγορίες: Γεννήσεις το 1934 | Έλληνες ηθοποιοί | Ελληνικά καλλιστεία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 15:09, 13 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
