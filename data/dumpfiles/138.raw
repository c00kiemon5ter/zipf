   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Αλμπέρτο Ασκάρι

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Αλμπέρτο Ασκάρι (Μιλάνο, 13 Ιουλίου 1918 –
   Μόντσα, 26 Μαΐου 1955) ήταν Ιταλός οδηγός
   αγώνων. Κατάφερε να κατακτήσει δύο φορές
   τον τίτλο του Παγκόσμιου πρωταθλητή της
   Φόρμουλα Ένα (1952,1953), αγωνιζόμενος με την
   ομάδα της Φερράρι. Είναι ο μόνος Ιταλός
   οδηγός που έχει κατακτήσει τον
   συγκεκριμένο τίτλο δύο φορές. Σκοτώθηκε
   σε δυστύχημα στη Μόντσα, το 1955, καθώς
   δοκίμαζε ένα αγωνιστικό αυτοκίνητο της
   Φερράρι. Το σημείο της πίστας, στό οποίο
   έχασε τη ζωή του, φέρει από τότε το όνομά
   του.

   Πίνακας περιεχομένων

     * 1 Τα πρώτα χρόνια
     * 2 Οι πρώτοι Αγώνες
     * 3 Σταδιοδρομία στο Παγκόσμιο
       πρωτάθλημα Φόρμουλα 1

          * 3.1 Παγκόσμιος Πρωταθλητής
          * 3.2 Ο θάνατος του

     * 4 Διάφορα

          * 4.1 Ρεκόρ

     * 5 Πίνακας με τους αγώνες του στη
       Φόρμουλα 1
     * 6 Παραπομπές και σημειώσεις
     * 7 Εξωτερικοί σύνδεσμοι

[Επεξεργασία] Τα πρώτα χρόνια

   Γεννήθηκε στο Μιλάνο, στις 13 Ιουλίου του
   1918. Ο πατέρας του, Αντόνιο Ασκάρι, ήταν
   και ο ίδιος οδηγός αγώνων. Το 1925 (26
   Ιουλίου) σκοτώθηκε στο Γαλλικό Γκραν Πρι
   στον αγώνα στο Μοντλερί (Montlhéry), κοντά
   στο Παρίσι. Το γεγονός αυτό όμως δεν
   σταμάτησε την αγάπη του γιού του για
   τους αγώνες. Αρχικά ασχολήθηκε με αγώνες
   μοτοσικλέτας. Νυμφεύτηκε το 1940 και
   απέκτησε δύο παιδιά.

[Επεξεργασία] Οι πρώτοι Αγώνες

   To 1940 πήρε μέρος στον αγώνα Μίλε Μίλια (Mille
   Miglia) με Φερράρι. Μετά το Δεύτερο
   Παγκόσμιο Πόλεμο, πήρε μέρος ξανά σε
   αγώνες, τρέχοντας αρχικά με μια Maserati 4CLT,
   μαζί με τον φίλο του Λουίτζι Βιλλορέζι
   (Luigi Villoresi). Το 1946, η Παγκόσμια Ομοσπονδία
   Αυτοκινήτου (FIA) εισηγείται τους νέους
   κανονισμούς για τα γκραν πρι
   αυτοκινήτου, που θα αντικαθιστούσαν
   τους κανονισμούς που ίσχυαν πριν το
   πόλεμο, και που ονομάστηκαν Φόρμουλα 1.
   Οι Ασκάρι και Βιλλορέζι κατάφεραν να
   διακριθούν σε αγώνες στη βόρειο Ιταλία.
   Ο Ασκάρι πήρε το προσωνύμιο Ciccio. Κέρδισε
   το πρώτο του Γκραν Πρι στο Σαν Ρέμο στην
   Ιταλία, το 1948, με Μαζεράτι, ενώ την ίδια
   χρονιά, πήρε τη δεύτερη θέση στο
   Βρετανικό Γκραν Πρι και την τρίτη θέση
   στο Γαλλικό Γκραν Πρι (Ρεμς),με μια Alfa 158.
   Με την Maserati κατέκτησε άλλη μια νίκη, στο
   Ελβετικό Γκραν πρι (Bremgarten, 3 Ιουλίου 1949)
   καθώς και στο Γκραν Πρι στην Αργεντινή
   που διοργάνωνε ο στρατηγός Περόν (Gran Premio
   del General Juan Perón y de la Ciudad de Buenos Aires,
   Παλέρμο,Μπουένος Άιρες 29 Ιανουαρίου 1949).
   Στη συνέχεια πήγε στην ομάδα της Ferrari,
   όπου ήταν ήδη ο φίλος του Λουίτζι
   Βιλλορέζι. Με την ομάδα της Φερράρι
   νίκησε σε τρείς αγώνες, το Ιταλικό Γκραν
   Πρι (Μόντσα, 11 Σεπτεμβρίου 1949) το BRDC
   International Trophy, στην Αγγλία (Σίλβερστοουν, 20
   Αυγούστου 1949) και αλλόν έναν αγώνα στο
   Γκραν Πρι Αργεντινής, στο τέλος της
   χρονιάς (IV Gran Premio del General Juan Perón y de la Ciudad de
   Buenos Aires - Παλέρμο, Μπουένος Άιρες 18
   Δεκεμβρίου 1949)

[Επεξεργασία] Σταδιοδρομία στο Παγκόσμιο
πρωτάθλημα Φόρμουλα 1

   Το 1950, η FIA διοργανώνει το πρώτο
   Παγκόσμιο πρωτάθλημα Φόρμουλα 1. Ο
   Ασκάρι θα πάρει μέρος σε αυτό με την
   ομάδα της Φερράρι (Scuderia Ferrari), με
   συνοδηγούς τον Λουίτζι Βιλλορέζι και
   τον Ντορίνο Σεραφίνι (Dorino Serafini). Ο πρώτος
   αγώνας που η Φερράρι θα λάβει μέρος ήταν
   αυτός του Γκραν Πρι του Μονακό (21 Μαΐου
   1950). Ο Ασκάρι θα καταφέρει να τερματίσει
   στη δεύτερη θέση, πίσω από τον Χουάν
   Μανουέλ Φάντζιο (Juan Manuel Fangio), που
   αγωνιζόταν με αυτοκίνητο της Alfa Romeo, της
   ομάδας που κυριάρχησε την πρώτη χρονιά.
   Το τέλος του πρωταθλήματος βρήκε τον
   Τζουζέπε Φαρίνα (Emilio Giuseppe "Nino" Farina) να
   κατακτά το πρωτάθλημα, ενώ ο Ασκάρι
   βρέθηκε στη 5η θέση, συγκεντρώνοντας 11
   βαθμούς. Εκτός από το Μονακό, ο Ασκάρι
   κατέκτησε τη δεύτερη θέση και στο
   Ιταλικό Γκραν Πρι (3 Σεπτεμβρίου) έχοντας
   μοιραστεί τους βαθμούς με τον Σεραφίνι,
   το αυτοκίνητο του οποίου χρησιμοποίησε
   για να τερματίσει, ενώ τερμάτισε 5ος στο
   Γκραν Πρι του Βελγίου (18 Ιουνίου) και
   εγκατάλειψε σε αυτό της Ελβετίας (4
   Ιουνίου). Εκτός από τα επίσημα Γκραν Πρι
   του πρωταθλήματος πήρε μέρος και σε
   ανεπίσημα που έγιναν την ίδια χρονιά,
   νικώντας σε αυτό της Ισπανίας (29
   Οκτωβρίου).

   Το 1951, ξανά με την ομάδα της Φερράρι
   κατάφερε να τερματίσει στη δεύτερη θέση,
   πίσω από τον Φάντζιο, συγκεντρώνοντας
   συνολικά 28 βαθμούς (σύμφωνα με το
   σύστημα βαθμολόγησης της εποχής, μόνο οι
   25 από αυτούς μέτρησαν στην τελική
   βαθμολογία). Κατάφερε να νικήσει στο
   Γερμανικό και το Ιταλικό Γκραν Πρι (29
   Ιουλίου και 16 Σεπτεμβρίου αντίστοιχα),
   ενώ ήρθε δεύτερος στη Γαλλία (1η Ιουλίου)
   και το Βέλγιο (17 Ιουνίου), 6ος στην
   Ελβετία (27 Μαΐου), 4ος στην Ισπανία (28
   Οκτωβρίου) και εγκατέλειψε στη Βρετανία
   (14 Ιουλίου). Επίσης νίκησε στο Γκραν Πρι
   του Σαν Ρέμο (22 Απριλίου, μη επίσημο).

  [Επεξεργασία] Παγκόσμιος Πρωταθλητής

   Το 1952 αποδείχθηκε η πιο επιτυχημένη
   χρονιά του, καθώς αυτός και η Ferrari Tipo 500
   κυριάρχησαν στο πρωτάθλημα, βοηθούμενοι
   και από το γεγονός της αλλαγής των
   κανονισμών (το πρωτάθλημα διεξήχθη με
   κανόνες της Φόρμουλα 2). Τερμάτισε στη
   πρώτη θέση, συγκεντρώνοντας συνολικά 53,5
   βαθμούς, από τους οποίους στην επίσημη
   βαθμολογία μέτρησαν οι 36. Κατάφερε να
   κερδίσει όλα τα Γκραν Πρι στην Ευρώπη,
   στα οποία πήρε μέρος (Βέλγιο - 22 Ιουνίου,
   Γαλλία - 6 Ιουλίου, Βρετανία - 19 Ιουλίου,
   Γερμανία - 3 Αυγούστου, Ολλανδία - 17
   Αυγούστου και Ιταλία - 7 Σεπτεμβρίου).
   Επίσης πέτυχε τον ταχύτερο γύρο σε 5 από
   αυτά (Βέλγιο, Γαλλία, Γερμανία, Ολλανδία
   και Ιταλία). Το μόνο Γκραν Πρι στο οποίο
   δεν πήρε μέρος ήταν αυτό της Ελβετίας (18
   Μαΐου), καθώς βρισκόταν στις Η.Π.Α. για να
   λάβει μέρος στο Indianapolis 500(30 Μαΐου), με μία
   Ferrari 375. O Ασκαρι έγινε ο μόνος Ευρωπαίος
   οδηγός που πήρε μέρος στο συγκεκριμένο
   αγώνα, την περίοδο που αυτός ήταν μέρος
   του Παγκοσμίου πρωταθλήματος Φόρμουλα 1
   (στο Indianapolis 500 συμμετείχαν μόνο
   Αμερικανικές ομάδες με Αμερικανούς
   οδηγούς). Στον αγώνα αυτό πάντως, δεν
   κατάφερε να τερματίσει, αφού
   εγκατέλειψε μετά από 40 γύρους. Επίσης,
   νίκησε σε άλλους 4 μή επίσημους αγώνες.

   Το 1953 κατάφερε να επιτύχει τον θρίαμβό
   του, κατακτώντας για δεύτερη συνεχόμενη
   χρονιά το πρωτάθλημα. Ήρθε πρώτος στο
   Γκραν πρι της Αργεντινής (18 Ιανουαρίου),
   μία νίκη που επισκιάστηκε από το
   δυστύχημα με την πτώση του Φαρίνα στις
   κερκίδες, κατά το οποίο έχασαν τη ζωή
   τους 13 θεατές. Συνέχισε τις πρωτιές σε
   Ολλανδία (7 Ιουνίου) και Βέλγιο (21
   Ιουνίου), μέχρι το Γκραν Πρι της Γαλλίας
   (5 Ιουλίου), όπου κατέλαβε την 4η θέση,
   τερματίζοντας το σερί των 9 συνεχόμενων
   νικών του (εξαιρώντας το Indianapolis 500 τη
   χρονιάς εκείνης). Στον συγκεκριμένο
   αγώνα, έναν από τους πιο συναρπαστικούς
   της χρονιάς, τα 4 πρώτα αυτοκίνητα
   τερμάτισαν με διαφορά 4,6 δευτερόλεπτα.
   Επέστρεψε στις νίκες στο Γκραν Πρι της
   Βρετανίας (18 Ιουλίου), εγκατέλειψε σε
   αυτό της Γερμανίας (2 Αυγούστου), ενώ
   νίκησε και στην Ελβετία (23 Αυγούστου).
   Τέλος εγκατέλειψε στο Γκραν πρι της
   Ιταλίας(13 Σεπτεμβρίου). Τελικά
   συγκέντρωσε 46,5 βαθμούς, από τους
   οποίους, στη τελική βαθμολογία, μέτρησαν
   οι 34,5.

  [Επεξεργασία] Ο θάνατος του

   Στο πρωτάθλημα του 1954, ο Ασκάρι θα βρεθεί
   αρχικά στη Μαζεράτι, με την οποία έλαβε
   μέρος στο γαλλικό (4 Ιουλίου) και το
   βρετανικό (17 Ιουλίου) Γκραν Πρι, ενώ θα
   λάβει μέρος και στο Γκραν Πρι Ιταλίας (5
   Σεπτεμβρίου) με μία Ferrari 625 και στο Γκραν
   Πρι Ισπανίας (24 Οκτωβρίου), με Lancia D50. Σε
   κανέναν από αυτούς δεν θα μπορέσει να
   τερματίσει, αλλά στο γκραν πρι του
   Σίλβερστοουν, θα είναι ένας από τους
   πέντε που θα καταφέρουν να σημειώσουν
   τον ταχύτερο γύρο και θα μοιραστούν τον
   ένα βαθμό που αυτός προσέφερε, όπως
   ταχύτερος ήταν και στο Γκραν Πρι της
   Ισπανίας. Έτσι τερμάτισε στην 25η θέση, με
   1,14 βαθμούς. Επίσης θα καταφέρει να
   νικήσει στο Mille Miglia εκείνη τη χρονιά.

   Το 1955, θα λάβει μέρος στο πρωτάθλημα με
   την ομάδα της Lancia (με Lancia D50). Θα αγωνιστεί
   στα Γκραν Πρι Αργεντινής (16 Ιανουαρίου)
   και Μονακό (22 Μαΐου). Και στα δύο δεν θα
   καταφέρει να τερματίσει. Σε αυτό του
   Μονακό, θα χάσει τον έλεγχο του
   αυτοκινήτου στον 81ο γύρο, και θα βρεθεί
   στη θάλασσα^[1]. Τέσσερις μέρες αργότερα
   θα βρεθεί στη Μόντσα. Εκεί θα συναντήσει
   τον φίλο του Εουτζένιο Καστελότι (Eugenio
   Castellotti), που δοκίμαζε μία Ferrari 750 στην
   πίστα της Μόντσα. Ο Ασκάρι αποφάσισε να
   δοκιμάσει και αυτός την Φερράρι για
   μερικούς γύρους. Στον τρίτο γύρο του, σε
   μία γρήγορη στροφή, που ονομαζόταν Curva di
   Vialone, έχασε τον έλεγχο του αυτοκινήτου
   και τραυματίστηκε θανάσιμα. Από τότε το
   σημείο αυτό απόκτησε το όνομα του (Variante
   Ascari), αλλά σήμερα δεν χρησιμοποιείται
   πια.

   Ο Ασκάρι λέγεται πως ήταν προληπτικός
   και χρησιμοποιούσε πάντα το ίδιο κράνος.
   Την ημέρα που σκοτώθηκε χρησιμοποιούσε
   το κράνος του Καστελότι.

   Υπάρχουν διάφορα κοινά μεταξύ του
   θανάτου αυτού και του πατέρα του. Και οι
   δύο όταν πέθαναν ήταν 36 ετών, με τον
   Αλμπέρτο να είναι μόνο 4 μέρες πιο
   μεγάλος. Και οι δύο τους είχαν κερδίσει 13
   Γκραν Πρι (επίσημα) και οδηγούσαν
   αυτοκίνητο με το νούμερο 26. Επίσης, και
   οι δύο, είχαν γλιτώσει 4 ημέρες πρίν από
   σοβαρά ατυχήματα, ενώ σκοτώθηκαν την 26η
   ημέρα του μήνα σε έξοδο σε κάποια
   γρήγορη αριστερή στροφή. Και οι δύο
   άφησαν πίσω σύζυγο και δύο παιδιά. Ο
   Αλμπέρτο Ασκάρι ενταφιάστηκε δίπλα στον
   τάφο του πατέρα του, στο κοιμητήριο Cimitero
   Monumentale στο Μιλάνο.

   Μία ακόμα παράξενη σύμπτωση ήταν πως ο
   Πωλ Χόκινς, που είχε παρόμοιο ατύχημα
   στο λιμάνι του Μονακό, δέκα χρόνια
   αργότερα, σκοτώθηκε και αυτός σε
   δυστύχημα με αυτοκίνητο, στις 26 Μαΐου.

[Επεξεργασία] Διάφορα

     * Η μικρή Βρετανική Εταιρεία Ascari Cars,
       κατασκευάστρια του Ascari KZ1, ονομάστηκε
       έτσι προς τιμή του.
     * Το 1992, συμπεριλήφθηκε στο Διεθνές Hall of
       Fame Μηχανοκίνητου Αθλητισμού.
     * Ένας δρόμος στη Ρώμη έχει πάρει το
       όνομά του.
     * Το σικέιν Ασκάρι στην πίστα Autodromo Nazionale
       της Μόντσα έχει πάρει το όνομά του από
       αυτόν.

  [Επεξεργασία] Ρεκόρ

     * Την περίοδο 1952 και 1953 πέτυχε τον
       ταχύτερο γύρο σε 7 συνεχόμενους
       αγώνες, ρεκόρ που δεν έχει ακόμα
       καταρριφθεί.
     * Την περίοδο 1952 και 1953 πέτυχε 9
       συνεχόμενες νίκες (σε αυτές δεν
       προσμετράται το Indianapolis 500 της χρονιάς
       καθώς, αν και ήταν μέρος του
       πρωταθλήματος, καμία από τις
       ευρωπαϊκές ομάδες δεν λάμβανε μέρος
       σε αυτό), κάτι που κανείς άλλος δεν
       είχε καταφέρει μέχρι τότε.

[Επεξεργασία] Πίνακας με τους αγώνες του στη
Φόρμουλα 1

                       Στοιχεία αυτοκινήτου                                                                      Αγώνες και Θέση                                                                   Βαθμολογία
Πρωτάθλημα Ομάδα Μοντέλο Κινητήρας          1                2               3                 4                 5                  6                  7                 8                9         Θέση Βαθμοί
                                                                  GP                   GP           Indianapolis 500   GP                                  GP Γαλλίας
                                 Ferrari 125                      Βρετανίας   Μονακό DNP                Ελβετίας                    DNS
                      Scuderia                                    DNP                  2                               Ret
1950                  Ferrari      Ferrari        Ferrari V12                                                                           GP Βελγίου                                                                           5ος        11
                                   125/275                                                                                              5
                                 Ferrari 375                                                                                                                                  GP Ιταλίας
                                                                                                                                                                              2 *
                      Scuderia                                    GP Ελβετίας  Indianapolis GP Βελγίου  GP               GP                 GP                 GP Ιταλίας  GP
1951                  Ferrari    Ferrari 375      Ferrari V12     6                    500          2                  Γαλλίας   Βερτανίας Γερμανίας 1                  Ισπανίας                  2ος    25 (28)
                                                                                       DNP                             2 †            Ret                1                                     4
                                                                                       Indianapolis
                                 Ferrari 375      Ferrari V12                          500
1952                  Scuderia                                                         Ret                                                                                                                                         1ος    36 (53.5)
                      Ferrari    Ferrari Tipo                     GP Ελβετίας               GP Βελγίου  GP               GP                 GP                 GP                 GP
                                     500       Ferrari Straight-4 DNP                               1 (F)              Γαλλίας   Βρετανίας Γρεμανίας Ολλανδίας Ιταλίας
                                                                                                                       1 (F)            1 (F)              1 (F)              1 (F)              1 (F)
                      Scuderia   Ferrari Tipo                     GP                   Indianapolis GP                 GP               GP Γαλλίας  GP                 GP                 GP               GP
1953                  Ferrari        500       Ferrari Straight-4 Αργεντινής 500          Ολλανδίας Βελγίου   4                  Βρετανίας Γερμανίας Ελβετίας Ιταλίας   1ος    34.5 (46.5)
                                                                  1 (F)                DNP          1                  1                                   1 (F)              8 ‡ (F)          1 (F)            Ret
                      Officine                      Maserati      GP                   Indianapolis GP Βελγίου  GP               GP                 GP                 GP
                      Alfieri   Maserati 250F      Straight-6     Αργεντινής 500          DNP                Γαλλίας   Βρετανίας Γερμανίας Ελβετίας
                      Maserati                                    DNP                  DNP                             Ret              Ret (F)            DNP                DNP
                      Scuderia                                                                                                                                                                   GP
1954                  Ferrari    Ferrari 625   Ferrari Straight-4                                                                                                                                Ιταλίας                     25ος      1.14
                                                                                                                                                                                                 Ret
                      Scuderia                                                                                                                                                                                    GP
                       Lancia     Lancia D50       Lancia V8                                                                                                                                                      Ισπανίας
                                                                                                                                                                                                                  Ret (F)
                      Scuderia                                    GP                   GP           Indianapolis 500   GP               GP                 GP                 GP Ιταλίας
1955                   Lancia     Lancia D50       Lancia V8      Αργεντινής Μονακό DNP                Βελγίου   Ολλανδίας Βρετανίας DNP                                                     NC         0
                                                                  Ret                  Ret                             DNP              DNP                DNP
Όροι: Ret=Εγκατάλειψη, DNP=Δεν έλαβε μέρος, DNS=Δεν εκίνησε, NC=Χωρίς κατάταξη, (F)=Ταχύτερος γύρος, Αγώνας με έντονη γραφή=Pole position

           * Μοιράστηκε τους βαθμούς της θέσης
           με τον Ντορίνο Σεραφίνι
           † Μοιράστηκε τους βαθμούς της θέσης
           με τον Χοσέ Φρόιλαν Γκονζάλεζ
           ‡ Μοιράστηκε τους βαθμούς της θέσης
           με τον Λουίτζι Βιλλορέσι

[Επεξεργασία] Παραπομπές και σημειώσεις

    1. ↑ Το σιρκουί των διεθνών
       προσωπικοτήτων. TO BHMA (26 Μαΐου 2007)

[Επεξεργασία] Εξωτερικοί σύνδεσμοι

     * Βιογραφία του Αλμπέρτο Ασκάρι
       (Αγγλικά)
     * Βιογραφία από την επίσημη ιστοσελίδα
       της Φόρμουλα 1 (Αγγλικά)
     * στατιστικά (Αγγλικά)

                      Στο άρθρο αυτό έχει
                      ενσωματωθεί κείμενο από το
                      άρθρο Alberto Ascari της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%91%CE%BB%CE%BC%CF%80%CE%AD%CF%81%CF%84%CE%BF_%CE%91%CF%83%CE%BA%CE%AC%CF%81%CE%B9"
   Κατηγορίες: Οδηγοί Φόρμουλα 1 | Ιταλοί
   αθλητές | Γεννήσεις το 1918 | Θάνατοι το 1955

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Български
     * Català
     * Česky
     * Dansk
     * Deutsch
     * English
     * Esperanto
     * Español
     * Eesti
     * Suomi
     * Français
     * Hrvatski
     * Magyar
     * Bahasa Indonesia
     * Italiano
     * 日本語
     * Latina
     * Lietuvių
     * Latviešu
     * Nederlands
     * ‪Norsk (nynorsk)‬
     * ‪Norsk (bokmål)‬
     * Polski
     * Português
     * Română
     * Русский
     * Simple English
     * Slovenščina
     * Shqip
     * Српски / Srpski
     * Svenska
     * 中文

     * Τελευταία τροποποίηση 16:47, 26 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
