   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Γεγονότα Σεπτεμβρίου 2010

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Παρατίθενται γεγονότα που συνέβησαν τον μήνα Σεπτέμβριο του 2010,
   συνοδευόμενα από την πηγή μέσω της οποίας μεταδόθηκαν.

   Πίνακας περιεχομένων

     • 1 1η Σεπτεμβρίου
     • 2 2 Σεπτεμβρίου
     • 3 3 Σεπτεμβρίου
     • 4 4 Σεπτεμβρίου
     • 5 5 Σεπτεμβρίου
     • 6 6 Σεπτεμβρίου
     • 7 7 Σεπτεμβρίου
     • 8 8 Σεπτεμβρίου
     • 9 9 Σεπτεμβρίου
     • 10 10 Σεπτεμβρίου
     • 11 11 Σεπτεμβρίου
     • 12 12 Σεπτεμβρίου
     • 13 13 Σεπτεμβρίου
     • 14 14 Σεπτεμβρίου
     • 15 15 Σεπτεμβρίου
     • 16 16 Σεπτεμβρίου
     • 17 17 Σεπτεμβρίου
     • 18 18 Σεπτεμβρίου
     • 19 19 Σεπτεμβρίου
     • 20 20 Σεπτεμβρίου
     • 21 21 Σεπτεμβρίου
     • 22 22 Σεπτεμβρίου
     • 23 23 Σεπτεμβρίου
     • 24 24 Σεπτεμβρίου
     • 25 25 Σεπτεμβρίου
     • 26 26 Σεπτεμβρίου
     • 27 27 Σεπτεμβρίου
     • 28 28 Σεπτεμβρίου
     • 29 29 Σεπτεμβρίου
     • 30 30 Σεπτεμβρίου

[Επεξεργασία] 1η Σεπτεμβρίου

     • Τίθεται σε ισχύ στην ΕΕ η απαγόρευση της πώλησης και χρήσης των
       λαμπτήρων ισχύος 75 Βατ. (Washington Times)
     • Αρχίζει η εφαρμογή της ολικής απαγόρευσης του καπνίσματος σε δημόσιους
       χώρους στην Ελλάδα. (The Independent)
     • Με την εκτέλεση του δράστη που κρατούσε ομήρους μερικά άτομα στο
       κτήριο του τηλεοπτικού σταθμού Discovery Channel στο Μαίρηλαντ των ΗΠΑ
       τερματίζεται η ομηρεία τους. (People)
     • Κυκλοφορεί στο Ηνωμένο Βασίλειο η αυτοβιογραφία του Τόνι Μπλερ και
       γίνεται μπεστ σέλερ. (Guardian)

[Επεξεργασία] 2 Σεπτεμβρίου

     • Από το πέρασμα του τυφώνα Κομπασού (Γκλέντα) από την Νότια Κορέα,
       χάνουν τη ζωή τους 3 άνθρωποι. (Straits Times)
     • Σκοτώνονται 10 εργαζόμενοι στην εκλογική επιτροπή του Αφγανιστάν από
       αεροπορική επιδρομή ξένων δυνάμεων. Την περιοχή επισκέπτεται
       αιφνιδιαστικά ο Αμερικανός υπουργός άμυνας, Ρόμπερτ Γκέιτς. (in.gr)
     • To Διεθνές Νομισματικό Ταμείο ανακοινώνει βοήθεια ύψους 450
       εκατομμυρίων δολαρίων προς το Πακιστάν, λόγω των προβλημάτων που
       αντιμετώπισε πρόσφατα με τις πλημμύρες. (Ελευθεροτυπία)

[Επεξεργασία] 3 Σεπτεμβρίου

     • Από συντριβή εμπορικού αεροσκάφους Μπόινγκ 747-400 στο Ντουμπάι
       σκοτώνονται 2 άτομα. (Gulf News)
     • Σε 10 ανέρχεται ο αριθμός των νεκρών από τις ταραχές στην κεντρική
       Μοζαμβίκη, οι οποίες ξεκίνησαν προχθές (Τετάρτη), με αφορμή τις
       αυξήσεις στις τιμές των αγαθών. Οι τραυματίες έφτασαν τους 443.
       (Ελευθεροτυπία)
     • Νέες πυρκαγιές πλήττουν την νότια Ρωσία, με απολογισμό 5 νεκρούς.
       (in.gr)
     • Σε ύποπτη βομβιστική επίθεση τραυματίζονται 25 άτομα στο Χουτζάντ του
       Τατζικιστάν. (Ria Novosti)
     • Τουλάχιστον 65 άνθρωποι σκοτώνονται σε βομβιστική επίθεση αυτοκτονίας
       στη διάρκεια πορείας Σιιτών στην Κουέτα, στο Πακιστάν, έργο των
       Ταλιμπάν. (Xinhua)
     • Ισχυρότατος σεισμός μεγέθους 7,4 βαθμών της κλίμακας Ρίχτερ στην Νέα
       Ζηλανδία, 30 χιλιόμετρα δυτικά από την πόλη Κράιστσερτς. Αναφέρονται 2
       σοβαρά τραυματίες και μόνο υλικές ζημίες, ενώ γίνεται γνωστό ότι ο
       σεισμός είναι από τους μεγαλύτερους στην ιστορία της χώρας. (New
       Zealand Herald)
     • Κυκλοφορούν από τα Βρετανικά Ταχυδρομεία τα νέα "έξυπνα" γραμματόσημα,
       με αναγνώριση εικόνας. (BBC)

[Επεξεργασία] 4 Σεπτεμβρίου

     • Από συντριβή αεροσκάφους στον παγετώνα Φοξ στο Νότιο Νησί (Νέα
       Ζηλανδία) σκοτώνονται 9 άνθρωποι. (ABC News Online)
     • Χιλιάδες Γάλλοι διαδηλώνουν κατά των κυβερνητικών ενεργειών για
       απέλαση των Ρομά από την χώρα. (France 24)
     • Στην Νότια Κορέα παραιτείται ο υπουργός εξωτερικών και εμπορίου Γιου
       Μιουνγκ-χουάν , κατηγορούμενος για νεποτισμό υπέρ της κόρης του, την
       οποία διόρισε στο υπουργείο. (Yonhap)
     • Σε συγκρούσεις κοντά στο Ναγκόρνο-Καραμπάχ σκοτώνονται 2 Αζέροι
       στρατιώτες, στο δεύτερο παρόμοιο περιστατικό εντός μιας εβδομάδας.
       (Reuters)
     • Ο Πρόεδρος της Γουατεμάλας Άλβαρο Κολόμ κηρύσσει τη χώρα σε κατάσταση
       εκτάκτου ανάγκης, εξαιτίας των πλημμυρών, οι οποίες έχουν στοιχίσει τη
       ζωή σε τουλάχιστον 21 ανθρώπους. (Al Jazeera)

[Επεξεργασία] 5 Σεπτεμβρίου

     • Σε βομβιστική επίθεση αυτοκτονίας στο Νταγκεστάν της νότιας Ρωσίας,
       σκοτώνονται τουλάχιστον 5 άνθρωποι και άλλοι 35 τραυματίζονται.
       (Reuters)
     • Στη Μολδαβία οι πολίτες προσέρχονται στις κάλπες σε δημοψήφισμα για
       αλλαγή στο Σύνταγμα, με σκοπό να τερματιστεί η πολιτική κρίση. Η
       σχετική πρόταση αφορά την εκλογή προέδρου από το λαό και όχι από το
       Κοινοβούλιο. (Sydney Morning Herald)
     • Η βασκική αυτονομιστική οργάνωση ΕΤΑ ανακοινώνει, μέσω βίντεο στο BBC
       , κατάπαυση του πυρός. (BBC)

[Επεξεργασία] 6 Σεπτεμβρίου

     • Τουλάχιστον 17 άνθρωποι σκοτώνονται και 40 τραυματίζονται σε
       βομβιστική επίθεση αυτοκτονίας σε αστυνομικό σταθμό του Πακιστάν, στην
       πόλη Λάκι Μαρουάτ. (Al Arabiya)
     • Ο υπουργός εσωτερικών της Ισπανίας, Αλφρέδο Πέρεθ Ρουμπαλκάμπα,
       απορρίπτει την προσφορά εκεχειρίας από την ΕΤΑ ως ανεπαρκή. (CNN)
     • Απαγγέλλονται κατηγορίες εναντίον 23 Σιιτών Μουσουλμάνων ακτιβιστών
       στο Μπαχρέιν για τρομοκρατία και απόπειρα ανατροπής της κυβέρνησης.
       (Bahrain News Agency)
     • Ο Μολδαβός πρωθυπουργός Βλαντ Φιλάτ παραδέχεται την ήττα του στο
       χθεσινό δημοψήφισμα για αλλαγή στον τρόπο εκλογής του προέδρου της
       χώρας. (BBC)

[Επεξεργασία] 7 Σεπτεμβρίου

     • Δεκαεπτά άνθρωποι σκοτώνονται από πυρά αγνώστων που εισέβαλαν στο σε
       εργαστήριο παπουτσιών στην πόλη Σαν Πέδρο Σούλα, στην Ονδούρα.
       (Ελευθεροτυπία)
     • Ανακοινώνεται νωρίς το πρωί η νέα ελληνική κυβέρνηση. Η ορκωμοσία της
       νέας κυβέρνησης, που απαρτίζεται από 48 μέλη, γίνεται στο Προεδρικό
       Μέγαρο. (Το Βήμα)

          • Νέος υπουργός εξωτερικών αναλαμβάνει ο Δημήτρης Δρούτσας.
            (Γραφείο Τύπου Κυπριακής Δημοκρατίας)

     • Η κυβέρνηση της Μοζαμβίκης αποσύρει τις αυξήσεις στην τιμή του ψωμιού,
       έπειτα από τις αιματηρές διαδηλώσεις με 13 νεκρούς. (Al Jazeera)

[Επεξεργασία] 8 Σεπτεμβρίου

     • Εγκρίνεται από το κοινοβούλιο στην Νέα Νότια Ουαλία (μεγαλύτερη σε
       πληθυσμό πολιτεία στην Αυστραλία) νομοθεσία με βάση την οποία
       επιτρέπεται στα ζευγάρια ίδιου φύλου να υιοθετούν παιδιά. (Sydney
       Morning Herald)
     • Το Κοινοβούλιο στην Σρι Λάνκα εγκρίνει την 18η τροποποίηση του
       Συντάγματος, δίνοντας το δικαίωμα στον Πρόεδρο της Δημοκρατίας να
       επιλέγει μεταξύ άλλων τους δικαστές και τους επιβλέποντες τις εκλογές,
       ενώ καταργείται και το όριο των δύο προεδρικών θητειών. (The
       Australian)
     • Νέος ισχυρός μετασεισμός μεγέθους 5,4 βαθμών της κλίμακας Ρίχτερ
       γίνεται στο Κράιστσερτς της Ζηλανδίας, με αποτέλεσμα να παραταθεί η
       κατάσταση εκτάκτου ανάγκης στην περιοχή. (Καθημερινή)
     • Συνεχίζει να αυξάνεται ο αριθμός των θυμάτων από την επιδημία χολέρας
       στο Καμερούν, με απολογισμό τουλάχιστον 372 νεκρούς από τον περασμένο
       Μάιο. (Ελευθεροτυπία)

[Επεξεργασία] 9 Σεπτεμβρίου

     • Σε βομβιστική επίθεση αυτοκτονίας που λαμβάνει χώρα στην πόλη
       Βλαντικαβκάζ της Ρωσίας, σκοτώνονται 17 άνθρωποι και 97
       τραυματίζονται. (RIA Novosti)
     • O Πρόεδρος των ΗΠΑ Μπαράκ Ομπάμα καταδικάζει το σχέδιο ενός πάστορα
       στη Φλόριντα για κάψιμο του Κορανίου με αφορμή την επικείμενη επέτειο
       της 11ης Σεπτεμβρίου. (Ελευθεροτυπία)

          • Ο πάστορας Τέρι Τζόουνς αναβάλλει την απόφασή του να κάψει το
            ιερό βιβλίο των Μουσουλμάνων. (CNN)

     • Με απόφαση του Ευρωπαϊκού Κοινοβουλίου αναθεωρείται η νομοθεσία για τη
       χρησιμοποίηση των ζώων για επιστημονικούς σκοπούς. (Καθημερινή)

[Επεξεργασία] 10 Σεπτεμβρίου

     • Συλλαμβάνεται τραυματισμένος από έκρηξη σε ξενοδοχείο επίδοξος
       βομβιστής αυτοκτονίας στην Κοπεγχάγη. (BBC)
     • Με απόφαση του ηγέτη της Λαϊκής Δημοκρατίας του Κονγκό, Ζοζέφ Καμπιλά,
       απαγορεύεται η εξόρυξη σε 3 ανατολικές επαρχίες. (Γαλλικό Πρακτορείο)
     • Η κυβέρνηση του πρωθυπουργού Ζανάνα Γκουσμάο στο Ανατολικό Τιμόρ χάνει
       την πλειοψηφία της στο Κοινοβούλιο έπειτα από την παραίτηση του
       αντιπροέδρου της, Μάριο Βιέγκας Καρασκαλιάο. (Canadian Press μέσω
       Google News)

[Επεξεργασία] 11 Σεπτεμβρίου

     • Σχηματίζεται η νέα κυβέρνηση στην Αυστραλία, με πρωθυπουργό την
       Τζούλια Γκίλαρντ, με τον προκάτοχό της, Κέβιν Ραντ στη θέση του
       υπουργού εξωτερικών. (ABC News)
     • Κατά την επίσκεψη του πρωθυπουργού της Ελλάδας, Γιώργου Παπανδρέου στη
       Θεσσαλονίκη για τα εγκαίνια της ΔΕΘ, λαμβάνουν χώρα διαδηλώσεις σε
       ένδειξη διαμρτυρίας για τα μέτρα λιτότητας της κυβέρνησης. Η αστυνομία
       προβαίνει σε χρήση δακρυγόνων για να απωθήσει τους διαδηλωτές. (Al
       Jazeera)

          • Ο ακτινολόγος Στέργιος Πραπεβέζης, μέλος του Εθνικού Πατριωτικού
            Μετώπου, εκσφενδονίζει παπούτσι εναντίον του πρωθυπουργού, χωρίς
            να βρει τον στόχο του και συλλαμβάνεται αμέσως. Αργότερα αφήνεται
            ελεύθερος χωρίς να του απαγγελθούν κατηγορίες, καθώς δεν
            υποβλήθηκαν μηνύσεις εναντίον του τόσο από τον Γ. Παπανδρέου όσο
            και από τον αστυνομικό που δέχτηκε το χτύπημα. (Πρώτο Θέμα)

     • Με το Χρυσό Λιοντάρι στο 67ο Κινηματογραφικό Φεστιβάλ Βενετίας τιμάται
       η Αμερικανίδα σκηνοθέτιδα Σοφία Κόπολα για την ταινία Everywhere.
       (Σκάι)

[Επεξεργασία] 12 Σεπτεμβρίου

     • Σε 7 ανέρχεται ο αριθμός των νεκρών από πυρκαγιά (εξαιτίας ανάφλεξης
       αερίου) που συνέβη στις 9 Σεπτεμβρίου στο Σαν Μπρούνο της πολιτείας
       της Καλιφόρνια, με 50 ακόμα τραυματίες. (Bay City News μέσω San
       Fransisco Chronicle)
     • Στις κάλπες προσέρχονται οι Τούρκοι ψηφοφόροι σε δημοψήφισμα για
       συνταγματικές μεταρρυθμίσεις. (Έθνος)

          • Το 58% των ψηφισάντων εγκρίνει τις μεταρρυθμίσεις έναντι 42% που
            το καταψήφισαν. (Εξπρές)

     • Σε αιματηρά επεισόδια λίγες ημέρες πριν διεξαχθεί ο δεύτερος γύρος των
       προεδρικών εκλογών στη Γουινέα, σκοτώνεται 1 και τραυματίζονται 50
       άνθρωποι στα προάστια της Κόνακρι. (Ελευθεροτυπία)
     • Η Lady Gaga κερδίζει 8 βραβεία MTV Video Music Awards στην ετήσια
       απονομή , μεταξύ των οποίων και εκείνο του βιντεοκλίπ της χρονιάς για
       το "Bad Romance". (MTV)

[Επεξεργασία] 13 Σεπτεμβρίου

     • Τουλάχιστον 11 άνθρωποι χάνουν τη ζωη τους στη διάρκεια διαδηλώσεων
       κατά της κυβέρνησης και υπέρ του Κορανίου στο Ινδικό Κασμίρ. Είναι ο
       μεγαλύτερος αριθμός θανάτων σε διαδηλώσεις στη διαφιλονικούμενη αυτή
       περιοχή εδώ και πολλά χρόνια. (Εξπρές)
     • Ο Ρώσος διπλωμάτης Γιούρι Φεντότοβ αναλμβάνει επικεφαλής του Γραφείου
       των Ηνωμένων Εθνών για τα Ναρκωτικά και την Εγκληματικότητα. (AP)
     • Το κυβερνών Εθνικό Κίνημα Αντίστασης στην Ουγκάντα δίνει το χρίσμα
       στον πρόεδρο Γιουέρι Μουσέβενι να διεκδικήσει και τέταρτη θητεία στις
       επικείμενες προεδρικές εκλογές, που θα διεξαχθούν στις αρχές του 2011.
       (Xinhua)
     • Αναβάλλεται μία σπάνια σύνοδος του Κορεατικού Κόμματος των Εργατών
       στην Βόρεια Κορέα , τροφοδοτώντας φημολογίες για την υγεία του ηγέτη
       της χώρας, Κιμ Γιονγκ-ιλ. (Radio Television Hong Kong)
     • Από συντριβή αεροσκάφους Conviasa με 47 επιβαίνοντες
       συμπεριλαμβανομένου του πληρώματος, που είχε προορισμό τη Νήσο
       Μαργαρίτα στη Βενεζουέλα, χάνουν τη ζωή τους τουλάχιστον 14 από τους
       επιβάτες. (Τα Νέα)

[Επεξεργασία] 14 Σεπτεμβρίου

     • Η Kia Motors αναστέλλει τις εξαγωγές προς το Ιράν σε απάντηση κατά ένα
       μέρος στις κυρώσεις που επέβαλε η Νότια Κορέα εναντίον του πυρηνικού
       προγράμματος της Τεχεράνης. (AFP μέσω Google)
     • Ορκίζεται ενώπιον του Γενικού Διοικητή της Αυστραλίας η πρωθυπουργός
       Τζούλια Γκίλαρντ και το υπουργικό της συμβούλιο. (ABC Online)
     • Πρόεδρος του Δημοκρατικού Κόμματος της Ιαπωνίας επανεκλέγεται ο Ναότο
       Καν , ο οποίος κερδίζει τον διεκδικητή της ηγεσίας, Ισίρο Οζάουα.
       (Reuters)
     • Σε ανασχηματισμό της κυβέρνησης στο Περού γίνεται πρωθυπουργός ο Χοσέ
       Τσανγκ στη θέση του Χαβιέ Βελάσκες. (Andina)

[Επεξεργασία] 15 Σεπτεμβρίου

     • Σκοτώνονται 123 αντάρτες του Κινήματος Μέτωπο για την Απελευθέρωση των
       Ογκαντέν από τις δυνάμεις ασφαλείας στην Αιθιοπία, οι οποίες
       ενισχύθηκαν από δυνάμεις της Σομαλιλάνδης. (BBC News)
     • Την υποψηφιότητά του για τις προεδρικές εκλογές του 2011 στη Νιγηρία
       ανακοινώνει μέσω του Facebook ο πρόεδρος Γκούντλακ Τζόναθαν.
       (Καθημερινή)
     • Αναβάλλεται η διεξαγωγή του δεύτερου γύρου των προεδρικών εκλογών στην
       Γουινέα, ο οποίος θα διεξαγόταν στις 19 Σεπτεμβρίου. (Reuters)

[Επεξεργασία] 16 Σεπτεμβρίου

     • Από έκρηξη βόμβας σε λεωφορείο στην νοτιοανατολική επαρχία Χακάρι, της
       Τουρκίας σκοτώνονται τουλάχιστον 12 άτομα και άλλα 3
       τραυματίζονται.(Τα Νέα)
     • Φθάνει στο Εδιμβούργο ο Πάπας Βενέδικτος ΙΣΤ΄ κατά την έναρξη της
       επίσημης επίσκεψής του στο Ηνωμένο Βασίλειο. (ΒΒC)
     • Το Μεξικό εορτάζει τα 200 χρόνια από την ανεξαρτησία του από την
       Ισπανία. (Telegraph)
     • Στο Τουβαλού διενεργούνται βουλευτικές εκλογές. Radio New Zealand)

          • Ο πρωθυπουργός Απισάι Ιελέμια είναι μεταξύ των 10 βουλευτών που
            επανεκλέγονται, ενώ 5 βουλευτές απώλεσαν την έδρα τους.(Tuvalu
            News)

[Επεξεργασία] 17 Σεπτεμβρίου

     • Η Σκότλαντ Γιαρντ συλλαμβάνει 6 άτομα ως ύποπτα για συνωμοσία εναντίον
       του Πάπα, κατά την επίσκεψη του τελευταίου στο Ηνωμένο Βασίλειο. (RTE)
     • Συλλαμβάνεται στην Πολωνία ο εξόριστος Τεστσένος ηγέτης, Αχμέτ
       Ζακάγεφ. (CNN)
     • Από έκρηξη που οφείλεται σε ατύχημα στην ανατολική Σρι Λάνκα
       σκοτώνονται 20 άνθρωποι. (Xinhua)
     • Στον Βρετανό θεατρικό συγγραφέα Χανίφ Κουρέισι απονέμεται το βραβείο
       PEN/Πίντερ. (Guardian)
     • Προβάλλεται από το CBS το τελευταίο επεισόδιο της αμερικανικής
       τηλεοπτικής σειράς As the World Turns. H εν λόγω σαπουνόπερα τελειώνει
       έπειτα από 54 χρόνια συνεχούς προβολής. (MSNBC)

[Επεξεργασία] 18 Σεπτεμβρίου

     • Στη διάρκεια της επίσημης επίσκεψής του στη Βρετανία, ο Πάπας
       Βενέδικτος ΙΣΤ΄ ζητά συγνώμη από τα άτομα που έπεσαν θύματα
       σεξουαλικής κακοποίησης από μέλη του Κλήρου στους κόλπους της
       Καθολικής Εκκλησίας. Την ίδια στιγμή λαμβάνουν χώρα διαδηλώσεις
       εναντίον του Ποντίφικα. (VOA News)
     • Στις κάλπες προσέρχονται παρά τις απειλές των Ταλιμπάν οι ψηφοφόροι
       στο Αφγανιστάν για τις βουλευτικές εκλογές. (AP μέσω Business Week)

          • Στην ανατολική επαρχία του Νουριστάν η έναρξη της ψηφοφορίας για
            λόγους ασφαλείας. (Al Jazeera)

     • Αποτυγχάνει εξαιτίας χαμηλής συμμετοχής (22,8%) το δημοψήφισμα στην
       Σλοβακία για τη μείωση του αριθμού των μελών του Εθνικού Συμβουλίου
       και τον περιορισμό της ασυλίας στους βουλευτές της χώρας. Το 70-95%
       των ψηφισάντων ενέκρινε και τις 6 προτάσεις που τέθηκαν στο
       δημοψήφισμα. (The Slovak Spectator)
     • Τουλάχιστον 30 άνθρωποι σκοτώνονται και άλλοι 80 τραυματίζονται στην
       βόρεια Γκάνα έπειτα από ανατροπή φορτηγού. (Xinhua)

[Επεξεργασία] 19 Σεπτεμβρίου

     • Ο Πάπας Βενέδικτος ΙΣΤ' ολοκληρώνει την επίσκεψή του στο Ηνωμένο
       Βασίλειο, με την οσιοποίηση του καρδιναλίου Τζον Χένρι Νιούμαν. (BBC
       News)
     • Χιλιάδες Αρμένιοι παίρνουν μέρος σε λειτουργία στον ναό του Τιμίου
       Σταυρού στο νησί Ακνταμάρ,της Λίμνης Βαν στην Τουρκία, για πρώτη φορά
       έπειτα από 95 χρόνια. (Al Jazeera)
     • Αφήνονται ελεύθερα τα 6 άτομα που είχαν συλληφθεί από την βρετανική
       αστυνομία ως ύποπτοι για επίθεση στον Πάπα. (CNN)
     • Στις βουλευτικές εκλογές που διενεργούνται στην Σουηδία, ο κυβερνών
       συνασπισμός επανεκλέγεται στο κοινοβούλιο. Για πρώτη φορά εισέρχεται
       στη Βουλή η Ακροδεξιά. (Καθημερινή)

          • O κεντροδεξιός συνασπισμός του πρωθυπουργού Φρέντρικ Ράινφελτ
            κερδίζει την πλειοψηφία, με ποσοστό 49,2% των ψήφων, που
            αντιστοιχεί σε 172 έδρες επί συνόλου 349 του Κοινοβουλίου.
            (Reuters Canada)

     • Σε ενέδρα ενόπλων ισλαμιστών στο Τατζικιστάν σκοτώνονται τουλάχιστον
       23 άτομα. (Ελευθεροτυπία)

[Επεξεργασία] 20 Σεπτεμβρίου

     • Από σύγκρουση δύο τρένων στην επαρχία Σιβπουρί, στο κρατίδιο Μάντγια
       Πραντές της Ινδίας σκοτώνονται τουλάχιστον 21 άνθρωποι και δεκάδες
       ακόμα τραυματίζονται.(The Hindu)
     • Ο στρατηγός Θαντ Άλεν, της αμερικανικής Ακτοφυλακής ανακοινώνει ότι η
       πετρελαιοκηλίδα στο Deepwater Horizon έχει σφραγιστεί. (Wall Street
       Journal μέσω The Australian)
     • O Δίας γίνεται το λαμπρότερο αντικείμενο στον νυχτερινό ουρανό μετά
       την Σελήνη καθώς σημειώνεται ΄το πλησιέστερο πέρασμά του από την Γη
       από το 1963. (UPI)

[Επεξεργασία] 21 Σεπτεμβρίου

     • Σε 529 ανέρχεται ο αριθμός των νεκρών του ΝΑΤΟ στο Αφγανιστάν, που
       σημαίνει ότι το 2010 έγινε το χειρότερο έτος σε απώλειες από την
       έναρξη του πολέμου το 2001.(New York Times)
     • Ο πρόεδρος Φερνάντο Λούγο απολύει τους αρχηγούς του στρατού, του
       ναυτικού και της πολεμικής αεροπορίας στην Παραγουάη.

   (BBC)

     • Παραιτείται από την πρωθυπουργία στη Σομαλία ο Ομάρ Αμπντριρασίντ Αλί
       Σαρμάρκε έπειτα από διαφωνία με τον πρόεδρο Σαρίφ Αχμέντ αναφορικά με
       ένα νέο Σύνταγμα. (Al Jazeera)

[Επεξεργασία] 22 Σεπτεμβρίου

     • Ο τυφώνας Φανάπι πλήττει την Κίνα με τουλάχιστον 18 νεκρούς και άλλους
       44 αγνοουμένους. (CNN)
     • Δεκάδες Ιρανοί σκοτώνονται και άλλοι 81 τραυματίζονται σε βομβιστική
       επίθεση κατά την διάρκεια στρατιωτικής παρέλασης στην κουρδική πόλη
       Μαχαμπάντ. (Reuters)
     • H Ρωσία απαγορεύει την πώληση όπλων στο Ιράν, σε συμμόρφωση με το
       ψήφισμα 1929 των Ηνωμένων Εθνών. (Xinhua)
     • Μέλη του Ομοσπονδιακού Συμβουλίου εκλέγονται από το Κοινοβούλιο στην
       Ελβετία η Σιμονέτα Σομαρούγκα και ο Γιόχαν Σνάιντερ- Άμαν. Ιστότοπος
       ελβετικού κοινοβουλίου (στα γερμανικά)

[Επεξεργασία] 23 Σεπτεμβρίου

     • Σκοτώνεται, σε επιχείρηση των κολομβιανών δυνάμεων ασφαλείας, ο Βίκτορ
       Χούλιο Σουάρες Ρόχας, ηγέτης των ανταρτών του FARC. (BBC News)
     • Στην Βιρτζίνια των ΗΠΑ εκτελείται η πρώτη γυναίκα από το 1912.
       Πρόκειται φια την Τερέζα Λιούις, η οποία είναι επίσης η πρώτη γυναίκα
       που εκτελείται στην Αμερική από το 2005. (Sky News)
     • O ηγέτης της αντιπολίτευσης στην Καμπότζη, Σαμ Ρέινσι, καταδικάζεται
       ερήμην σε φυλάκιση 10 ετών για παραποίηση χαρτών, ώστε να δίχνουν ότι
       το Βιετνάμ εισχώρησε σε καμποτζιανό έδαφος.(The Phnom Penh Post))

[Επεξεργασία] 24 Σεπτεμβρίου

     • Στην μεγαλύτερη παγκοσμίως προσφορά μετοχών, η βραζιλιάνικη ενεργειακή
       εταιρεία Petrobras συγκεντρώνει το ποσό των 67 δις δολαρίων ΗΠΑ. (The
       Wall Street Journal)
     • Ανοίγει στο Κεντ της Αγγλίας το μεγαλύτερο υπεράκτιο αιολικό πάρκο
       στον κόσμο (το Θάνετ), με παραγόμενη ενέργεια 5GW. (Εξπρές)
     • Νεκρός στο διαμέρισμά του στην Νέα Υόρκη βρίσκεται 34χρονος ανώτατος
       διπλωμάτης από την Νικαράγουα. (Madata.gr)

[Επεξεργασία] 25 Σεπτεμβρίου

     • Ο βραβευμένος με Νόμπελ Λογοτεχνίας Ουόλε Σογίνκα ανακοινώνει την
       ίδρυση ενός νέου πολιτικού κόμματος (Δημοκρατικό Μέτωπο για μια Λαϊκή
       Ομοσπονδία) στην Νιγηρία, ενόψει των προεδρικών εκλογών του επόμενου
       έτους. (Daily Nation)
     • Τουλάχιστον 2 άνθρωποι σκοτώνονται και 17 τραυματίζονται από έκρηξη
       αερίου σε οικία στις Βρυξέλλες.(Ria Novosti)
     • Αρχίζει η προεκλογική εκστρατεία για τις εκλογές στην Μιανμάρ τον
       Νοέμβριο. (ΑP μέσω Jakarta Post)
     • Πρόεδρος του Εργατικού Κόμματος στο Ηνωμένο Βασίλειο εκλέγεται ο Εντ
       Μίλιμπαντ, επικρατώντας του μεγαλύτερου αδερφού του, Ντέιβιντ, στην
       πιο σκληρή αναμέτρηση στην ιστορία του εν λόγω κόμματος για την ηγεσία
       του. Ο Εντ βρέθηκε πρώτος μόλις στον τέταρτο γύρο της ψηφοφορίας. (Al
       Jazeera)

[Επεξεργασία] 26 Σεπτεμβρίου

     • H Γεωργία αντικαθιστά την ρωσική ως δεύτερη γλώσσα με την αγγλική.(Al
       Jazeera)
     • Από ανατροπή τουριστικού λεωφορείου με Πολωνούς σε αυτοκινητόδρομο στο
       Βρανδενβούργο, σκοτώνονται τουλάχιστον 13 άνθρωποι και άλλοι 38
       τραυματίζονται. (Ελευθεροτυπία)
     • Στις βουλευτικές εκλογές που διεξάγονται στην Βενεζουέλα, εκλέγονται
       τα 165 μέλη της Εθνοσυνέλευσης. Το κυβερνών Σοσιαλιστικό Κόμμα του
       προέδρου Ούγο Τσάβες εξασφαλίζει 94 έδρες, χωρίς όμως αυτοδυναμία (που
       είναι 110 έδρες), καθώς ο συνασπισμός της αντιπολίτευσης εξασφαλίζει
       το 52% των ψήφων. (Μακεδονία)
     • Η ταινία Neds του Πίτερ Μούλαν κερδίζει δύο βραβεία στο Διεθνές
       Φεστιβάλ Κινηματογράφου του Σαν Σεμπαστιάν.(BBC)

[Επεξεργασία] 27 Σεπτεμβρίου

     • Τουλάχιστον 13 άνθρωποι πνίγονται στον Κόλπο του Άντεν από ανατροπή
       πλοιαρίου.(News Limited)
     • Από σεισμό μεγέθους 6,1 βαθμών της κλίμακας Ρίχτερ που πλήττει την
       πόλη Σιράζ του Ιράν, χάνει τη ζωή του ένας άνθρωπος και άλλοι 3
       τραυματίζονται. (Reuters)
     • Ο Κιμ Γιονγκ Ουν, γιος του ηγέτη της Β. Κορέας, Κιμ Γιονγκ Ιλ
       διορίζεται Στρατηγός, κατά το μεγαλύτερο συνέδριο του Κορεατικού
       Εργατικού Κόμματος εδώ και δεκαετίες. (The Guardian)

[Επεξεργασία] 28 Σεπτεμβρίου

     • Συνέρχεται το Κοινοβούλιο, έναν μήνα μετά τις γενικές εκλογές στην
       Αυστραλία. Πρόεδρος της Βουλής των Αντιπροσώπων εκλέγεται ο Χάρι
       Τζένκινς του Εργατικού Κόμματος της Αυστραλίας. (ABC News)
     • Ανοίγει στην Πιονγιάνγκ το συνέδριο του Κορεατικού Εργατικού Κόμματος.
       (Time)
     • Απολύεται από τον πρόεδρο Ντμίτρι Μεντβέντεφ ο δήμαρχος της Μόσχας,
       Γιούρι Λουσκόφ. Προσωρινά δήμαρχος αναλαμβάνει ο αντιπρόεδρος της
       κυβέρνησης, Βλαντιμίρ Ρεσίν. (Xinhua)
     • Το Κοινοβούλιο στην Ισλανδία με ψήφους 33 υπέρ και 30 κατά αοφασίζει
       να παραπέμψει σε ειδικό δικαστήριο τον πρώην πρωθυπουργό της χώρας
       Γκέιρ Χάαρντε με την κατηγορία της αμέλειας γιατί παρέβλεψε τα
       γεγονότα που οδήγησαν το 2008 στην κατάρρευση του τραπεζικού
       συστήματος της χώρας.(Ριζοσπάστης)

[Επεξεργασία] 29 Σεπτεμβρίου

     • Σε επιχείρηση των ρωδικών δυνάμεων στο Νταγκεστάν σκοτώνονται 14
       ισλαμιστές μαχητές. (Voice of Russia)
     • Διαδηλώσεις διαμαρτυρίας και απεργίες εναντίον των μέτρω λιτότητας που
       έχουν ληφθεί από τις κυβερνήσεις. πραγματοποιούνται στην Ευρώπη.(Al
       Jazeera)

          • Πορείες γίνονται σε Πορτογαλία, Λετονία, Λιθουανία, Ιταλία,
            Τσεχία, Κύπρο, Σερβία, Ρουμανία, Πολωνία, Γαλλία και Ιρλανδία.

   (CNN)

     • 
          • Στην Ισπανία λαμβάνει χώρα η πρώτη γενική απεργία από το
            2002.(The News Tribune)
          • Περί τις 100.000 άνθρωποι διαδηλώνουν στις Βρυξέλλες.(The Hindu)
            (Xinhua)

     • Η Γερμανία πραγματοποιεί την τελευταία καταβολή χρημάτων ως πολεμικές
       αποζημιώσεις για τον Πρώτο Παγκόσμιο Πόλεμο. (ABC News)
     • Ο Κιμ Γιονγκ-ουν, γιος του ηγέτη της Βόρειας Κορέας Κιμ Γιονγκ-ιλ,
       διορίζεται σε δύο κομματικές θέσεις σε μία κίνηση η οποία φαίνεται ως
       σταδιακή μεταβίβαση εξουσίας. (Chosun Ilbo)
     • Νέος πρωθυπουργός του Τουβαλού εκλέγεται ο Μαατία Τοάφα έπειτα από τις
       πρόσφατες γενικές εκλογές. (Australia Network)
     • Σχηματίζεται κυβέρνηση συνασπισμού έπειτα από 111 χρόνια στην
       Ολλανδία. Εταίροι στον συνασπισμό είναι το Λαϊκό Κόμμα για Ελευθερία
       και Δημοκρατία (VVD), η Χριστιανοδημοκρατική Έλξη (CDA) και το Κόμμα
       για την Ελευθερία (PVV). (NOS)
     • Ανακαλύπτεται από αστρονόμους ο πρώτος εξωηλιακός πλανήτης στον οποίο
       μπορεί να υπάρχει ζωή, ο Gliese 581 g. (Washington Post)

[Επεξεργασία] 30 Σεπτεμβρίου

     • Στον Ισημερινό κηρύσσεται κατάσταση εκτάκτου ανάγκης έπειτα από την
       κατάληψη του διεθνούς αεροδρομίου από δυνάμεις του στρατού και την
       εισβολή αστυνομικών δυνάμεων στο Κογκρέσο. Η κυβέρνηση κάνει λόγο για
       απόπειρα πραξικοπήματος. Ο πρόεδρος Ραφαέλ Κορέα τραυματίζεται, ενώ το
       Περού και η Κολομβία κλείνουν τα σύνορά τους. (The Telegraph)

          • Διασώζεται από τον στρατό ο πρόεδρος Κορέα, στο νοσοκομείο όπου
            κρατούνταν όμηρος από τους αντάρτες. (CNN)

     • Οι πρώτες απευθείας συνομιλίες μεταξύ Βορείου και Νοτίου Κορέας τα
       τελευταία δύο χρόνια ολοκληρώνονται χωρίς να παρουσιαστεί σημαντική
       πρόοδος. (Yonhap)
     • Η Κίνα και οι ΗΠΑ επίσημα συνάπτουν ξανά στρατιωτικές σχέσεις έπειτα
       από διάλειμμα 10 μηνών εξαιτίας των αμερικανικών πωλήσεων όπλων προς
       την Ταϊβάν.(Business Week}
     • Εγκρίνεται από την Γερουσία στην Αργεντινή ο αμφιλεγόμενος νόμος για
       την προστασία των παγετώνων των Άνδεων και την απαγόρευση εξόρυξης
       πετρελαίου στην περιοχή. (Reuters Africa)
     • Στην Ολλανδία η νέα κυβέρνηση συνασπισμού συμφωνούν στην απαγόρευση
       της μπούρκας και όλων των υπολοίπων ισλαμικών ενδυμάτων. (BBC)

   Ανακτήθηκε από
   "http://el.wikipedia.org/wiki/%CE%93%CE%B5%CE%B3%CE%BF%CE%BD%CF%8C%CF%84%CE%B1_%CE%A3%CE%B5%CF%80%CF%84%CE%B5%CE%BC%CE%B2%CF%81%CE%AF%CE%BF%CF%85_2010"
   Κατηγορία: 2010

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Česky
     • Deutsch
     • English
     • Esperanto
     • Eesti
     • فارسی
     • Français
     • हिन्दी
     • Bahasa Indonesia
     • 日本語
     • Basa Jawa
     • ქართული
     • 한국어
     • Bahasa Melayu
     • नेपाली
     • Nederlands
     • Polski
     • Русский
     • Svenska
     • தமிழ்
     • ไทย
     • Tagalog
     • Українська
     • 中文
     • Bân-lâm-gú

     • Τελευταία τροποποίηση 04:54, 2 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
