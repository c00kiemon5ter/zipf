   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Μόργκαν Τσβανγκιράι

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Μόργκαν Τσβανγκιράι.

   Ο Μόργκαν Τσβανγκιράι (Morgan Richard Tsvangirai, ορθή προφορά:
   Τσανγκιράι) είναι πολιτικός από τη Ζιμπάμπουε, πρωθυπουργός της
   αφρικανικής χώρας από τις 11 Φεβρουαρίου του 2009. Είναι αρχηγός του
   Κινήματος για τη Δημοκρατική Αλλαγή- Τσβανκιράι (MDC-T) και σημαντική
   προσωπικότητα της αντιπολίτευσης προς τον πρόεδρο Ρόμπερτ Μουγκάμπε.

   Ήταν υποψήφιος με το MDC στις αμφιλεγόμενες προεδρικές εκλογές του 2002,
   όπου ηττήθηκε από τον Μουγκάμπε. Αργότερα έλαβε μέρος στον πρώτο γύρο των
   προεδρικών εκλογών του 2008, ως υποψήφιος του MDC-T και έλαβε 47,8% των
   ψήφων σύμφωνα με τα επίσημα αποτελέσματα, που τον ήθελαν να έχει
   προβάδισμα από τον Μουγκάμπε, ο οποίος έμεινε στο 43,2%. Ο Τσβανγκιράι
   ισχυρίστηκε ότι ήταν ο πραγματικός νικητής των εκλογών και ότι είχε
   κερδίσει την απόλυτη πλειοψηφία, ενώ στο μήνα που είχε μεσολαβήσει ανάμεσα
   στις εκλογές και μέχρι την ανακοίνωση των επισήμων αποτελεσμάτων, τα
   αποτελέσματα πιθανόν να είχαν αλλάξει.^[1] Ο Τσβανγκιράι αρχικά σκόπευε να
   αναμετρηθεί με τον Μουγκάμπε σε δεύτερο γύρο, ωστόσο λίγο πριν τη
   διεξαγωγή του κατήγγειλε ότι οι εκλογές δε θα ήταν ελεύθερες λόγω της
   τρομοκράτησης και της διάχυτης βίας από κυβερνητικούς οπαδούς προς τους
   υποστηρικτές της αντιπολίτευσης. Έπειτα από συνομιλίες συμφωνήθηκε να
   γίνει πρωθυπουργός σε κυβέρνηση συνεργασίας, με τον Μουγκάμπε να παραμένει
   πρόεδρος.

   Πίνακας περιεχομένων

     • 1 Πρώτα χρόνια
     • 2 Πολιτική δράση

          • 2.1 Πολιτική καριέρα

               • 2.1.1 Πρόεδρος του Κινήματος για τη Δημοκρατική Αλλαγή
               • 2.1.2 Συλλήψεις
               • 2.1.3 Προεδρικές εκλογές 2008
               • 2.1.4 Πολιτικές συνομιλίες
               • 2.1.5 Πρωθυπουργός

     • 3 Περαιτέρω βιβλιογραφία
     • 4 Παραπομπές
     • 5 Εξωτερικές συνδέσεις

[Επεξεργασία] Πρώτα χρόνια

   Γεννήθηκε στην περιοχή Γκουτού της τότε Νότιας Ροδεσίας στις 10 Μαρτίου
   του 1952.^[2] Ο πατέρας του ήταν ξυλουργός και οικοδόμος και είχε άλλα 8
   παιδιά. Ο Μόργκαν εγκατέλειψε το σχολείο του νωρίς, για να εργαστεί επί 10
   χρόνια στην κεντρική Μασοναλάνδη σε ορυχείο νικελίου^[3]. Σήμερα ζει στην
   Μπουχέρα, στα ανατολικά της Χαράρε.

[Επεξεργασία] Πολιτική δράση

   Μόλις η Ζιμπάμπουε έγινε ανεξάρτητη το 1980 ο Τσβανγκιράι έγινε μέλος του
   νικηφόρου και δημοφιλούς τότε κόμματος Αφρικανική Εθνική Ένωση της
   Ζιμπάμπουε- Πατριωτικό Μέτωπο (Zanu-PF), του οποίου ηγείται ο μετέπειτα
   αντίπαλός του, Μουγκάμπε. Υπήρξε αρχικά θερμός οπαδός του Μουγκάμπε και
   ανέβηκε στην ιεραρχία του κόμματος.^[4], για να γίνει τελικά ένας από τα
   ανώτερα στελέχη του.^[5]. Ο Τσβανγκιράι έγινε πρόεδρος της Εργατικής
   Ένωσης των Μεταλλωρύχων και το 1989 ανέλαβε Γενικός Γραμματέας του
   Κογκρέσου των Συνδικάτων της Ζιμπάμπουε, της πανεθνικής συνδικαλιστικής
   παράταξης. Απομάκρυνε το συνδικαλιστικό αυτό όργανο από την επιρροή του
   που του ασκούσε το κόμμα Zanu PF. Ενώ η συνδικαλιστική του δράση μεγάλωνε,
   ταυτόχρονα επιδεινώνονταν οι σχέσεις του με την κυβέρνηση. Μάλιστα είχε
   γλιτώσει από τρεις τουλάχιστον δολοφονικές απόπειρες, σε μία από τις
   οποίες το 1997, κακοποιοί όρμησαν στο 10ο όροφο του γραφείου του και
   προσπάθησαν να τον ρίξουν κάτω από το παράθυρο.^[6]^[7]

   Το 1983 ο Μουγκάμπε διέταξε την 5η Ταξιαρχία , στρατιωτική ομάδα που είχε
   εκπαιδευτεί στη Βόρεια Κορέα να διεξάγει τη σφαγή στη Ματαμπελελάνδη,
   εξαιτίας υποψίας για αντεπανάσταση από τους υποστηρικτές του Τζόσουα
   Νκόμο. Η όλη επιχείρηση είχε την κωδική ονομασία Γκουκουραχούντι. Ο
   Τσβανγκιράι, που ήταν τότε στέλεχος του Zanu-PF , καταδίκασε τις ενέργειες
   του Μουγκάμπε το 1984.^[8]. Ο ίδιος επισκέφτηκε τους μαζικούς τάφους των
   θυμάτων της επιχείρησης και εξέφρασε τη λύπη του για το συμβάν και τη
   μετάνοιά του'.^[9]^[10]

  [Επεξεργασία] Πολιτική καριέρα

   Θήτευσε ως πρόεδρος της Εθνικής Συντακτικής Συνέλευσης (NCA) το 1997, που
   περιελάμβανε εργατικά κινήματα γυναικείες, φοιτητικές και σπουδαστικές
   οργανώσεις, εκκλησίες, επιχειρηματικές ομάδες και οργανώσεις ανθρωπίνων
   δικαιωμάτων. Στόχος τους ήταν η αλλαγή στο Σύνταγμα. Παραιτήθηκε μετά την
   εκλογή του στην ηγεσία του MDC.^[11]

   Το 2001 τιμήθηκε με το βραβείο Αργυρό Ρόδο (Solidar Silver Rose
   Award).^[12]

    [Επεξεργασία] Πρόεδρος του Κινήματος για τη Δημοκρατική Αλλαγή

   Το 1999 ιδρύθηκε και οργανώθηκε από τον Τσβανγκιράι το αντιπολιτευόμενο
   κόμμα με την ονομασία Κίνημα για τη Δημοκρατική Αλλαγή. Συνετέλεσε στο να
   καταψηφιστεί σε ποσοστό 54,68% σε δημοψήφισμα (12-13 Φεβρουαρίου 2000) το
   προτεινόμενο Σύνταγμα του 2000 έναντι 47,32% που ήταν το υπέρ^[13].

   Ο Τσβανγκιράι ηττήθηκε στις προεδρικές εκλογές που διεξήχθησαν στις 9-11
   Μαρτίου του 2002, καθώς έμεινε στο 42% , πίσω από τον αντίπαλό του,
   Μουγκάμπε, ο οποίος έλαβε το 56,2% των ψήφων. Οι εκλογές συνοδεύτηκαν από
   καταγγελίες για νοθεία και παρατυπίες υπέρ του Μουγκάμπε.

    [Επεξεργασία] Συλλήψεις

   Έπειτα από τις εκλογές του 2002 ο Τσβανγκιράι συνελήφθη και κατηγορήθηκε
   για προδοσία. Η κατηγορία αυτή στη συνέχεια καταρρίφθηκε.^[14]^[15] Το
   2004 κρίθηκε αθώος από τις κατηγορίες για απόπειρα δολοφονίας του
   Μουγκάμπε μετά τις προεδρικές εκλογές του 2002.

   Τον Οκτώβριο του 2000 είχε συλληφθεί ξανά, επειδή σε πορεία οπαδών του
   κόμματός του είχε απειλήσει τον πρόεδρο Μουγκάμπε ότι θα τον απομάκρυναν
   με τη βία αν δεν παραιτούνταν μέχρι τη διεξαγωγή των εκλογών του 2002. Τα
   δικαστήρια απέρριψαν τις κατηγορίες.^[16] Το Μάιο του 2003 ο Τσβανγκιράι
   συνελήφθη ξανά έπειτα από συνέντευξη Τύπου, στην οποία μεταξύ άλλων είχε
   πει ότι ο Μουγκάμπε επί 4 ολόκληρες ημέρες δεν είχε τον έλεγχο της
   χώρας'.^[17]

   Μια μέρα μετά τα 55α του γενέθλια, στις 11 Μαρτίου του 2007, ο Τσβανγκιράι
   συνελήφθη ξανά, ενώ μετέβαινε σε πορεία στη Χαράρε.^[18] Η σύζυγός του τον
   επισκέφτηκε στη φυλακή και ανέφερε ότι τον είδε άσχημα τραυματισμένο από
   βασανιστήρια, με πρησμένο μάτι και ουλές.^[19] Το γεγονός προκάλεσε διεθνή
   κατακραυγή. Είχε υποβληθεί σε βασανιστήρια από τις Ειδικές Δυνάμεις της
   χώρας μετά τη σύλληψη και κράτησή του σε αστυνομικό σταθμό στη Ματσιπίσα
   της Χαράρε.

   Μεταξύ άλλων, η αστυνομία παραδέχθηκε ότι είχαν χτυπήσει τον ηγέτη της
   αντιπολίτευσης με όπλα, ζώνες και άλλα όργανα, μέχρι λιποθυμίας.^[20]

   Δικηγόρος που επισκέφτηκε τον πολιτικό στο μέρος όπου κρατούνταν
   επιβεβαίωσε τα βασανιστήρια και ανάμεσα στα άλλα ανέφερε ότι ο Τσβανγκιράι
   αντιμετώπιζε και προβλήματα όρασης.^[21]

   Ένας ελεύθερος εικονολήπτης κατάφερε και έβγαλε προς τα έξω εικόνες με τον
   βαριά τραυματισμένο Τσβανγκιράι, που πέρασαν τα σύνορα της χώρας. Λίγο
   αργότερα απήχθη από την οικία του και το πτώμα του βρέθηκε κοντά σε χωριό,
   δυτικά της Χαράρε. Ακολούθησαν πολλές ακόμα απαγωγές και ξυλοδαρμοί
   ακτιβιστών της αντιπολίτευσης και των συγγενών τους απί συμμορίες της
   κυβέρνησης.^[22]

   Παρά το γεγονός ότι τα γεγονότα αποδόθηκαν στην κυβέρνηση, ελάχιστη ήταν η
   υποστήριξη άλλων αφρικανικών κρατών προς τον Τσβανγκιράι.^[23]

   Ο συνδικαλιστής απελευθερώθηκε στις 28 Μαρτίου του 2007 και η αστυνομία
   εισέβαλε στα γραφεία του κόμματός του και τον συνέλαβε ξανά προτού μιλήσει
   στα ΜΜΕ αναφορικά με την πρόσφατη πολιτική βία στη χώρα.^[24]

   Οι διεθνείς αντιδράσεις στα γεγονότα ήταν έντονη καταδίκη και μάλιστα οι
   ΗΠΑ έκαναν γνωστή την πρόθεσή τους να επεκτείνουν τις κυρώσεις εναντίον
   του καθεστώτος της Ζιμπάμπουε.^[25]

   Τον Οκτώβριο ανακοινώθηκε ο θάνατος του προσωπικού σωματοφύλακα του
   Τσβανγκιράι, ο οποίος είχε ξυλοκοπηθεί από την αστυνομία και ξερνούσε αίμα
   επί μέρες.^[26]

   Το Μάιο του 2008 αποκαλύφθηκε απόπειρα δολοφονίας του ηγέτη της
   Αντιπολίτευσης, ενώ εκείνος βρισκόταν στην Ευρώπη. Αποτέλεσμα ήταν να
   καθυστερήσει η επιστροφή του.^[27]^[28]

   Στις 4 Ιουνίου του 2008 συνελήφθη κανά με 14 ακόμα στελέχη του κόμματός
   του, αφού τον σταμάτησαν πρώτα σε μπλόκο της αστυνομίας. Όλοι οδηγήθηκαν
   σε αστυνομικό τμήμα στο Λουπάνε. Όπως τόνισαν οργανώσεις για τα ανθρώπινα
   δικαιώματα, υιοθετώντας τον ισχυρισμό του Τσβανγκιράι, η τακτική αυτή
   αποσκοπούσε στο να καταστραφεί η προεκλογική εκστρατεία για τις εκλογές
   που θα διενεργούνταν στις 27 Ιουνίου.^[29] Ο πολιτικός κατηγορήθηκε από
   την αστυνομία για απειλή κατά της δημόσιας ασφάλειας, επειδή μίλησε σε
   συγκέντρωση χωρίς προηγουμένως να εξασφαλίσει την άδεια της κυβέρνησης. Η
   νέα φυλάκισή του προκάλεσε την οργή των ΗΠΑ και πολλών κυβερνήσεων της
   Ευρώπης. Εκείνη την περίοδο ο Μουγκάμπε ήταν στη Ρώμη σε διεθνή διάσκεψη
   για την ασφάλεια των τροφίμων. Έπειτα από οκτώ ώρες ο Τσβανγκιράι
   απελευθερώθηκε.^[30] Αργότερα συνελήφθησαν και τέθηκαν για λίγο υπό
   κράτηση Αμερικανοί και Βρετανοί διπλωμάτες.

   Στις 6 Ιουνίου του 2008 τον σταμάτησαν ξανά σε μπλόκο και τον εμπόδισαν να
   παρακολουθήσει προεκλογική πορεία στο Χάου Μάιν.^[31]

    [Επεξεργασία] Προεδρικές εκλογές 2008

   Στις 29 Μαρτίου του 2008 διεξήχθησαν προεδρικές και ταυτόχρον αβουλευτικές
   εκλογές.^[32]^[33] Οι τρεις κύριοι υποψήφιοι ήταν οι Μουγκάμπε,
   Τσβανγκιράι και η ανεξάρτητη Σίμπα Μακόνι.^[34]

   Τα επίσημα αποτελέσματα των προεδρικών εκλογών ανακοινώθηκαν στις 2 Μαΐου
   2008. Με βάση αυτά ο Μουγκάμπε ήταν 2ος με 43,2% των ψήφων, ενώ ο
   Τσβανγκιράι προηγούνταν με 47,9 αλλά χρειαζόταν η διεξαγωγή δευτέρου
   γύρου.^[35] Το MDC αμφισβήτησε έντονα το αποτέλεσμα και αξίωσε να
   ανακηρυχθεί νικητής ο υποψήφιός του, που ίχε πάρει στην πραγματικότητα
   50,3% των ψήφων στον πρώτο γύρο.^[36].

   Έπειτα από την ανακοίνωση των αποτελεσμάτων ο ευρισκόμενος στο εξωτερικό -
   κυρίως στη Νότια Αφρική- Τσβανγκιράι ανακοίνωσε ότι θα λάμβανε μέρος στο
   δεύτερο γύρο των προεδρικών εκλογών, θέτοντας όμως και όρους, που
   συμπεριελάμβαναν την ελεύθερη πρόσβαση των ΜΜΕ.^[37]

   Ζήτησε επίσης να αποσταλούν ανεξάρτητοι εκλογικοί παρατηρητές.^[38]
   Τελικά, ανακοινώθηκε ότι ο δεύτερος γύρος θα διεξαγόταν στις 27 Ιουνίου,
   Το MDC καταδίκασε την καθυστέρηση.^[39] Η επιστροφή του Τσβανγκιράι από το
   εξωτερικό καθυστέρησε λόγω φόβων για τη ζωή του, καθώς, όπως ανακοίνωσε το
   κόμμα του, αποκαλύφθηκε και νέο σχέδιο για δολοφονία του πολιτικού .^[40]
   Η κυβέρνηση αρνήθηκε τις κατηγορίες.^[41] Ο Τσβανγκιράι επέστρεψε στη
   Ζιμπάμπουε, προερχόμενος από τη Νότια Αφρική, στις 24 Μαΐου.^[42]

   Ο Τσβανγκιράι και οι συνεργάτες του συνελήφθησαν ξανά στις 4 Ιουνίου.^[43]
   Αργότερα την ίδια ημέρα , με τη Γερμανία και άλλες χώρες να καταδικάζουν
   τη σύλληψη, αφέθηκε ελεύθερος.^[44].

   Στις 22 Ιουνίου του 2008 ο Τσβανγκιράι ανακοίνωσε σε συνέντευξη Τύπου την
   απόσυρσή του από το δεύτερο γύρο, καταγγέλλοντας τη βίαιη και εκφοβιστική
   τακτική της κυβέρνησης.^[45]. Λίγο μετά κατέφυγε στην ολλανδική πρεσβεία
   στη Χαράρε αλλά δε ζήτησε πολιτικό άσυλο.^[46]

    [Επεξεργασία] Πολιτικές συνομιλίες

   Έπειτα από μεσολάβηση του προέδρου της Νότιας Αφρικής, Τάμπο Μπέκι, ο
   Τσβανγκιράι συναντήθηκε για πρώτη φορά και αντάλλαξε χειραψία με τον
   Μουγκάμπε στη Χαράρε, στις 22 Ιουλίου του 2008. Παράλληλα, ξεκίνησαν
   διαπραγματεύσεις για το σχηματισμό κυβέρνησης συνεργασίας ανάμεσα στο MDC
   και στο ZANU-PF. ^[47]

   Στο τέλος της 4ης ημέρας των συνομιλιών, ο Μπέκι ανακοίνωσε ότι οι πλευρές
   υπέγραψαν μνημόνιο συνεργασίας.^[48] Με βάση τη συμφωνία θα παρέμεινε
   πρόεδρος ο Μουγκάμπε και πρωθυπουργός θα γινόταν ο Τσβανγκιράι. ο οποίος
   όμως θα είχε και την ουσιαστική εξουσία.^[49]^[50]^[51] Ωστόσο,
   νοτιοαφρικανικά ΜΜΕ μετέδωσαν ότι ο Μουγκάμπε αρνήθηκα να υπογράψει
   συμφωνία που περιόριζε τις εξουσίες του.^[52] Εκπρόσωπος του Κινήματος για
   τη Δημοκρατική Αλλαγή ανακοίνωσε ότι με βάση τη συμφωνία η εκτελεστική
   εξουσία θα ασκούνταν από τον πρόεδρο, από τον πρωθυπουργό και από το
   υπουργικό συμβούλιο μαζί.^[53]

   Στις 15 Σεπτεμβρίου του 2008 υπογράφηκε η συμφωνία για σχηματισμό
   κυβέρνησης συνεργασίας με μοίρασμα της εξουσίας ενώπιον των ηγετών από τα
   14 κράτη-μέλη της Αναπτυξιακής Κοινότητας της Νότιας Αφρικής. Η συμφωνία
   υπογράφηκε με μια συμβολική χειραψία και με χαμόγελα από τους Μουγκάμπε
   και Τσβανγκιράι στη Χαράρε και με βάση αυτήν θα τερματιζόταν και η
   πολιτική κρίση. Ο Μουγκάμπε θα παρέμενε πρόεδρος και πρωθυπουργός θα
   γινόταν ο Τσβανγκιράι.^[54] Το MDC θα αποκτούσε τον έλεγχο της αστυνομίας,
   το Zanu (PF) τη διοίκηση του στρατού και ο Άρθουρ Μουταμπάρα θα γινόταν
   αντιπρόεδρος της κυβέρνησης.^[55]^[56]

    [Επεξεργασία] Πρωθυπουργός

   Τον Ιανουάριο του 2009 ο Τσβανγκιράι ανακοίνωσε ότι θα συμμετείχε στην
   κυβέρνηση ως πρωθυπουργός με πρόεδρο τον αντίπαλό του, Ρόμπερτ
   Μουγκάμπε.^[57]. Στις 11 Φεβρουαρίου του 2009 ο Τσβανγκιράι ορκίστηκε στην
   πρωθυπουργία του κράτους.^[58] Την εκλογή του επισκίασε το δυσάρεστο
   γεγονός της απώλειας της συζύγου του, Σούζαν, στις 6 Μαρτίου σε
   αυτοκινητιστικό δυστύχημα.^[59] Στο ίδιο συμβάν ο πρωθυπουργός
   τραυματίστηκε και μετέβη αεροπορικώς στη γειτονική Μποτσουάνα προκειμένου
   να αναρρώσει.^[60] Λίγες εβδομάδες αργότερα, ο Τσβανγκιράι θρήνησε και τον
   4χρονο εγγονό του, Σιν, ο οποίος πνίγηκε σε πισίνα στο σπίτι του στη
   Χαράρε.^[61].

[Επεξεργασία] Περαιτέρω βιβλιογραφία

     • Sarah Hudleston, Face of Courage: Morgan Tsvangirai, ISBN-13:
       978-1770130050 (2005)
     • Stephen Chan, Citizen of Africa: Conversations with Morgan Tsvangirai,
       ISBN 1-933146-22-2 (2005)
     • George Bizos, Odyssey to Freedom, ISBN 978-0-9584195-8-1 (2007)

[Επεξεργασία] Παραπομπές

    1. ↑ Zimbabwe opposition challenges election results - USATODAY.com,
       02/05/2008
    2. ↑ Robertson, Denise (11 Φεβρουαρίου 2009). "Tsvangirai Sworn In as
       Zimbabwe's Prime Minister". Voice of America.
       http://www.voanews.com/english/2009-02-11-voa8.cfm. Ανακτήθηκε την 11
       Φεβρουαρίου 2009. 
    3. ↑ Βιογραφία στο answers.com
    4. ↑ The bravery and naivety of Morgan Tsvangirai. Sunday Telegraph]
    5. ↑ Is Tsvangirai a leader?. New Statesman
    6. ↑ Zimbabwe's Morgan Tsvangirai - a Profile
    7. ↑ Morgan Tsvangirai - Ιστότοπος του MDC
    8. ↑ "'We're not seeking retribution'". The Guardian.
       http://observer.guardian.co.uk/worldview/story/0,,661157,00.html. 
    9. ↑ "Tsvangirai tours mass graves of Gukurahundi victims for the third
       time". Daily News . 10-04-2001.
       http://www.zimbabwesituation.com/apr10_2001.html#link8. 
   10. ↑ "Tsholotsho Villagers defy war vets to listen to Tsvangirai". The
       Zimbabwe Situation
       Newsurl=http://www.zimbabwesituation.com/apr16_2001.html#link5. 
   11. ↑ "NCA task force". NCA. http://www.nca.org.zw/chairperson.htm. 
   12. ↑ "Solidar Award nominations invited". NCA.
       http://www.europeanvoice.com/archive/article.asp?id=17368. 
   13. ↑ Εκλογές στη Ζιμπάμπουε
   14. ↑ BBC News. Profile: Morgan Tsvangirai
   15. ↑ Tsvangirai denies he plotted to eliminate Mugabe
   16. ↑ "Police consider Tsvangirai arrest". BBC.
       http://news.bbc.co.uk/2/hi/africa/952796.stm. 
   17. ↑ "Morgan Tsvangirai arrested on Friday afternoon". Zvakwana.
       http://www.zvakwana.com/html/prev/2003/nl/030606_033.shtml. 
   18. ↑ "Zimbabwe opposition leader arrested". Al Jazeera English.
       http://english.aljazeera.net/NR/exeres/66502C7C-0C6D-4FA6-8567-D6436A61E1BD.htm. 
   19. ↑ "Zimbabwe police accused of torture". Associated Press. 12 Μαρτίου
       2007.
       http://news.yahoo.com/s/ap/20070312/ap_on_re_af/zimbabwe_unrest_4. 
   20. ↑ "Zimbabwe: Tsvangirai assault was 'attempted murder'". Μail &
       Guardian. 13-03-2007].
       http://www.mg.co.za/articlepage.aspx?area=/breaking_news/breaking_news__africa/&articleid=301855. 
   21. ↑ "Zimbabwe: Zimbabwe's Tsvangirai beaten, hurt in custody: lawyer".
       Reuters. 12-03-2007.
       http://www.topix.net/content/reuters/0934052074242546836939727555381154176705. 
   22. ↑ "Zimbabwe: Zimbabwe journalist murdered 'over leaked Tsvangirai
       pictures'". The Independent. 04-04-2007.
       http://news.independent.co.uk/world/africa/article2418440.ece. 
   23. ↑ BBC NEWS | World | Africa | Unbowed Tsvangirai urges defiance
   24. ↑ "Zimbabwe Opposition Leader Seized". Associated Press. 28 Μαρτίου
       2007. http://www.nytimes.com/aponline/world/AP-Zimbabwe.html. 
   25. ↑ Additional Zimbabwe Sanctions Possible, State Department Says.
       USINFO. 14 Μαρτίου 2007
   26. ↑ MDC activist Nhamo Musekiwa dies
   27. ↑ "Tsvangirai postpones return to Zimbabwe". RTE.
       http://www.rte.ie/news/2008/0517/zimbabwe.html. 
   28. ↑ Συνέντευξη Τύπου στο Μπέλφαστ
   29. ↑ "Report: Zimbabwe releases opposition leader", MSNBC, 4 Ιουνίου 2008
   30. ↑ " Zimbabwe opposition leader freed", BBC News, 4 Ιουνίου 2008
   31. ↑ Zimbabwe opposition leader stopped again by police, Agence
       France-Presse, 6 Ιουνίου 2008.
   32. ↑ "Mugabe has slapped Mbeki's efforts", Sapa-AFP (IOL), 25 Ιανουαρίου
       2008.
   33. ↑ "Zimbabwe sets March date for poll", BBC News, 25 Ιανουαρίου 2008.
   34. ↑ "Zimbabwe presidential candidates confirmed", AFP, 15 Φεβρουαρίου
       2008.
   35. ↑ AP: Zimbabwe's opposition questions electoral commission tally
   36. ↑ BBC: Zimbabwe announces poll results
   37. ↑ "Zimbabwe MDC accept run-off vote", Al Jazeera, 10 May 2008.
   38. ↑ "Zimbabwe MDC says regional observers enough for run-off", Reuters
       (International Herald Tribune), 13 Μαΐου 2008.
   39. ↑ "Zimbabwe run-off set for 27 June", Sapa-Associated Press (IOL), 16
       Μαΐου 2008.
   40. ↑ Nelson Banya, "Tsvangirai's life in danger", Reuters (IOL), 17 Μαΐου
       2008.
   41. ↑ Nelson Banya, "Army plots to kill Tsvangirai - MDC", Reuters (IOL),
       19 Μαΐου 2008.
   42. ↑ "Opposition leader returns to Zimbabwe", Associated Press, 24 Μαΐου
       2008.
   43. ↑ "Tsvangirai held by Zimbabwe police", Sapa-AFP (IOL), 4 Ιουνίου
       2008.
   44. ↑ Basildon Peta and agencies, "World stands up for Tsvangirai", The
       Star (IOL), 5 Ιουνίου 2008, page 1.
   45. ↑ Angus Shaw, "Zimbabwe opposition leader pulling out of election",
       Associated Press, 22 Ιουνίου 2008.
   46. ↑ "Zimbabwe opposition leader seeks refuge with Dutch" Associated
       Press, 23 Ιουνίου 2008.
   47. ↑ Zimbabwe Rivals Meet in Bid to End Crisis, New York Times, 22
       Ιουλίου 2008
   48. ↑ newsnet.co, Deal finally sealed
   49. ↑ guardian.co.uk, Zimbabwe deal gives power to Tsvangirai
   50. ↑ capetimes.co.za, Zimbabwe rivals reach historic power deal
   51. ↑ hararetribune.com, GNU deal between Mugabe and Tsvangirai agreed on
   52. ↑ www.dispatch.co.za, Zimbabwe leaders ‘closing in on deal’
   53. ↑ nytimes.com, Zimbabwe Rivals Strike a Bargain to Share Power
   54. ↑ edition.cnn.com, Rivals sign Zimbabwe power-share deal
   55. ↑ timesonline.co.uk, Power-sharing deal signed in Zimbabwe
   56. ↑ www.msnbc.msn, Zimbabwe power-sharing deal signed
   57. ↑ Opposition Party to Join Zimbabwe’s Government - NYTimes.com
   58. ↑ Tsvangirai sworn in Zimbabwe PM. BBC News. BBC (11-02-2009)
       (ανακτήθηκε 11-02-2009 )
   59. ↑ Zimbabwe PM's wife dies in crash. BBC News. BBC (06-03-2009)
       (ανακτήθηκε 06-03-2009 )
   60. ↑ Εξπρές , Ζιμπάμπουε. Ο πρωθυπουργός Μόργκαν Τσβανγκιράι μετέβη
       αεροπορικώς για ανάρρωση στην Μποτσουάνα, μετά το τροχαίο κατά το
       οποίο σκοτώθηκε η γυναίκα του και τραυματίστηκε ελαφρά ο ίδιος, 7
       Μαρτίου 2009.
   61. ↑ BBC News, Tsvangirai grandson dies in pool , 5 Απριλίου 2009.

[Επεξεργασία] Εξωτερικές συνδέσεις

     • Ιστότοπος του MDC

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Morgan Tsvangirai της Αγγλόγλωσσης Βικιπαίδειας, η
                      οποία διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CF%8C%CF%81%CE%B3%CE%BA%CE%B1%CE%BD_%CE%A4%CF%83%CE%B2%CE%B1%CE%BD%CE%B3%CE%BA%CE%B9%CF%81%CE%AC%CE%B9"
   Κατηγορίες: Πολιτικοί της Ζιμπάμπουε | Ηγέτες εν ενεργεία | Γεννήσεις το
   1952

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • العربية
     • Azərbaycanca
     • Česky
     • Cymraeg
     • Dansk
     • Deutsch
     • English
     • Español
     • Eesti
     • فارسی
     • Suomi
     • Français
     • Frysk
     • Gaeilge
     • עברית
     • Hrvatski
     • Bahasa Indonesia
     • Italiano
     • 日本語
     • Basa Jawa
     • 한국어
     • Ripoarisch
     • Македонски
     • മലയാളം
     • Монгол
     • Bahasa Melayu
     • Nederlands
     • ‪Norsk (bokmål)‬
     • Polski
     • Português
     • Русский
     • chiShona
     • Svenska
     • தமிழ்
     • Türkçe
     • Українська
     • O'zbek
     • Tiếng Việt
     • Yorùbá
     • 中文

     • Τελευταία τροποποίηση 23:09, 14 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
