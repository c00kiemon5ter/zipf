   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                  Δηιδάμεια Α' της Ηπείρου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Δηιδάμεια Α'
           Δυναστεία:  Αιακίδες
             Πατέρας:    Αιακίδης
              Μητέρα:     Φθία Β'

         Δηιδάμεια Α'
         Δυναστεία:  Αντιγονίδες
           Σύζυγος:    Δημήτριος Πολιορκητής
            Παιδιά:     Αλέξανδρος

   Η Δηιδάμεια (??? - 300 π.Χ.) ήταν μια
   πριγκίπισσα της ελληνιστικής εποχής,
   κόρη του Αιακίδη, βασιλιά των Μολοσσών
   στην Ήπειρο και της Φθίας Β'. Αδερφός της
   ήταν ο διάσημος Πύρρος της Ηπείρου.
   Μετέπειτα έγινε βασίλισσα της
   Μακεδονίας, στο πλευρό του Δημητρίου του
   Πολιορκητή.^[1]

   Πίνακας περιεχομένων

     * 1 Βιογραφικά στοιχεία
     * 2 Χρονολόγιο
     * 3 Πηγές
     * 4 Δείτε Επίσης

[Επεξεργασία] Βιογραφικά στοιχεία

   Όσο ήταν ακόμη μικρό κορίτσι η Δηιδάμεια
   αρραβωνιάστηκε από τον πατέρα της με τον
   Αλέξανδρο Δ', μοναχογιο του Αλεξάνδρου
   του Μέγα από τη Ρωξάνη. Έχοντας μεταβεί
   στη Μακεδονία, ήταν παρούσα όταν ο
   πρίγκιπας και η Ολυμπιάδα πολιορκήθηκαν
   στην Πύδνα το 316 π.Χ.^[2]^[3]

   Μετά την εξόντωση του Αλεξάνδρου και της
   οικογένειάς του από τον Κάσσανδρο, η
   Δηιδάμεια παντρεύτηκε στις γιορτές της
   Ήρας το Δημήτριο τον Πολιορκητή στο
   Άργος.^[4] Την περίοδο αυτή ο τελευταίος
   αγωνιζόταν να εδραιώσει την κυριαρχία
   του στο βασίλειο της Μακεδονίας και την
   Ελλάδα, και με τον τρόπο αυτό η Δηιδάμεια
   έγινε συνδετικός κρίκος ανάμεσα σε
   εκείνον και τον Πύρρο.^[5] Μετά το θάνατό
   της αυτή η συμμαχία διαλύθηκε.^[6]

   Όταν ο Δημήτριος μετέβη στην Ασία για να
   βοηθήσει τον πατέρα του, Αντίγονο το
   Μονόφθαλμο, ενάντια στους άλλους
   επιγόνους του Αλέξάνδρου του Μέγα, η
   Δηιδάμεια παρέμεινε στην Αθήνα. Μετά το
   καταστροφικό αποτέλεσμα στη Μάχη της
   Ιψού το 301 π.Χ. οι Αθηναίοι την
   απομάκρυναν από την πόλη τους με
   προορισμό τα Μέγαρα. Εντούτοις
   συνέχισαν να τις αποδίδουν βασιλικές
   τιμές.^[7]

   Σύντομα έφυγε για την Κιλικία, όπου ο
   Δημήτριος πάντρεψε την κόρη του από
   προγενέστερο γάμο, Στρατονίκη, με το
   Σέλευκο Α' το Νικάτορα, σε μια προσπάθεια
   δημιουργίας συμμαχίας ανάμεσα στους
   πρώην αντιπάλους. Δεν πέρασε πολύς
   καιρός που η Δηιδάμεια ταξίδεψε κοντά
   στον άνδρα της, όταν αρρώστησε και
   πέθανε το 300 π.Χ.^[8] Με το Δημήτριο είχε
   αποκτήσει ένα γιο, τον Αλέξανδρο, ο
   οποίος σύμφωνα με τον Πλούταρχο πέρασε
   τη ζωή του στην Αίγυπτο,^[9] πιθανώς σε
   κατάσταση τιμητικής αιχμαλωσίας.

[Επεξεργασία] Χρονολόγιο

    Δυναστεία των Αντιγονιδών
                     Verginasun.jpg
                    Βασιλείς
     Αντίγονος Α' Μονόφθαλμος
     Δημήτριος Α' Πολιορκητής
     Αντίγονος Β' Γονατάς
     Δημήτριος Β' Αιτωλικός
     Αντίγονος Γ' Δώσων
     Φίλιππος Ε'
     Περσέας

     Άλλα μέλη...

   Έτος (π.Χ.)                     Γεγονός
                     Γέννηση της Δηιδάμειας, κόρης
                     του Αιακίδη, βασιλιά των
                     Μολοσσών στην Ήπειρο και της
                     Φθίας Β'.
                     Αρραβώνας με τον με τον
                     Αλέξανδρο Δ', μοναχογιο του
                     Αλεξάνδρου του Μέγα από τη
                     Ρωξάνη.
                     Πολιορκία της Πύδνας, όπου
                     είχε καταφύγει ο Αλέξανδρος,
                     η Δηιδάμεια, η Ρωξάνη και η
                     Ολυμπιάδα. Ο βασιλιάς των
                     Μολοσσών, Αιακίδης, σπεύδει
                     να βοηθήσει την ξαδέρφη του,
                     Ολυμπιάδα, ωστόσο τον
                     αναχαιτίζει ο στρατηγός
      316 π.Χ.     Αταρχίας. Ο Αιακίδης
                     αντιμετωπίζει τη στάση μιας
                     μερίδας στρατιωτών οι οποίοι
                     τελικά οργανώνουν κίνημα και
                     τον ανατρέπουν. Ο γιος του,
                     Πύρρος φυγαδεύεται στην
                     Ιλλυρία. Ο Κάσσανδρος
                     διατάζει τη θανάτωση της
                     οικογένειας του Αλεξάνδρου.
                     Γάμος της Δηιδάμειας με το
                     Δημήτριο τον Πολιορκητή στο
                     Άργος.
                     Ο Δημήτριος μεταβαίνει στην
                     Ασία για να πολεμήσει στο
                     πλευρό του πατέρα του, του
                     Αντίγονου. Η Δηιδάμεια
                     φιλοξενείται στην Αθήνα.
                     Λαμβάνει χώρα η Μάχη της Ιψού,
                     ανάμεσα στους Διαδόχους.
                     Θάνατος του Αντίγονου στο
                     πεδίο της μάχης. Η Μικρά Ασία
      301 π.Χ.     περνά στα χέρια του
                     Λυσίμαχου, η Ασία στο Σέλευκο
                     Α', ενώ ο Δημήτριος κρατά
                     ακόμη μέρη του ελλαδικού
                     χώρου. Άρνηση των Αθηναίων να
                     τον δεχτούν στην πόλη τους.
                     Οι Αθηναίοι απομακρύνουν τη
                     Δηιδάμεια στα Μέγαρα,
                     εξακολουθούν όμως να τις
                     φέρονται τιμητικά.
                     Ο Δημήτριος συμμαχεί με το
                     Σέλευκο, παραχωρώντας του την
                     κόρη του, Στρατονίκη, για
                     σύζυγο. Η Δηιδάμεια τους
                     συναντά στην Κιλικία.
      300 π.Χ.     Η Δηιδάμεια πεθαίνει από
                     ασθένεια.

[Επεξεργασία] Πηγές

   Αρχαίες

    1. ↑ Πλούταρχος, «Βίοι
       Παράλληλοι:Πύρρος», §1
    2. ↑ Διόδωρος Σικελιώτης, «Ιστορική
       Βιβλιοθήκη», 19.35
    3. ↑ Marcus Junianus Justinus, «Επιτομή του Πομπήιου
       Τρόγου», 14.6
    4. ↑ Πλούταρχος, «Βίοι
       Παράλληλοι:Δημήτριος», §25
    5. ↑ Πλούταρχος, «Βίοι
       Παράλληλοι:Πύρρος», §4
    6. ↑ Πλούταρχος, «Βίοι
       Παράλληλοι:Πύρρος», §7
    7. ↑ Πλούταρχος, «Βίοι
       Παράλληλοι:Δημήτριος», §30
    8. ↑ Πλούταρχος, «Βίοι
       Παράλληλοι:Δημήτριος», §31
    9. ↑ Πλούταρχος, «Βίοι
       Παράλληλοι:Δημήτριος», §53

   Σύγχρονες

     * Smith, William, «Dictionary of Greek and Roman Biography and
       Mythology», "Deidameia (1)", Βοστώνη, (1867)

[Επεξεργασία] Δείτε Επίσης

     * Δυναστεία των Αιακιδών
     * Δυναστεία των Αντιγονιδών
     * Βασίλειο της Ηπείρου
     * Βασίλειο της Μακεδονίας
     * Ελληνιστική Περίοδος

   π • σ • ε
                   Δυναστεία των Αιακιδών
                        Άδμητος • Θαρύπας •
                        Αλκέτας Α' •
                        Νεοπτόλεμος Β' •
                        Αρύββας • Αλέξανδρος
     Βασιλείς   Α' • Αιακίδης •
                        Αλκέτας Β' • Πύρρος
                        Α' • Νεοπτόλεμος Γ' •
                        Αλέξανδρος Β' • Πύρρος
                        Β' • Πτολεμαίος Β'
                        Φθία Α' • Τρωάδα Α' •
                        Κλεοπάτρα • Φθία Β' •   Pyrrhus.JPG
   Βασίλισσες Αντιγόνη • Λάνασσα •
                        Βιρκέννα •
                        Ολυμπιάδα • Δηιδάμεια
                        Β'
                        Ολυμπιάδα • Καδμεία •
                        Δηιδάμεια Α' • Τρωάδα
                        Β' • Αλέξανδρος •
    Άλλα μέλη   Τεύκρος • Εσιονεύς •
                        Νίσος • Πτολεμαίος
                        Α' • Έλενος • Νηρηΐς •
                        Φθία

   Ανακτήθηκε από
   "http://el.wikipedia.org/wiki/%CE%94%CE%B7%CE%B9%CE%B4%CE%AC%CE%BC%CE%B5%CE%B9%CE%B1_%CE%91%27_%CF%84%CE%B7%CF%82_%CE%97%CF%80%CE%B5%CE%AF%CF%81%CE%BF%CF%85"
   Κατηγορίες: Δυναστεία των Αιακιδών |
   Δυναστεία των Αντιγονιδών | Βασίλισσες
   και Πριγκίπισσες της Ηπείρου |
   Βασίλισσες και Πριγκίπισσες της
   Μακεδονίας | Ελληνίδες Βασίλισσες και
   Πριγκίπισσες Ελληνιστικής περιόδου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Català
     * English

     * Τελευταία τροποποίηση 21:43, 6 Ιουνίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
