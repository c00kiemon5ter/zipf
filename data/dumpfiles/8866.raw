   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Διονύσιος Σταυριανόπουλος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                          Διονύσιος Σταυριανόπουλος
   1 Ιανουαρίου 1875 — 16 Αυγούστου 1972 (ετών 97)
   Τόπος γέννησης    Φιλιατρά Μεσσηνίας
   Τόπος θανάτου     Φιλιατρά Μεσσηνίας
   Εθνικότητα        Flag of Greece.svg Ελληνική
   Χώρα υπηρεσίας    Hellenic Kingdom Flag 1935.svg Βασίλειο της Ελλάδας
                     Flag of Greece (1828-1978).svg Β' Ελληνική Δημοκρατία
   Κλάδος            Στρατός Ξηράς
   Εν ενεργεία       1904-1921, 1922-1935
   Βαθμός            Αντιστράτηγος
                     Α' Βαλκανικός Πόλεμος
                     Β' Βαλκανικός Πόλεμος
   Σημαντικές μάχες/ Α' Παγκόσμιος Πόλεμος
   πόλεμοι
                       • Μάχη του Σκρα

                     Μικρασιατική Εκστρατεία

   Ο Διονύσιος Σταυριανόπουλος (1875 - 1972) ήταν Έλληνας στρατιωτικός.

[Επεξεργασία] Βιογραφικά Στοιχεία

   Γεννήθηκε την 1η Ιανουαρίου 1875 στα Φιλιατρά Μεσσηνίας. Αποφοίτησε από
   την σχολή υπαξιωματικών το 1904 και κατετάγη στο πεζικό ως ανθυπολοχαγός.
   Αρχικά υπηρέτησε στην χαρτογραφική υπηρεσία του Γενικού Επιτελείου Στρατού
   ενώ το 1909 συμμετείχε στην επανάσταση του Γουδιού ως μέλος του
   στρατιωτικού συνδέσμου. Την ίδια χρονιά προήχθη σε υπολοχαγό. Έλαβε μέρος
   στους πολέμους του 1912 - 1913 ως διοικητής του 3ου λόχου του 21ου
   συντάγματος Πεζικού. Ως διοικητής του λόχου συμμετείχε στην περιφρούρηση
   της πόλεως Νιγρίτας τον Φεβρουάριο του 1913 καταφέρνοντας να παρεμποδίσει
   τον εκεί στρατωνισμό των συμμαχικών τότε βουλγαρικών δυνάμεων. Με το
   ξέσπασμα του Β΄ Βαλκανικού πολέμου, στις 19 Ιουνίου 1913 τραυματίστηκε
   στην μάχη Σουλάβου ενώ τρία χρόνια αργότερα (1916) προήχθη σε ταγματάρχη.

   Στις 11 Αυγούστου του ιδίου έτους, ως Ταγματάρχης μαζί με 8 άλλους
   αξιωματικούς μετακινήθηκε από την Καβάλα στην απέναντι Νήσο Θάσο και από
   εκεί στη Θεσσαλονίκη όπου μετά ομοφρόνων αξιωματικών της φρουράς και
   έγκριτων πολιτών κήρυξαν την επανάσταση της Εθνικής Αμύνης. Κατόπιν τούτου
   μετέβη στη Θάσο όπου τη νύκτα της 29ης Αυγούστου, ορμώμενος από τη Γαλλική
   ναυτική βάση και βοηθούμενος από άλλους αξιωματικούς, έσωσε την 6η
   Μεραρχία από την αιχμαλωσία των Βουλγάρων (2.000 στρατιώτες και 150
   αξιωματικοί). Για αυτή του την πράξη τιμήθηκε από τους Εφέδρους
   αξιωματικούς της "Εθνικής Αμύνης" με χρυσό μετάλλιο.

   Το Φεβρουάριο του 1916 ως διοικητής του πρώτου Τάγματος "Κρητών" εξήλθε
   από τους πρώτους στο μέτωπο όπου και έλαβε μέρος στην πρώτη φάση της μάχης
   του Σκρα, την 23η Απριλίου 1917. Κατά την περίοδο αυτή προήχθη στο βαθμό
   του αντισυνταγματάρχη και ανέλαβε τη διοίκηση του 8ου Συντάγματος Κρητών
   (Ρεθύμνης).^[1] Στις 2 Μαΐου 1919 ως διοικητής του 1/38 συντάγματος
   Ευζώνων αποβιβάστηκε στη Σμύρνη και ύστερα από μικρή συμπλοκή συνέτριψε
   τάχιστα την Τουρκική αντίσταση.^[2] Το ίδιο έτος προήχθη στο βαθμό του
   Συνταγματάρχη. Κατόπιν, διοικών το 6ο Σύνταγμα Αρχιπελάγους καταλαμβάνει
   την πόλη Σόμα κατά τις επιχειρήσεις του Ιουνίου του 1920 και συμπληρώνει
   τις επιχειρήσεις αυτές με την κατάληψη της Προύσας.^[2]

   Toν Δεκέμβριο του 1920 διοικώντας τη «δεξιά φάλαγγα» (6ο Σύνταγμα
   Αρχιπελάγους και 2/39 Σύνταγμα Ευζώνων, τεσσάρων μοιρών ορειβατικού
   πυροβολικού) εκδιώκει τους Τούρκους μετά από σκληρό αγώνα από την κωμόπολη
   Κοβαλίτσα. Το 1921 αποστρατεύθηκε για πολιτικούς λόγους επαναφερόμενος το
   1922, οπότε και ανέλαβε τη διοίκηση της 12ης Μεραρχίας της Στρατιάς του
   Έβρου.^[3] Στις 6 Αυγούστου 1926 προήχθη στο βαθμό του υποστρατήγου και το
   ίδιο έτος ανέλαβε και οργάνωσε την νεοσυσταθείσα τότε «Επιθεώρηση Πεζικού»
   όπου και παρέμεινε για αρκετό καιρό. Διετέλεσε, επίσης διοικητής στη
   Στρατιωτική Σχολή Ευελπίδων. Το 1931 τοποθετήθηκε στο Γενικό Επιτελείο
   Στρατού, ως διευθυντής του τότε τμήματος της πολεμικής εκθέσεως όπου και
   συνέταξε την «έκθεση των πολέμων 1912-1913», έργο με το οποίο ασχολήθηκε
   επί τριετία.

   Το 1935 αποστρατεύθηκε καταληφθείς υπό του ορίου ηλικίας ως αντιστράτηγος
   ε.α. Έχει τιμηθεί με πολλά μετάλλια των συμμαχικών στρατών ως και των
   πολεμικών σταυρών Ελλάδος, Γαλλίας και Βελγίου. Επιπλέον, φέρει το Γαλλικό
   παράσημο του αξιωματικού της Λεγεώνας της Τιμής.

   Απεβίωσε πλήρης ημερών στα Φιλιατρά το 1972.

[Επεξεργασία] Πηγές

    1. ↑ Αριστείδης Ομηρίδης Σκυλίτσης, Η συμμετοχή της Ελλάδας εις τον
       πόλεμο 1918, Διεύθυνσις Ιστορίας Στρατού (ΓΕΣ), τόμος 2ος, Αθήνα 1961,
       σελ. 267
    2. ↑ ^2,0 ^2,1 Πολεμικά Φύλλα από την Μικρασιατική Εκστρατεία, από τον
       πολεμικό ανταποκριτή Κώστα Μισταηλίδη
    3. ↑ Φωτογραφία Σταυριανόπουλου, από το ψηφιακό αρχείο του Ιδρύματος
       Ελευθέριος Βενιζέλος

   Ανακτήθηκε από
   "http://el.wikipedia.org/wiki/%CE%94%CE%B9%CE%BF%CE%BD%CF%8D%CF%83%CE%B9%CE%BF%CF%82_%CE%A3%CF%84%CE%B1%CF%85%CF%81%CE%B9%CE%B1%CE%BD%CF%8C%CF%80%CE%BF%CF%85%CE%BB%CE%BF%CF%82"
   Κατηγορία: Έλληνες στρατιωτικοί

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 20:18, 28 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
