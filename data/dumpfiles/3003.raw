   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Υδροβρώμιο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           Ο όρος «HBr» ανακατευθύνει εδώ. Για το
           οξύ , δείτε Υδροβρωμικό οξύ.

                    Υδροβρώμιο
             Hydrogen-bromide-2D-dimensions.png
                Hydrogen-bromide-3D-vdW.png
                        Γενικά
   Όνομα IUPAC                    Βρωμίδιο
                                       υδρογόνου
          Χημικά αναγνωριστικά
   Μοριακή μάζα             80.912 g/mol
   Αριθμός CAS                  10035-10-6
   SMILES                              Br
   InChI                               1/BrH/h1H
   Αριθμός EINECS               233-113-0
   Αριθμός RTECS                MW3850000
   PubChem CID                         260
             Φυσικές ιδιότητες
                                       –86.80°C
   Σημείο τήξης             (186.35K)
                                       (-124.24°F)
                                       –66.38°C
   Σημείο βρασμού         (206.77K)
                                       (-87.48°F)
   Πυκνότητα                  0.003307 g/mL,
                                       αέριο
   Διαλυτότητα              193 g/100 mL
   στο νερό                     (20°C)
   Ιξώδες                        0.84 cP
   Δείκτης διάθλασης , 1.325
   n[D
             ]Χημικες ιδιότητες
   pK[a                                -9
                          ]Επικινδυνότητα
   Φράσεις κινδύνου     35, 37
   Φράσεις ασφαλείας   1/2, 7/9, 26, 45
   Η κατάσταση αναφοράς είναι η
   πρότυπη κατάσταση (25°C, 1 Atm)
   εκτός αν σημειώνεται
   διαφορετικά

   Το υδροβρώμιο είναι αέρια ανόργανη
   χημική ένωση άχρωμη και με ερεθιστική
   οσμή με τύπο HBr. Ο δεσμός H—Br είναι
   πολωμένος ομοιοπολικός και το μόριο
   είναι γραμμικό. Ανήκει στα υδραλογόνα^[1]
   δηλ. στις ενώσεις του υδρογόνου (Η) με
   αλογόνο (φθόριο, F, χλώριο, Cl, βρώμιο, Br και
   ιώδιο, I).
   Το υδροβρώμιο είναι διαλυτό στο νερό και
   το διάλυμα ονομάζεται υδροβρωμικό οξύ.
   Το υδροβρώμιο μπορεί να απελευθερωθεί
   από διάλυμα υδροβρωμικού οξέος με την
   προσθήκη ενός αφυδατικού που θα
   απορροφήσει το νερό, αλλά όχι με
   απόσταξη. Επομένως, το υδροβρώμιο και το
   υδροβρωμικό οξύ δεν είναι ταυτόσημες
   χημικές ενώσεις, αλλά στενά
   συνδεδεμένες. Η ομοιότητα αυτή μπορεί να
   προκαλέσει πολλές φορές σύγχυση στο μη
   ειδικό.

   Πίνακας περιεχομένων

     * 1 Εμφανίσεις στη φύση
     * 2 Παρασκευές

          * 2.1 Εργαστηριακές
          * 2.2 Βιομηχανικές

     * 3 Φυσικά χαρακτηριστικά
     * 4 Χημικές ιδιότητες

          * 4.1 Δομή και χημικός χαρακτήρας
          * 4.2 Το υδροβρωμικό οξύ
          * 4.3 Αντιδράσεις οξέος-βάσης -
            Μεταθετικές αντιδράσεις
          * 4.4 Αντιδράσεις οξειδοαναγωγής
          * 4.5 Αντιδράσεις με οργανικές ενώσεις

     * 5 Τοξικότητα - Προφυλάξεις
     * 6 Χρήσεις
     * 7 Σημειώσεις
     * 8 Πηγές
     * 9 Δείτε επίσης
     * 10 Εξωτερικοί σύνδεσμοι

[Επεξεργασία] Εμφανίσεις στη φύση

   Το υδροβρώμιο δε βρίσκεται ελεύθερο στη
   φύση. Αναφέρονται εμφανίσεις μόνο των
   αλάτων του όπως ο βρωμιοκαρναλλίτης,
   KBr.MgBr[2].6H[2]O.

[Επεξεργασία] Παρασκευές

  [Επεξεργασία] Εργαστηριακές

   Το υδροβρώμιο παρασκευάζεται σύμφωνα με
   τις γενικές μεθόδους παρασκευής των
   υδραλογόνων :

     * Συνθετικά από τα στοιχεία του στους
       150°C παρουσία καταλύτη λευκόχρυσου :

           H[2] + Br[2] ⇄ 2HBr

     * Από τα βρωμιούχα άλατα με αντίδραση
       διπλής αντικατάστασης με φωσφορικό
       οξύ^[2] :

           3NaBr + H[3]PO[4] → Na[3]PO[4] + 3HBr

     * Με αντικατάσταση του θείου (S) του
       υδροθείου (H[2]S) από βρώμιο :

           H[2]S + Br[2] → 2HBr + S

     * Από την υδρόλυση του τριβρωμιούχου
       και πενταβρωμιούχου φωσφόρου :

           PBr[3] + 3H[2]O → H[3]PO[3] + 3HBr
           PBr[5] + 4H[2]O → H[3]PO[4] + 5HBr

     * Από τη βρωμίωση της τετραλίνης
       (1,2,3,4-τετραϋδροναφθαλίνιο). Η απόδοση
       είναι περίπου 94% :

           C[10]H[12] + 4Br[2] → C[10]H[8]Br[4] + 4HBr

  [Επεξεργασία] Βιομηχανικές

   To υδροβρώμιο (μαζί με το υδροβρωμικό οξύ)
   παράγεται σε πολύ μικρότερη κλίμακα από
   ότι το υδροχλώριο. Στην πρωτογενή
   βιομηχανική παραγωγή, το υδρογόνο και το
   βρώμιο συνδυάζονται σε θερμοκρασίες 200°C
   - 400°C. Η αντίδραση, καταλύεται συνήθως
   από επιπλατινωμένο αμίαντο και
   πραγματοποιείται μέσα σε σωλήνες
   χαλαζία :

           H[2] + Br[2] → 2HBr

[Επεξεργασία] Φυσικά χαρακτηριστικά

   Είναι αέριο άχρωμο, με ερεθιστική οσμή,
   βαρύτερο από τον αέρα και πολύ διαλυτό
   στον νερό. Το υδατικό διάλυμα,
   υδροβρωμικό οξύ, όταν εκτίθεται στο φως
   οξειδώνεται και χρωματίζεται κίτρινο
   λόγω σχηματισμού στοιχειακού βρωμίου.

[Επεξεργασία] Χημικές ιδιότητες

  [Επεξεργασία] Δομή και χημικός χαρακτήρας

   [IMG]
   [IMG]
   Επιφάνειες van der Waals που αναπαριστούν την
   πυκνότητα ηλεκτρονικού φορτίου στα
   τέσσερα υδραλογόνα.
   Από αριστερά προς τα δεξιά : HF, HCl, HBr, HI

   Το μόριο του υδροβρωμίου είναι
   ασταθέστερο του υδροχλωρίου. Στους 1000°C
   έχουν διασπαστεί τα 0,7 % των μορίων του. Ο
   δεσμός H — Br έχει 11 % ετεροπολικό
   χαρακτήρα και επομένως το μόριο HBr δεν
   είναι τόσο πολωμένο όσο το μόριο του
   υδροφθορίου. Μεταξύ των μορίων του
   υδροβρωμίου δεν σχηματίζονται δεσμοί
   υδρογόνου.
   Με το νερό σχηματίζει αζεοτροπικό μίγμα
   περιεκτικότητας 47.5 % w/w που αποστάζει
   στους 125.5°C.

  [Επεξεργασία] Το υδροβρωμικό οξύ

           Κύριο άρθρο: Υδροβρωμικό οξύ

   Το υδροβρωμικό οξύ είναι υδατικό
   διάλυμα υδροβρωμίου και είναι ισχυρό
   οξύ.

  [Επεξεργασία] Αντιδράσεις οξέος-βάσης -
  Μεταθετικές αντιδράσεις

   Σαν οξύ αντιδρά με βάσεις και βασικά
   οξείδια και σχηματίζει βρωμιούχα άλατα :

           NaOH + HBr → NaBr + H[2]O
           MgO + 2HBr → MgBr[2] + H[2]O

   Αντιδρά με άλατα που προέρχονται από
   ασθενέστερα οξέα και με άλατα που
   σχηματίζουν δυσδιάλυτα^[3] βρωμιούχα
   άλατα :

           Na[2]CO[3] + 2HBr → 2NaBr + H[2]O + CO[2]↗
           AgNO[3] + 2HBr → AgBr↘ + 2HNO[3

  ][Επεξεργασία] Αντιδράσεις οξειδοαναγωγής

   Το υδροβρώμιο συμπεριφέρεται ως
   αναγωγικό γιατί το ανιόν Br^– έχει μικρό
   αριθμό οξείδωσης, -1. Επομένως αυτός
   μπορεί μόνο να αυξηθεί (φαινόμενο
   οξείδωσης). Πράγματι το HBr μετατρέπεται
   σε Br[2] όπου το Br έχει αριθμό οξείδωσης 0.
   Αντιδρά με μέταλλα, που βρίσκονται πάνω
   από το υδρογόνο στην ηλεκτροχημική
   σειρά των μετάλλων, οπότε εκλύεται Η[2]
   και σχηματίζεται το βρωμιούχο άλας με το
   μικρότερο αριθμό οξείδωσης του
   μετάλλου :

           Fe + 2HBr→ FeBr[2] + H[2]↗

   Το φθόριο αντικαθιστά το βρώμιο :

           F[2] + 2HBr → 2HF + Br[2

   ]Οξειδώνεται από οξειδωτικά όπως το
   υπερμαγγανικό κάλιο, το διχρωμικό κάλιο,
   το οξείδιο του μαγγανίου, το χρωμικό
   κάλιο :

           KMnO[4] + 8HBr → MnBr[2] + KBr + 5/2 Br[2] + 4H[2]O
           K[2]Cr[2]O[7] + 14HBr → 2CrBr[3] + 2KBr + 3Br[2] + 7H[2]O
           MnO[2] + 4HBr → MnBr[2] + Br[2] + 2H[2]O
           2K[2]CrO4 + 4HBr + 1/2 O[2] → K[2]Cr[2]O[7] + 2KBr + Br[2] +
           2H[2]O

   από άλατα όπως το νιτρικό νάτριο (NaNO[3]),
   το χλωρικό κάλιο (KClO[3]) και η
   χλωράσβεστος (CaOCl[2]) :

           KClO[3] + 6HBr → KCl + 3Br[2] + 3H[2]O
           NaNO[3] + 4HBr → NaBr + NO + 3/2 Br[2] + 2H[2]O
           CaOCl[2] + 2HBr → CaCl[2] + Br[2] + H[2]O

   από το υπεροξείδιο του υδρογόνου (H[2]O[2]),
   του νατρίου (Na[2]O[2]) και το θειικό οξύ
   (H[2]SO[4]) :

           H[2]O[2] + 2HBr → 2H[2]O + Br[2]
           Na[2]O[2] + 4HBr → 2NaBr + Br[2] + 2H[2]O
           H[2]SO[4] + 2HBr → 2H[2]O + SO[2] + Br[2

   ]από το Ο[2] και το όζον :

           O[2] + 4HBr → 2H[2]O + 2Br[2]
           O[3] + 2HBr → Br[2] + O[2] + H[2]O

   αλλα και από το επιτεταρτοξείδιο του
   μολύβδου (Pb[3]O[4] ή PbO[2].2PbO) :

           PbO[2].2PbO + 8HBr → 3PbBr[2] + Br[2] + 4H[2]O

  [Επεξεργασία] Αντιδράσεις με οργανικές
  ενώσεις

   ♦ Προσθήκη σε αλκένια - Φαινόμενο
   υπεροξειδίου
   Ο προσανατολισμός της προσθήκης του
   υδροβρωμίου^[4] στο διπλό δεσμό
   άνθρακα-άνθρακα καθορίζεται μόνο από
   την παρουσία ή απουσία υπεροξειδίων^[5].
   Αν δε συμμετέχουν υπεροξείδια στην
   αντίδραση, όπως συνήθως συμβαίνει, τότε
   πρόκειται για ηλεκτρονιόφιλη προσθήκη
   και γίνεται σύμφωνα με τον κανόνα του
   Μαρκόβνικοβ (Markovnikov)^[6]. Αν όμως δεν
   αποκλειστούν τα υπεροξείδια ή αν εκ
   προθέσεως προστεθούν στο σύστημα της
   αντίδρασης, το υδροβρώμιο προστίθεται
   στα αλκένια με μηχανισμό ελευθέρων
   ριζών και με ακριβώς αντίστροφη
   κατεύθυνση (Αντι-Markovnikov προσθήκη) :

           Όχι υπεροξείδια : CH[3]CH=CH[2] + HBr →
           CH[3]CHBrCH[3]
           Υπεροξείδια : CH[3]CH=CH[2] + HBr → CH[3]CH[2]CH[2]Br

   Αυτή η αντιστροφή του προσανατολισμού
   της προσθήκης που προκλήθηκε από την
   παρουσία των υπεροξειδίων είναι γνωστή
   ως φαινόμενο υπεροξειδίου και
   παρουσιάζεται μόνο στην προσθήκη
   υδροβρωμίου και όχι των άλλων
   υδραλογόνων.

   ♦ Προσθήκη σε αλκίνια
   Η αντίδραση του υδροβρωμίου με αλκίνια
   (απουσία υπεροξειδίων) είναι
   ηλεκτρονιόφιλη προσθήκη και ακολουθεί
   τον ίδιο μηχανισμό όπως και στα αλκένια
   δηλ. μέσω ενός καρβοκατιόντος :

           Addition-HBr-Alkin.PNG

   ♦ Αντίδραση με αλκοόλες
   Οι αλκοόλες (ROH) αντιδρούν εύκολα με
   υδροβρώμιο (αλλά και γενικότερα με τα
   υδραλογόνα) με αντίδραση πυρηνόφιλης
   υποκατάστασης. Σχηματίζεται
   αλκυλοβρωμίδιο (RBr) και νερό :

           ROH + HBr → RBr + H[2]O

   Π.χ. για την 1-βουτανόλη :

           CH[3]CH[2]CH[2]CH[2]OH + HBr → CH[3]CH[2]CH[2]CH[2]Br + H[2]O

   και για την κυκλοεξανόλη :

           Cyclohexanol acsv.svg + HBr → Cyclohexyl bromide.svg + H[2]O

   Η αντίδραση γίνεται είτε διαβιβάζοντας
   ξηρό αέριο υδροβρώμιο στην αλκοόλη^[7]
   είτε θερμαίνοντας την αλκοόλη με πυκνό
   υδροβρωμικό οξύ.

[Επεξεργασία] Τοξικότητα - Προφυλάξεις

   Σημαντική έκθεση στο υδροβρώμιο
   εμφανίζεται συνήθως στους εργαζόμενους
   στις βιομηχανίες όπου αυτό παράγεται ή
   χρησιμοποιείται. Θέρμανση, ψεκασμός,
   διαρροές και εξάτμιση δημιουργούν
   συνθήκες που αυξάνουν τους κινδύνους. Ο
   γενικός πληθυσμός μπορεί να εκτεθεί στο
   υδροβρώμιο από αναπνοή μολυσμένου αέρα,
   πίνοντας μολυσμένο νερό ή με την
   κατανάλωση τροφίμων που έχουν μολυνθεί.
   Τέτοιο σενάριο όμως θεωρείται απίθανο.
   Το υδροβρώμιο ερεθίζει τα μάτια, το
   δέρμα και τους βλεννογόνους του
   ανώτερου αναπνευστικού συστήματος.
   Έκθεση μερικών λεπτών σε ατμόσφαιρα με
   υδροβρώμιο 5 ppm προκαλεί ερεθισμό στη
   μύτη σε ποσοστό 100 % των ανθρώπων και
   ερεθισμό στο λαιμό σε ποσοστό 17 %. Η
   μακροχρόνια έκθεση μπορεί να προκαλέσει
   χρόνια ρινικά προβλήματα και χρόνια
   δυσπεψία. Κατάποση υγρού υδροβρωμίου
   προκαλεί εγκαύματα στο στόμα και το
   στομάχι. Σε υψηλές συγκεντρώσεις, η
   εισπνοή μπορεί να προκαλέσει βλάβη
   στους πνεύμονες ή θάνατο.
   Έκθεση σε συγκεντρώσεις μεταξύ 1300 και 2000
   ppm, έχει ως αποτέλεσμα το θάνατο. Το
   δοχείο όπου φυλάσσεται υδροβρώμιο
   πρέπει να διατηρείται κάτω από τους 50°C
   σε καλά αεριζόμενο μέρος.

[Επεξεργασία] Χρήσεις

   Το υδροβρώμιο χρησιμοποιείται ως
   αντιδραστήριο σε οργανικές συνθέσεις
   (βλέπε και χημικές ιδιότητες).
   Ενδεικτικά αναφέρονται :
   Η παραγωγή αλκυλοβρωμιδίων από
   αλκοόλες : ROH + HBr → RBr + H[2]O
   Η παραγωγή μεγάλου αριθμού οργανικών
   ενώσεων με προσθήκη σε αλκένια ή
   αλκίνια : RCH=CH[2] + HBr → RCH(Br)–CH[3] και RC≡CH + HBr
   → RC(Br)=CH[2] και μετά RC(Br)=CH[2] + HBr → RC(Br[2])–CH[3].
   Επίσης χρησιμοποιείται στην αλκυλίωση
   αρωματικών ενώσεων, στη διάνοιξη του
   δακτυλίου εποξειδίων και λακτονών, στη
   σύνθεση βρωμοακεταλών καθώς και στην
   ισομεριωση συζυγών αλκαδιενίων αλλά και
   ως καταλύτης σε ελεγχόμενες οξειδώσεις
   σε μεγάλη ποικιλία οργανικών
   αντιδράσεων.
   Χρησιμοποιείται επίσης στην παρασκευή
   πολλών ανόργανων ενώσεων.

[Επεξεργασία] Σημειώσεις

    1. ↑ Τα υδραλογόνα είναι HF, HBr, HCl, HI
    2. ↑ Αποφεύγεται η χρήση του θειικού
       οξέος γιατί το HBr που παράγεται
       προκαλεί την αναγωγή του : H[2]SO[4] + HBr →
       SO[2] + 2H[2]O + Br[2]
    3. ↑ Τα βρωμιούχα άλατα είναι ευδιάλυτα
       εκτός από τα : AgBr, PbBr[2], CuBr, Hg[2]Br[2].
    4. ↑ Αποφεύγεται η χρήση υδροβρωμικού
       οξέος για να μην γίνει ταυτόχρονα
       προσθήκη νερού στο αλκένιο.
    5. ↑ Οργανικά υπεροξείδια είναι ενώσεις
       που περιέχουν το δεσμό : — Ο — Ο —
       (υπεροξειδική γέφυρα) π.χ. το
       βενζοϋλοϋπεροξείδιο (C[6]H[5]COO)[2]
    6. ↑ Το Br προστίθεται στον άνθρακα του
       διπλού δεσμού με τα λιγότερα υδρογόνα
    7. ↑ Μερικές φορές το υδροβρώμιο
       παράγεται παρουσία της αλκοόλης από
       την αντίδραση θειικού οξέος και
       βρωμιούχου νατρίου : H[2]SO[4] + 2NaBr → Na[2]SO[4]
       + 2HBr

[Επεξεργασία] Πηγές

    1. webelements
    2. Υδροβρώμιο από την wikipedia
    3. Μανουσάκης Γ.Ε. "Γενική και Ανόργανη
       Χημεία", Τόμοι 1ος και 2ος, Θεσσαλονίκη
       1981.
    4. Μανωλκίδης Κ., Μπέζας Κ. "Στοιχεία
       Ανόργανης Χημείας", Έκδοση 14η, Αθήνα
       1984.
    5. Μανωλκίδης Κ., Μπέζας Κ. "Χημικές
       Αντιδράσεις", Αθήνα 1976.
    6. Δημητριάδης Θ. Γ. "Test Οξειδοαναγωγής",
       Αθήνα 1989.
    7. Βασιλικιώτης Γ. Σ. "Ποιοτική Ανάλυση",
       Θεσσαλονίκη 1980.
    8. Βάρβογλης Α. "Χημεία Οργανικών
       Ενώσεων", Θεσσαλονίκη 1986.
    9. Μανωλκίδης Κ., Μπέζας Κ. "Στοιχεία
       οργανικής χημείας", Έκδοση 13η, Αθήνα
       1985.
   10. Morrison R. T., Boyd R. N. "Οργανική Χημεία" Τόμοι
       1ος,2ος,3ος,
       Μετάφραση:Σακαρέλλος-Πηλίδης-Γεροθανάσης,
       Ιωάννινα 1991.
   11. Meislich H., Nechamkin H., Sharefkin J. "Οργανική
       Χημεία", Μετάφραση:Βάρβογλης Α., Αθήνα
       1983.
   12. Ιακώβου Π. "Οργανική Χημεία. Σύγχρονη
       Θεωρία και Ασκήσεις", Θεσσαλονίκη 1995
   13. Τσακιστράκης Α. "Οργανική Χημεία",
       Αθήνα 1993
   14. Κεφαλλωνίτης Ι.
       "Συμβολισμός-Ονοματολογία-Ισομέρεια
       στην Ανόργανη και Οργανική Χημεία",
       Αθήνα 1989.
   15. Μπαζάκης Ι. Α. "Γενική Χημεία", Αθήνα.

[Επεξεργασία] Δείτε επίσης

     * Yδροβρωμικό οξύ
     * Υδροχλώριο
     * Υδροφθόριο

[Επεξεργασία] Εξωτερικοί σύνδεσμοι

     * Υδροβρώμιο και αλκένια - Φαινόμενο
       υπεροξειδίου
     * Φύλλο ασφαλείας υδροβρωμίου

   Ανακτήθηκε από
   "http://el.wikipedia.org/wiki/%CE%A5%CE%B4%CF%81%CE%BF%CE%B2%CF%81%CF%8E%CE%BC%CE%B9%CE%BF"
   Κατηγορίες: Χημικές ενώσεις | Χημικές
   ουσίες | Ανόργανες ενώσεις | Οξέα |
   Αλογονίδια

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Eesti
     * Suomi
     * Français
     * Magyar
     * 日本語
     * Nederlands
     * Polski
     * Русский
     * Simple English
     * Svenska
     * 中文

     * Τελευταία τροποποίηση 13:47, 31 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
