   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

           Λουδοβίκος Ερρίκος Α' του Κοντέ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ο Ερρίκος Α' του Κοντέ

   Λουδοβίκος Ερρίκος Ιωσήφ των Βουρβόνων
   Κοντέ (1692 - 1740), αρχηγός του κλάδου των
   Βουρβόνων Κοντέ. Μεγαλύτερος γιος του
   Λουδοβίκου Γ' των Βουρβόνων του Κοντέ
   και της Λουίζας Φραγκίσκης των
   Βουρβόνων (1673 - 1743), νόθας κόρης του
   Λουδοβίκου ΙΔ'.

   Μετά τον θάνατο πολλών μελών της
   βασιλικής οικογένειας, άρχισε να
   ισχυροποιείται η θέση του. Ήταν
   πρωθυπουργός (1723 - 1726) επί Λουδοβίκου ΙΕ'
   και αποκαλείτο o Κύριος Δούκας (γαλ. Monsieur
   le Duc). Σύμφωνα με αναφορές, ήταν πολύ
   ψηλός, αδύνατος και απασχολούσε τα
   σατιρικά έντυπα της εποχής του, που
   πάντοτε είχαν και υπερβολές. Είχε επίσης
   χάσει και το ένα του μάτι σε κυνηγετικό
   ατύχημα πριν γίνει 25 ετών. Έμενε στην
   γνωστή πολυτελή κατοικία του Σαντιγί.

   Πίνακας περιεχομένων

     * 1 Αντιβασιλιάς και πρωθυπουργός της
       Γαλλίας
     * 2 Προσπάθειες για τον γάμο του βασιλιά
     * 3 Κληρονόμοι
     * 4 Πηγές

[Επεξεργασία] Αντιβασιλιάς και
πρωθυπουργός της Γαλλίας

   Το 1715 σε ηλικία 23 ετών κλήθηκε στο
   συμβούλιο της αντιβασιλείας από τον
   δούκα της Ορλεάνης που είχε γίνει
   σύμβουλος του 5χρονου βασιλιά.
   Αναφέρεται ότι είχε περιορισμένη
   ευφυΐα, η μόρφωση του ήταν αδύνατη, ενώ
   μοναδική ασχολία του ήταν το κυνήγι.

   Παράλληλα είχε γίνει υπερβολικά
   πλούσιος. Κατά την διάρκεια της
   αντιβασιλείας, τα έσοδα από την
   φορολόγηση των επαρχιών του επέφεραν
   σύνταξη 1,8 εκατομμυρίων λιβρών. Σύμφωνα
   με τον ιστορικό Μπερνιέ (1984), είναι
   δύσκολο να γίνουν υπολογισμοί για την
   αξία των χρημάτων την εποχή προ της
   βιομηχανικής επανάστασης. Η καλύτερη
   αποτίμηση είναι ότι μια λίβρα
   αντιστοιχούσε σε 4,5 Δολάριο ΗΠΑ. Οι
   τεράστιες απώλειες της τράπεζας εκείνο
   τον καιρό δημιούργησαν υποψίες
   κατάχρησης του, αλλά δεν βρέθηκαν
   υποψίες εναντίον του.

   Η περίοδος της αντιβασιλείας τελείωσε
   όταν έφθασε ο Λουδοβίκος σε ηλικία
   ενηλικίωσης (Φεβρουάριος 1723) και την
   πρωθυπουργία ανέλαβε αρχικά ο Ντιμπουά,
   και στην συνέχεια ο δούκας της Ορλεάνης
   που πέθανε (Δεκέμβριος 1723) από χτύπημα. Ο
   βασιλιάς είχε ανάγκη από έναν
   πρωθυπουργό: κατά μια ιστορία ο
   Λουδοβίκος Κοντέ επελέγη με υπόδειξη
   του επισκόπου του Φρεζύ, παιδαγωγού του
   βασιλιά που τον εμπιστευόταν τυφλά, κάτι
   που ο ίδιος ο βασιλιάς σιωπηλά
   συμφώνησε. Κατά άλλες πληροφορίες, τον
   προτίμησε ανάμεσα στους υπόλοιπους
   συγγενείς του για την συγκεκριμένη θέση.
   Ο Γάλλος δικηγόρος και συγγραφέας ντ'
   Ανγκερβίλ λέει (1781) ότι τον επέλεξε λόγω
   της εμπειρίας του, γιατί ήταν ο μόνος που
   είχε φτάσει τα 30, του πλούτου και της
   επιρροής του. Πίστευε ότι το οικονομικό
   του πνεύμα θα βοηθούσε το κράτος να
   φτάσει σε ψηλό επίπεδο συναλλαγών με τις
   υπόλοιπες χώρες.

[Επεξεργασία] Προσπάθειες για τον γάμο του
βασιλιά

   Η καταδίωξη των Ουγενότων, συχνό
   φαινόμενο την εποχή του Λουδοβίκου ΙΔ',
   σταμάτησε τότε, αλλά πήρε μέτρα κατά των
   Προτεσταντών. Ο βασιλιάς είχε
   αρραβωνιαστεί την Μαριάννα Βικτωρία των
   Βουρβόνων (1721), ινφάντα της Ισπανίας,
   κόρη του Ισπανού βασιλιά Φίλιππου Ε',
   όταν αυτή ήταν 3 ετών και ο Λουδοβίκος 11.
   Σε 3 χρόνια ο βασιλιάς έφτασε στην
   κατάλληλη ηλικία τεκνοποίησης, αλλά η
   ινφάντα ήθελε περίπου μια δεκαετία
   ακόμα. Αυτό δημιούργησε τεράστιες
   ανησυχίες στην οικογένεια, γιατί με τον
   υποθετικό θάνατο του βασιλιά, το Γαλλικό
   στέμμα θα περνούσε στον βασιλιά της
   Ισπανίας ή στους αντίπαλους οίκους της
   Ορλεάνης και του Κοντέ.

   Το καλοκαίρι του 1724, με τη μεσολάβηση της
   Μαρκησίας ντε Πρι, γνωστής ευγενούς, ο
   Λουδοβίκος χώρισε την νεαρή ινφάντα και
   επικαλέστηκε την δικαιολογία ότι ήταν
   κακοφτιαγμένη και δεν μπορούσε να
   τεκνοποιήσει. Οι λόγοι βασικά ήταν ότι η
   Μαρκησία δεν ήθελε νύφη για τον βασιλιά
   από την οικογένεια των Βουρβόνων, αφού
   αργότερα διέλυσε και δεύτερο αρραβώνα
   του βασιλιά με μια από τις αδελφές του
   Λουδοβίκου του Κοντέ, γιατί φοβόταν την
   άνοδο της θέσης της μητέρας της.

   Τελικά μετά από πολλές
   διαπραγματεύσεις, αποφασίστηκε σαν νύφη
   στον νεαρό βασιλιά η Μαρία Λετσίνσκα,
   κόρη του έκπτωτου βασιλιά της Πολωνίας
   Στανισλάς Λετσίνσκι (1704 - 1709). Ο γάμος
   έγινε με κάθε μεγαλοπρέπεια στο
   Φονταινεμπλώ.

[Επεξεργασία] Κληρονόμοι

     * Με τον πρώτο του γάμο (1713) με την Μαρία
       Άννα των Βουρβόνων - Κοντί (1689 - 1720) δεν
       έκανε παιδιά.
     * Με την δεύτερη σύζυγο του, Καρολίνα,
       είχε έναν γιο, τον Λουδοβίκο Ιωσήφ, που
       ηγήθηκε τον Οίκο των Κοντέ κατά την
       διάρκεια της Γαλλικής επανάστασης.

[Επεξεργασία] Πηγές

     * Olivier Bernier, Louis the Beloved, The Life of Louis XV. 1984, Garden
       City, New York; Doubleday & Co.
     * Mouffle d'Angerville, The Private Life of Louis XV. "Annotated and
       amplified by quotations from original and unpublished documents by
       Albert Mirac." Translated from the French by H.S. Mingard. 1924, New
       York; Boni and Liveright. D'Angerville's original title: Vie privee de
       Louis XV, ou principaux evenements, particularites et anecdotes de son
       regne. 4 vols. crown 8vo., published in London in 1781. Meyrac says he
       "extracted these piquant pages" from the original.
     * G.P. Gooch, C.H., D.Litt., F.B.A., Louis XV: The Monarchy in Decline.
       1956, London; Longmans.
     * Guizot, History of France. Transl. from the French by Robert Black. No
       date, but a publisher's note is dated 1876; New York; Klemscott
       Society. vol. 6, p. 110ff.
     * Colin Jones, The Great Nation: France from Louis XV to Napoleon. 2002,
       New York; Columbia University Press.
     * G.W. Kitchin, D.D., F.S.A., dean of Durham, History of France vol.
       III. 1903, Oxford, at the Clarendon Press.
     * Ernest Lavisse, Histoire de France, reprinted from the editions of
       1900–1911, Paris. 1969, New York; AMS Press, Inc. Vol. VIII, part 2.
     * James Breck Perkins, France Under Louis XV, vol. i. 1897, Boston;
       Houghton Mifflin Co.
     * J.H. Shennan, Philippe, Duke of Orleans. 1979, London; Thames and
       Hudson.

                      Στο άρθρο αυτό έχει
                      ενσωματωθεί κείμενο από το
                      άρθρο Louis Henri, Duc de Bourbon της
   Wikipedia-logo.png Αγγλόγλωσσης Βικιπαίδειας, η
                      οποία διανέμεται υπό την GNU FDL
                      και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9B%CE%BF%CF%85%CE%B4%CE%BF%CE%B2%CE%AF%CE%BA%CE%BF%CF%82_%CE%95%CF%81%CF%81%CE%AF%CE%BA%CE%BF%CF%82_%CE%91%27_%CF%84%CE%BF%CF%85_%CE%9A%CE%BF%CE%BD%CF%84%CE%AD"
   Κατηγορίες: Οίκος Βουρβόνων | Δούκες του
   Γκιζ

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Español
     * Français
     * Italiano
     * 日本語
     * मराठी
     * Nederlands
     * Polski
     * Română
     * Svenska
     * 中文

     * Τελευταία τροποποίηση 19:03, 28 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
