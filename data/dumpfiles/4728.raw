   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ανθηδών

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Χάρτης της αρχαίας Βοιωτίας

   Η Ανθηδώνα ήταν ομηρική Βοιωτική πόλη
   στα παράλια του βορείου Ευβοϊκού κόλπου.
   Τα ερείπιά της βρίσκονται περίπου 15
   χιλιόμετρα βορειοδυτικά της Χαλκίδας.
   Υπάρχουν δύο εκδοχές για την ονομασία
   της πόλης σύμφωνα με τον Παυσανία τον
   περιηγητή. Ονομάστηκε έτσι από μια νύμφη
   με το όνομα Ανθηδώνα ή από τον Άνθα τον
   γιο του θεού Ποσειδώνα και της Αλκυόνης,
   της κόρης του τιτάνα Άτλαντα.

[Επεξεργασία] Ιστορία

   Πρώτη αναφορά για την πόλη κάνει ο
   Όμηρος στην Ιλιάδα και συγκεκριμένα
   στην ραψωδία Β', στον κατάλογο των
   πλοίων^[1]. Μάλιστα ο Όμηρος της δίνει το
   προσωνύμιο "εσχατόωσαν" που σημαίνει η
   πιο απομακρυσμένη από γεωγραφικής
   άποψης πόλη των Βοιωτών προς τον βόρειο
   Ευβοϊκό κόλπο. Η Ανθηδώνα αποτελούσε το
   λιμάνι (επίνειον) των Θηβών στον βόρειο
   Ευβοϊκό. Σημαντικό μυθολογικό πρόσωπο
   από την Ανθηδώνα ήταν ο Γλαύκος ο
   Ανθηδόνιος, ο οποίος ήταν θαλασσινή
   θεότητα. Ήταν ένα είδος Τρίτωνα, από την
   μέση και πάνω άνδρας και από την μέση και
   κάτω ψάρι.

   Σημαντικός αρχαιολογικός οδηγός για τη
   πόλη της Ανθηδώνας αποτελεί ο αρχαίος
   Έλληνας περιηγητής Παυσανίας με έργο
   του "Ελλάδος Περιήγησις" και
   συγκεκριμένα τον τόμο "Βοιωτικά". Με τις
   ανασκαφές που έχουν πραγματοποιηθεί
   έχουν βρεθεί σημαντικά αρχαιολογικά
   ευρήματα, μεταξύ των οποίων ναοί των
   Καβείρων, της θεάς Δήμητρας και της
   Περσεφόνης. Επίσης κοντά στο λιμάνι της
   πόλης έχει βρεθεί και παλαιοχριστιανική
   βασιλική εκκλησία, των υστερορρωμαϊκών
   χρόνων. Το λιμάνι της Ανθηδώνας ήταν
   ευρύχωρο για τα δεδομένα της εποχής,
   διέθετε ακόμα και δύο λιμενοβραχίονες,
   το στόμιο των οποίων μπορούσε να κλείνει
   με αλυσίδα με σκοπό τη προστασία του
   λιμένος από εχθρικές επιδρομές, όπως
   επίσης και από τους ισχυρούς βοριάδες. Η
   πόλις επήλθε σε παρακμή κατά τη διάρκεια
   της Βυζαντινής περιόδου, λόγω των
   επιδρομών πειρατών. Αυτό ανάγκασε τους
   κατοίκους της να αποτραβηχτούν προς το
   εσωτερικό και συγκεκριμένα στις βόρειες
   υπώρειες του όρους Μεσσάπιο (σημερινή
   ονομασία Κτυπάς) και να ιδρύσουν έναν
   κτηνοτροφικό οικισμό που αποτέλεσε τον
   πυρήνα της σημερινής κοινότητας των
   Λουκισίων.

[Επεξεργασία] Ο σύγχρονος οικισμός

   Με το σχέδιο "Ιωάννης Καποδίστριας" το
   1997, η ευρύτερη περιοχή των βοιωτικών
   ακτών που γειτνιάζουν με τον πορθμό του
   Ευρίπου κοντά στη πόλη της Χαλκίδας και
   βρέχονται από τον βόρειο Ευβοϊκό κόλπο,
   ονομάστηκαν Δήμος Ανθηδώνας. Ανήκουν
   γεωγραφικά στην Βοιωτία, αλλά
   νομαρχιακά υπάγονται στον νομό Ευβοίας.
   Ο σύγχρονος Δήμος Ανθηδώνας
   περιλαμβάνει τα δημοτικά διαμερίσματα
   της Δροσιάς -το οποίο είναι και η
   πρωτεύουσα του Δήμου- και το δημοτικό
   διαμέρισμα των Λουκισίων, επίσης
   περιλαμβάνονται οι οικισμοί της
   Ξηρόβρυσης, και το Οντάθι στη περιοχή
   της Ριτσώνας (παλιά εθνική οδός Χαλκίδος
   - Θηβών), των Σκροπονερίων και της Υλίκης.
   Ο πληθυσμός του σύγχρονου Δήμου
   Ανθηδώνος φτάνει τα 6104 άτομα. Η συνολική
   έκταση του δήμου φτάνει τα 137.266
   στρέμματα.

[Επεξεργασία] Παραπομπές

    1. ↑ Ομήρου Ιλιάς/Β οἵ τε πολυστάφυλον
       Ἄρνην ἔχον, οἵ τε Μίδειαν Νῖσάν τε
       ζαθέην Ἀνθηδόνα τ' ἐσχατόωσαν·

   ParthenonRekonstruktion.jpg Αυτό το άρθρο σχετικά με
   την ιστορία της αρχαίας Ελλάδας
   χρειάζεται επέκταση. Βοηθήστε τη
   Βικιπαίδεια επεκτείνοντάς το!
   Ανακτήθηκε από
   "http://el.wikipedia.org/wiki/%CE%91%CE%BD%CE%B8%CE%B7%CE%B4%CF%8E%CE%BD"
   Κατηγορία: Πόλεις της αρχαίας Βοιωτίας
   Κρυμμένη κατηγορία: Αρχαία
   Ελλάδα-επέκταση

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 00:13, 30 Ιουλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
