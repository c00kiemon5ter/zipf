   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Φίλιππος Β' της Μακεδονίας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

        Φίλιππος Β' o Μακεδών
   Φίλιππος Β' της Μακεδονίας
        Βασιλιάς των Μακεδόνων
   Περίοδος εξουσίας
   359 - 336 π.Χ.
       Γέννηση     382 π.Χ.
                   Πέλλα, Μακεδονία
       Θάνατος     336 π.Χ.
                   Αιγές, Μακεδονία
   Τοποθεσία Ταφής Αιγές, Μακεδονία


   Ο Φίλιππος της Μακεδονίας ή Φίλιππος Β' o Μακεδών, ήταν ο βασιλιάς που
   έκανε την Μακεδονία ισχυρό κράτος, ένωσε υπό την ηγεμονία του τα υπόλοιπα
   ελληνικά κράτη και προετοίμασε στην ουσία την κατάκτηση της Περσίας και
   του μεγαλύτερου μέρους του τότε γνωστού κόσμου από τον γιό του Μέγα
   Αλέξανδρο .

   Ο Φίλιππος Β' γεννήθηκε το 382 π.Χ. στην Πέλλα, ήταν τριτότοκος γιος του
   βασιλιά της Μακεδονίας Αμύντα Γ' και της Ευρυδίκης και ο ισχυρότερος και
   επιφανέστερος Έλληνας της εποχής του, ένας ηγέτης, σημαδεμένος από τις
   μάχες της νεότητας του. Mε μία σειρά θεμελιωδών μεταρρυθμίσεων στο σύνολο
   της δομής του βασιλείου του κατάφερε να εισέλθει δυναμικά στο προσκήνιο
   των ελληνικών υποθέσεων στα μέσα του 4ου αιώνα π.Χ. Αφού αναδιοργάνωσε
   ριζικά το στρατό του, εισάγοντας μεταξύ άλλων τη σάρισα και επινοώντας
   καινούργιες τακτικές για τη φάλαγγα των οπλιτών, προχώρησε σε κεραυνοβόλες
   επιθετικές ενέργειες εναντίον των βόρειων, δυτικών και ανατολικών γειτόνων
   του. Ο αναγεννημένος στρατός πέτυχε τότε τις πρώτες του νίκες,
   εξουδετερώνοντας οριστικά τις ληστρικές επιδρομές των βαλκανικών λαών που
   περιέβαλλαν τη Μακεδονία. Δημιούργησε έτσι στη χερσόνησο του Αίμου ένα
   μεγάλο κράτος με σχέσεις συμμαχίας, υποτέλειας ή υποταγής με τους παρακάτω
   λαούς: Ιλλυριοί, Παίονες, Τριβαλλοί, Θράκες, Γέτες, Σκύθες.

   Στο νότο και στις σχέσεις με τους Έλληνες -ήδη από το 346 π.Χ.- προσπάθησε
   να τους πείσει με τη δύναμη της διπλωματίας για ένωση και κοινή εκστρατεία
   κατά των Περσών με κυριότερο σύμμαχο ως το 338 π.Χ. τη Θήβα, αλλά και με
   υπολογίσιμους αντιπάλους την Αθήνα και τη Σπάρτη. Κατά τη διάρκεια του Γ'
   Ιερού Πολέμου (355-352 π.Χ.) συγκρούστηκε με την ανερχόμενη δύναμη της
   Φωκίδας και τον τύραννο των Φερρών, και παρά τις αρχικές του αποτυχίες
   κατάφερε να τους νικήσει στη μάχη του Κρόκιου Πεδίου το 352 π.Χ.
   πετυχαίνοντας παράλληλα άλλες δύο νίκες στο στρατιωτικό και το διπλωματικό
   πεδίο: την υποταγή της Θεσσαλίας στη Μακεδονία (άρα και την ένταξη του
   περίφημου θεσσαλικού ιππικού στο στρατό του) και την αποδοχή της
   Μακεδονίας ως μέλους του Αμφικτυονικού Συνεδρίου των Δελφών, προβάλλοντας
   έτσι την Μακεδονία ως πρωταγωνιστική δύναμη σταθερότητας στα ελληνικά
   πράγματα. Όμως μόλις το 338 π.Χ., μετά την ιδιαίτερης σκληρότητας μάχη της
   Χαιρώνειας, κατάφερε ο Φίλιππος να ενώσει τους Έλληνες. Στη μάχη αυτή ο
   Φίλιππος μαζί με τον Αλέξανδρο, που διοικούσε ένα τμήμα του στρατού,
   αντιμετώπισε το συνασπισμό Αθηναίων, Θηβαίων και όλων σχεδόν των νότιων
   Ελλήνων και τους νίκησε. Ύστερα, με το συνέδριο της Κορίνθου, ένωσε τους
   Έλληνες και πολιτικά, εκτός από τη Σπάρτη, που επέλεξε την απομόνωση και
   τη συνεχή αντιπαράθεση με τους Μακεδόνες, και την ουδέτερη Κρήτη.

   O Φίλιππος, έχοντας διώξει την Ολυμπιάδα, παντρεύτηκε μια Μακεδόνισσα
   πριγκίπισσα, την Κλεοπάτρα, ανιψιά του Αττάλου. Στο γαμήλιο γλέντι ο
   Άτταλος εύχεται στο ζευγάρι να αποκτήσει γρήγορα ένα νόμιμο διάδοχο
   (αποκαλώντας έμμεσα τον Αλέξανδρο νόθο). Ο Αλέξανδρος αδειάζει το ποτήρι
   του στα μούτρα του Αττάλου και ξεσπά ένας φοβερός καυγάς. Ο Φίλιππος,
   μεθυσμένος, τραβά το ξίφος του αλλά σκοντάφτει και πέφτει κάτω. Ο
   Αλέξανδρος σχολιάζει «δείτε τον άνθρωπο που θέλει να περάσει στην Ασία και
   δεν μπορεί να περάσει πάνω από ένα τραπέζι».

   Ο Αλέξανδρος και η Ολυμπιάδα καταφεύγουν στο σπίτι του πατέρα της στην
   Ήπειρο. Η φυγή του Αλέξανδρου χαλάει τα σχέδια του Φιλίππου, που δεν
   μπορεί να εκστρατεύσει χωρίς αντιβασιλέα. Ο Αλέξανδρος αργότερα γύρισε και
   ο Φίλιππος ξανάρχισε τα σχέδιά του στέλνοντας τον Ιούνιο του 336 π.Χ. στον
   Ελλήσποντο τον Άτταλο και τον Παρμενίωνα με 10.000 στρατό, για να
   προετοιμάσουν την εκστρατεία.

   Ακολούθως οργάνωσε τον εορτασμό για τους γάμους της κόρης του Κλεοπάτρας
   με το βασιλιά των Μολοσσών, Αλέξανδρο Α', στο θέατρο των Αιγών. Σύμφωνα με
   τον Διόδωρο, σε μια επίδειξη δύναμης ο Φίλιππος έκανε την είσοδό του στο
   θέατρο χωρίς την φρουρά του. Τότε όμως δολοφονήθηκε από έναν από τους πιο
   έμπιστους σωματοφύλακές του, τον Παυσανία. Ο Παυσανίας σκοτώθηκε λίγα
   λεπτά αργότερα από τους διώκτες του. Ο Αλέξανδρος είναι ο μόνος πιθανός
   διάδοχος και με την υποστήριξη του Αντίπατρου, που εκτελούσε χρέη
   "πρωθυπουργού" ανακηρύχθηκε από τον στρατό νέος βασιλιάς. Οι λόγοι και οι
   ηθικοί αυτουργοί της δολοφονίας δεν έγιναν γνωστοί. Αναφέρεται ότι ο
   Παυσανίας ήταν πρώην εραστής του Φιλίππου και ήθελε να τον εκδικηθεί για
   μια προσβολή που του είχε γίνει. Φαίνεται όμως ότι είχε συνεργούς, πράγμα
   που στρέφει τις υποψίες είτε στους Πέρσες, που ήθελαν να αποτρέψουν την
   εισβολή στο κράτος τους, είτε στην Ολυμπιάδα, που αισθανόταν ταπεινωμένη
   επειδή ο Φίλλιπος την είχε χωρίσει για μία νεότερη και ανηψιά του
   στρατηγού Αττάλου. Θα μπορούσαν όμως να είναι κάποιοι εσωτερικοί αντίπαλοι
   του Φιλίππου στην Μακεδονία και την υπόλοιπη Ελλάδα.

[Επεξεργασία] Ο τάφος του Φιλίππου

   [IMG]
   [IMG]
   Η είσοδος στο Μουσείο του «Μεγάλου Τύμβου» στην Βεργίνα

   Στις 8 Νοεμβρίου, 1977, ο αρχαιολόγος Μανώλης Ανδρόνικος ανακοίνωσε την
   ανακάλυψη του ασύλητου τάφου του Φιλίππου Β' στην Βεργίνα της Ημαθίας. Τα
   ευρήματα του τάφου αργότερα συμπεριλήφθηκαν στην έκθεση «Αναζητώντας τον
   Αλέξανδρο» που έγινε σε 4 πόλεις των ΗΠΑ από το 1980 ως το 1982. Αν και
   είναι ανακάλυψη μεγάλης αρχαιολογικής σημασίας, η ταυτοποίηση του τάφου
   του Φιλίππου έχει αμφισβητηθεί. Αρκετούς υποστηρικτές έχει η άποψη ότι
   πρόκειται για τον τάφο του Φιλίππου Γ΄ του Αρριδαίου.

[Επεξεργασία] Σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Φίλιππος Β΄

     • Βεργίνα

                  Αυτό το άρθρο που σχετίζεται με την Αρχαία Μακεδονία
   Vergiasun.svg χρειάζεται επέκταση. Βοηθήστε τη Βικιπαίδεια επεκτείνοντάς
                 το!.

   π • σ • ε
                            Βασιλείς της Μακεδονίας
                    Κάρανος · Κοινός · Τυρίμας · Περδίκκας Α' ·
                    Αργαίος Α' · Φίλιππος Α' · Αεροπός Α' ·
                    Αλκέτας Α' · Αμύντας Α' · Αλέξανδρος Α' ·
                    Αλκέτας Β' · Περδίκκας Β' · Αρχέλαος Α' ·
       Αργεάδες     Κρατερός · Ορέστης · Αεροπός Β' · Αρχέλαος
                    Β' · Αμύντας Β' · Παυσανίας · Αργαίος Β' ·
                    Αμύντας Γ' · Αλέξανδρος Β' · Περδίκκας Γ' ·
                    Αμύντας Δ'  · Φίλιππος Β' · Αλέξανδρος ο
                    Μέγας · Φίλιππος Γ' · Αλέξανδρος Δ'         Vergiasun.svg
     Αντιβασιλείς   Πτολεμαίος Α' · Αντίπατρος · Πολυπέρχων
                    Κάσσανδρος · Φίλιππος Δ' · Αλέξανδρος Ε' ·
     Αντιπατρίδες   Αντίπατρος Β' · Αντίπατρος Ετησίας ·
                    Σωσθένης
   Εκτός δυναστειών Λυσίμαχος · Πύρρος · Πτολεμαίος Κεραυνός ·
                    Μελέαγρος
                    Δημήτριος Α' Πολιορκητής · Αντίγονος Β'
     Αντιγονίδες    Γονατάς · Δημήτριος Β' Αιτωλικός ·
                    Αντίγονος Γ' Δώσων · Φίλιππος Ε' · Περσέας

   Ανακτήθηκε από
   "http://el.wikipedia.org/wiki/%CE%A6%CE%AF%CE%BB%CE%B9%CF%80%CF%80%CE%BF%CF%82_%CE%92%27_%CF%84%CE%B7%CF%82_%CE%9C%CE%B1%CE%BA%CE%B5%CE%B4%CE%BF%CE%BD%CE%AF%CE%B1%CF%82"
   Κατηγορίες: Μακεδόνες μονάρχες | Πελλιώτες
   Κρυμμένη κατηγορία: Αρχαία Μακεδονία-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • العربية
     • Беларуская
     • Български
     • বাংলা
     • Bosanski
     • Català
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • فارسی
     • Suomi
     • Français
     • Frysk
     • Galego
     • עברית
     • Hrvatski
     • Magyar
     • Bahasa Indonesia
     • Íslenska
     • Italiano
     • 日本語
     • ქართული
     • 한국어
     • Latina
     • Latviešu
     • Македонски
     • मराठी
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Svenska
     • Tagalog
     • Türkçe
     • Українська
     • Tiếng Việt
     • 中文

     • Τελευταία τροποποίηση 14:04, 10 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
