   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                           Ανθηρό Αργιθέας Καρδίτσας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

             Ανθηρό
   Νομός           Καρδίτσας
   Δήμος           Αργιθέας
   Πληθυσμός       349 (2001)
   Υψόμετρο        800 m
   Παλαιά ονομασία Μπουκοβίτσα

   Συντεταγμένες: 39°20′29″N 21°27′14″E﻿ / ﻿39.3414, 21.4539 Το Ανθηρό είναι
   ορεινό χωριό του νομού Καρδίτσας. Είναι έδρα του Δήμου Αργιθέας και κατά
   την απογραφή του 2001 είχε 349 κατοίκους. Η παλαιότερη ονομασία του είναι
   Μπουκοβίτσα. Είναι χτισμένο σε υψόμετρο 900 μέτρων και απέχει από την
   Καρδίτσα 75 χλμ., από το Μουζάκι 50 χλμ. και από την Πύλη Τρικάλων 36 χλμ.

   Οι κάτοικοι ασχολούνται κυρίως με τη γεωργία, την κτηνοτροφία και τη
   μελισσοκομία. Στο χωριό λειτουργεί μουσείο με εκκλησιαστικά κειμήλια.
   Κοντά στο χωριό υπάρχουν οι μονές της Κοιμήσεως της Θεοτόκου και Γεννήσεως
   της Θεοτόκου (Μονή Κατουσίου) και η γέφυρα του Κοράκου, πετρόχτιστο γεφύρι
   του 14ου αι. και δύο σπήλαια, της Κλεφτόβρυσης και του Σταυρού.

   Παλιότερα όταν από μια χώρα κάτοικοι εγκαθiστατο σε τόπο έξω από την
   πατρίδα τους , έδιναν σε αυτόν ονομασία που προέρχονταν από την φυσικότητα
   και το ανάγλυφο του εδάφους ή από κανένα μεγάλο δέντρο που ήταν στο νέο
   τόπο ή από δάσος όμοιων δέντρων π.χ. Πλάτανος, Μεγάλη Οξιά, Καστανιά. Έτσι
   από τις λέξεις "Μπούκα" που σημαίνει είσοδος (π.χ μπούκα του λιμανιού ή
   μπούκα του κανονιού) και "Βίτσα" που σημαίνει πολύ λεπτή βέργα δηλ.
   Μπουκοβίτσα ονομάζεται τόπος που η είσοδος σ’ αυτόν είναι τόσο στενή όσο η
   μπούκα του κανονιού , λεπτή σαν βέργα. Ας θυμηθούμε , οι παλιότεροι, την
   είσοδο του χωριού, στη θέση ‘‘Λούκα’’ στη Μεγάλη Σκάλα, πόσο στενή ήταν.
   Κατά τη διάρκεια της δυναστικής έριδας για τον θρόνο του λιγοστού πια
   βυζαντινού κράτους μεταξύ των Ιωάννη Στ’ του Καντακουζηνού και του Ιωάννη
   Ε’ του Παλαιολόγου (η οποία επεσώρευσε στο Βυζάντιο πολλά δεινά) , ο
   ηγεμόνας των Σέρβων Στέφανος Δουσαν (1331-1355) εκμεταλλευόμενος τις
   δραματικές περιπέτειες του εμφύλιου αυτού πολέμου άρχισε την επεκτατική
   του πολιτική σε βάρος του βυζαντινού κράτους με κύριο στόχο να ιδρύσει μια
   σερβοελληνική αυτοκρατορία. Επιδέξιος διπλωμάτης, ικανός στρατιωτικός,
   έξυπνος και με μεγάλη θέληση, Στέφανος Δουσαν, κατέκτησε, αρχικά, τη
   Δυτική Μακεδονία. Αργότερα κατέλαβε την Αλβανία μέχρι το Δυρράχιο και την
   Αυλώνα. Στη συνέχεια αποσπά από τους Έλληνες την Ήπειρο, προχώρησε στη
   Μακεδονία και την κατέλαβε μέχρι τη Θεσσαλονίκη και την Χαλκιδική. Το 1346
   καταλαμβάνει τις Σέρρες , τους Φιλίππους, τη Δράμα και τη γύρω περιοχή. Το
   Πάσχα του 1346 στέφθηκε πανηγυρικά στα Σκόπια ‘‘ αυτοκράτωρ Σερβίας και
   Ρωμανίας’’ από τον Πατριάρχη της Σερβικής Εκκλησίας. Δυο χρόνια αργότερα
   καταλαμβάνει την Ήπειρο και τη Θεσσαλία μέχρι τον Κορινθιακό κόλπο . Το
   κράτος εκτεινόταν από τον Κορινθιακό κόλπο μέχρι το Βελιγράδι και από τις
   Δαλματικές ακτές μέχρι το Νέστο. Μετά το θάνατο του το σέρβικο αυτό κράτος
   διασπάσθηκε σε διάφορες τοπαρχίες. Στις εκστρατείες του χρησιμοποιούσε
   στρατό απ’ όλη τη Σερβία και από το χωριό Μπούκοβο της Σερβίας κοντά στο
   Μοναστήρι. Εδώ όταν εγκαταστάθηκαν οι καταγόμενοι από το Μπούκοβο,
   διατηρούσαν στενούς δεσμούς με την Μητρόπολη (το Μπούκοβο), υπάγονταν σε
   αυτήν και κυβερνώνταν είτε απ’ ευθείας , είτε δι’ αυτοδιοικήσεως. Για να
   θυμούνται δε την ιδιαίτερα πατρίδα τους πρόσθεσαν τη συλλαβή – ιτσι στο
   τέλος της λέξης .Μπουκοβο δηλ. Μπουκοβίτσι ( μικρό Μπούκοβο) που με την
   πάροδο των χρόνων έγινε Μπουκοβίτσα. Πιο κοντά στην πραγματικότητα είναι η
   δεύτερη ονομασία. Tο Μπούκοβο της Νοτιοσλαβίας βρίσκεται στο διαμέρισμα
   του Μοναστηρίου στις Β.Α. πλαγιές του όρους Βαρνούντος. Μισή ώρα από αυτό
   και στις βόρειες πλάγιες του Βαρνούντος βρίσκονταν η Μονή Μπουκόβου η
   οποία μεταβλήθηκε σε ερείπια κατά τη διάρκεια του Α’ Παγκοσμίου Πολέμου
   αφού ήταν μέσα στη ζώνη βολής του πυροβολικού. Από παραδόσεις μαθαίνουμε ,
   αλλά και από τα ερείπια που υπάρχουν, φαίνεται ότι πολύ παλιά το χωριό ,η
   Μπουκοβίτσα , ήταν χτισμένο στη θέση ‘‘ Σπηλιά’’. Από κει , άγνωστο για
   ποια αιτία , ίσως από σεισμό που έγινε το 1566, εγκαταλείφθηκε και αρχικά
   οι κάτοικοι εγκαταστάθηκαν στη Μεταμόρφωση (Κατούσι) και από εκεί
   κατέβηκαν στη θέση του σημερινού χωριού.

[Επεξεργασία] Εξωτερικές συνδέσεις

   http://www.anthiro.gr

   Prosepektasi1.svg Αυτό το άρθρο για ένα χωριό της Ελλάδας χρειάζεται
   επέκταση. Βοηθήστε τη Βικιπαίδεια επεκτείνοντάς το!
   Ανακτήθηκε από
   "http://el.wikipedia.org/wiki/%CE%91%CE%BD%CE%B8%CE%B7%CF%81%CF%8C_%CE%91%CF%81%CE%B3%CE%B9%CE%B8%CE%AD%CE%B1%CF%82_%CE%9A%CE%B1%CF%81%CE%B4%CE%AF%CF%84%CF%83%CE%B1%CF%82"
   Κατηγορίες: Χωριά του νομού Καρδίτσας | Δήμος Αργιθέας
   Κρυμμένη κατηγορία: Γεωγραφία της Ελλάδας-επέκταση

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English
     • Română

     • Τελευταία τροποποίηση 17:04, 24 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
