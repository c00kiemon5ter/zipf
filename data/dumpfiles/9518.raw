   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Γιάννος Κρανιδιώτης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Προτομή του Γιάννου Κρανιδιώτη έξω από το Υπουργείο Εξωτερικών στην Αθήνα

   Ο Γιάννος Κρανιδιώτης ήταν Έλληνας διπλωμάτης και πολιτικός.

   Γεννήθηκε στη Λευκωσία στις 25 Σεπτεμβρίου 1947. Ήταν γιος του Κύπριου
   διπλωμάτη, ποιητή και συγγραφέα Νίκου Κρανιδιώτη. Σπούδασε νομικά στο
   Πανεπιστήμιο Αθηνών και κατόπιν έκανε μεταπτυχιακές σπουδές στο
   Πανεπιστήμιο του Sussex της Μεγάλης Βρετανίας και του Χάρβαρντ στις ΗΠΑ.
   Ήταν επίσης επίτιμος διδάκτορας διεθνών σχέσεων του Δημοκριτείου
   Πανεπιστημίου Θράκης.

   Από το 1976 ήταν μέλος του ΠΑ.ΣΟ.Κ. και την περίοδο 1981-1984 διετέλεσε
   σύμβουλος του πρωθυπουργού Ανδρέα Παπανδρέου για το Κυπριακό. Την περίοδο
   1984–1989 ήταν γραμματέας του Υπουργείου Εξωτερικών για ευρωπαϊκά θέματα,
   από το 1988 ως το 1990 ήταν πρόεδρος του Ελληνικού Κέντρου Ευρωπαϊκών
   Μελετών και από τις 8 Ιουλίου 1994 υφυπουργός Εξωτερικών. Το 1995 έγινε
   Ευρωβουλευτής στη θέση του Χρήστου Παπουτσή, ο οποίος ορίστηκε τότε
   Επίτροπος.

   Στις 3 Φεβρουαρίου 1997 ορίστηκε ξανά υφυπουργός Εξωτερικών. Τον Μάρτιο
   του 1999 το Συνέδριο του ΠΑΣΟΚ τον εξέλεξε μέλος της Κεντρικής του
   Επιτροπής, ενώ στις 19 Φεβρουαρίου του ίδιου έτους ανέλαβε αναπληρωτής
   Υπουργός Εξωτερικών, θέση που διατήρησε μέχρι το θάνατό του, στις 14
   Σεπτεμβρίου 1999.

   Την ημέρα εκείνη ο Γιάννος Κρανιδιώτης μαζί με το γιο του και άλλους
   υπηρεσιακούς παράγοντες μετέβαινε με το υπηρεσιακό αεροσκάφος Φάλκον της
   Ελληνικής Κυβέρνησης στο Βουκουρέστι, προκειμένου να συμμετάσχει σε
   Διαβαλκανική Διάσκεψη των υπουργών Εξωτερικών. Είκοσι λεπτά πριν την
   προσγείωση, το αεροσκάφος υπέστη σφοδρές αναταράξεις και έχασε απότομα
   ύψος, πέφτοντας από τα 25.000 στα 5.000 πόδια. Αποτέλεσμα ήταν να βρουν
   τραγικό θάνατο έξι επιβαίνοντες που εκείνη την ώρα δεν ήταν δεμένοι στις
   θέσεις τους: ο Γιάννος Κρανιδιώτης, ο γιος του, δύο δημοσιογράφοι της ΕΡΤ,
   ένας αστυνομικός της φρουράς του και ο μηχανικός του αεροσκάφους.

   Ήταν παντρεμένος με τη διπλωματική υπάλληλο Αικατερίνη Μπούρα και είχε
   έναν γιο, το Νικόλα, ο οποίος σκοτώθηκε μαζί του στο ίδιο δυστύχημα.

[Επεξεργασία] Εξωτερικές συνδέσεις

     • Απίστευτη τραγωδία - Νεκρός ο Κρανιδιώτης

                    Στοιχεία προσώπου
   ΟΝΟΜΑ               Κρανιδιώτης Γιάννος
   ΑΛΛΑ ΟΝΟΜΑΤΑ        Γιάννος Κρανιδιώτης
   ΜΙΚΡΗ ΠΕΡΙΓΡΑΦΗ     Έλληνας διπλωμάτης και πολιτικός
   ΗΜΕΡΟΜΗΝΙΑ ΓΕΝΝΗΣΗΣ 25 Σεπτεμβρίου
   ΕΤΟΣ ΓΕΝΝΗΣΗΣ       1947
   ΤΟΠΟΣ ΓΕΝΝΗΣΗΣ      Λευκωσία, Κύπρος
   ΗΜΕΡΟΜΗΝΙΑ ΘΑΝΑΤΟΥ  14 Σεπτεμβρίου
   ΕΤΟΣ ΘΑΝΑΤΟΥ        1999
   ΤΟΠΟΣ ΘΑΝΑΤΟΥ       Βουκουρέστι, Ρουμανία

   Ανακτήθηκε από
   "http://el.wikipedia.org/wiki/%CE%93%CE%B9%CE%AC%CE%BD%CE%BD%CE%BF%CF%82_%CE%9A%CF%81%CE%B1%CE%BD%CE%B9%CE%B4%CE%B9%CF%8E%CF%84%CE%B7%CF%82"
   Κατηγορίες: Γεννήσεις το 1947 | Θάνατοι το 1999 | Κύπριοι πολιτικοί |
   Έλληνες Ευρωβουλευτές | Έλληνες υφυπουργοί Εξωτερικών

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • English

     • Τελευταία τροποποίηση 07:52, 26 Απριλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
