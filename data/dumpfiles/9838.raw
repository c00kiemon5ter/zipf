   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Gabriel Knight

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Gabriel Knight ονομάζεται μία σειρά ηλεκτρονικών παιχνιδιών περιπέτειας
   (adventures) τα οποία αναπτύχθηκαν από την εταιρεία Sierra On-Line υπό την
   αιγίδα της σχεδιάστριας και συγγραφέως Τζέιν Τζένσεν (Jane Jensen).
   Απέσπασαν πολλές διακρίσεις και συνοδεύτηκαν από μεγάλη εμπορική επιτυχία
   και πολύ θετικές κριτικές στον ειδικό Τύπο. Στη σειρά συγκαταλέγονται οι
   εξής τίτλοι:

     • Gabriel Knight: Sins of the Fathers (1993)
     • Gabriel Knight 2: The Beast Within (1996)
     • Gabriel Knight 3: Blood of the Sacred, Blood of the Damned (1999)

   Πίνακας περιεχομένων

     • 1 Επισκόπηση
     • 2 Sins of the Fathers
     • 3 The Beast Within
     • 4 Blood of the Sacred, Blood of the Damned
     • 5 Υποσημειώσεις

[Επεξεργασία] Επισκόπηση

   Και οι τρεις τίτλοι εστιάζονται στις υπερφυσικές περιπέτειες του Γκάμπριελ
   Νάιτ, Αμερικανού συγγραφέα τρόμου γερμανικής καταγωγής, ιδιοκτήτη
   βιβλιοπωλείου της Νέας Ορλεάνης και κληρονόμου του τίτλου του
   Schattenjäger (προφέρεται Σάτεν-γιέγκερ), του κυνηγού των σκιών, πεπρωμένο
   του οποίου είναι η σύγκρουση με τις δυνάμεις του σκότους και τον οποίον
   ελέγχει και χειρίζεται ο παίκτης. Σπουδαίο ρόλο παίζει επίσης η νεαρή
   αμερικανοϊάπωνας βοηθός του Γκάμπριελ, η Γκρέις Νακιμούρα (Grace
   Nakimura), ενώ στα δύο τελευταία παιχνίδια της σειράς ο παίκτης κατά
   περιόδους αναλαμβάνει τον έλεγχό της. Η ορχηστρική μουσική, η σκοτεινή,
   απειλητική, ατμόσφαιρα, η επιτυχημένη μείξη προσεκτικά μελετημένων
   ιστορικών γεγονότων με μυθοπλαστικά στοιχεία, η εξέλιξη των χαρακτήρων των
   δύο κεντρικών ηρώων και της σχέσης τους, καθώς και το μελετημένο σεναριακό
   υπόβαθρο έχουν επισημανθεί ως βασικά χαρακτηριστικά που συνέβαλαν στην
   επιτυχία της σειράς.

   Τα τρία παιχνίδια χρησιμοποίησαν διαφορετικές τεχνολογίες στην κεντρική
   μηχανή τους. Το Sins of the Fathers βασίστηκε σε δισδιάστατα, ζωγραφισμένα
   στο χέρι περιβάλλοντα και χαρακτήρες, όπως ήταν το σύνηθες στην εποχή του.
   Το The Beast Within, ευρισκόμενο επίσης στο κλίμα της δικής του εποχής,
   χρησιμοποίησε βιντεοσκοπημένους ηθοποιούς και τεχνολογία FMV (Full Motion
   Video). Τέλος, το Blood of the Sacred, Blood of the Damned βασίστηκε σε
   μία πρωτοποριακή μηχανή τρισδιάστατων γραφικών πραγματικού χρόνου η οποία
   επέτρεπε ελεύθερη κίνηση της κάμερας ανεξάρτητα από τον χαρακτήρα που
   ήλεγχε ο παίκτης.

[Επεξεργασία] Sins of the Fathers

   Το παιχνίδι περιστρέφεται γύρω από μία σειρά τελετουργικών φόνων στη Νέα
   Ορλεάνη, μία υπόθεση που καλείται να επιλύσει ο Γκάμπριελ Νάιτ όταν
   μαθαίνει πως έχει κληρονομήσει από τον νεκρό πλέον θείο του το χάρισμα,
   αλλά και την ευθύνη, του Schattenjäger. Με τη βοήθεια της Γκρέις και του
   καλύτερου φίλου του, του αστυνομικού ντετέκτιβ Μόζλι (Mosely), ο Γκάμπριελ
   εντοπίζει την πηγή των ανθρωποκτονιών στην κοινότητα βουντού της Νέας
   Ορλεάνης, μαθαίνοντας στην πορεία το πεπρωμένο του ως «κυνηγός των σκιών».

   Το παιχνίδι κυκλοφόρησε στα τέλη του 1993 σε 11 δισκέτες, ή ένα CD-ROM,
   και απέσπασε ενθουσιώδεις κριτικές. Τις φωνές των ηρώων ερμήνευσαν γνωστοί
   ηθοποιοί του Χόλιγουντ όπως ο Τιμ Κάρυ (Tim Curry) και ο Μαρκ Χάμιλ (Mark
   Hamill).

[Επεξεργασία] The Beast Within

   Το Gabriel Knight 2: The Beast Within εκδόθηκε από τη Sierra το 1996, προς
   τα τέλη της (μικρής συγκριτικά) εποχής άνθισης των αποκαλούμενων
   «interactive movies» (αλληλεπιδραστικές ταινίες), η οποία σε γενικές
   γραμμές διήρκεσε από το 1992 μέχρι το 1997 και όπου ο χρήστης ελέγχει
   βιντεοσκοπημένους χαρακτήρες-ηθοποιούς ενώ στη δράση παρεμβάλλονται
   κινηματογραφικές σκηνές. Το παιχνίδι κυκλοφόρησε σε 6 CD-ROM και
   πραγματευόταν μια υπερφυσική ιστορία με λυκανθρώπους η οποία λάμβανε χώρα
   στη Βαυαρία της Γερμανίας. Στο σενάριο μεταξύ άλλων εμπλεκόταν ο
   Λουδοβίκος B' της Βαυαρίας και ο Ρίχαρντ Βάγκνερ, σε μια αφήγηση
   εναλλακτικής ιστορίας.

   Το παιχνίδι έλαβε εξαιρετικές κριτικές από την πλειονότητα του διεθνούς
   και ειδικά του ελληνικού ειδικού Τύπου, με τον Ανδρέα Τσουρινάκη, μόνιμο
   συντάκτη του περιοδικού PC Master, να το βαθμολογεί με 99%. Η διθυραμβική
   κριτική επικεντρωνόταν ιδίως στο αισθητικό κομμάτι του παιχνιδιού το οποίο
   θεωρήθηκε πρωτοποριακό.

   Το παιχνίδι πούλησε γύρω στα 200.000 αντίτυπα παγκοσμίως, μια μέτρια
   επίδοση σε σχέση με το αυξημένο κόστος παραγωγής του και δεδομένου ότι η
   πρώτη αλληλεπιδραστική ταινία της Sierra, το Phantasmagoria της Ρομπέρτα
   Γουίλιαμς, είχε πουλήσει πάνω από 1.000.000 αντίτυπα έναν χρόνο νωρίτερα.
   Αυτός ο λόγος, καθώς και η έντονα καθοδική εμπορική πορεία των παιχνιδιών
   περιπέτειας που σημειώθηκε στα τέλη της δεκαετίας του 1990, θεωρούνται και
   οι κύριες αιτίες που το επόμενο παιχνίδι της σειράς Gabriel Knight
   καθυστέρησε πάνω από 4 χρόνια να πάει στην παραγωγή.

[Επεξεργασία] Blood of the Sacred, Blood of the Damned

   Το Gabriel Knight 3 καθυστέρησε καθώς ανασχεδιάστηκε επανειλημμένα
   προκειμένου να βρίσκεται στην αιχμή της τρέχουσας τεχνολογίας, η οποία
   απαιτούσε τρισδιάστατα φωτορεαλιστικά γραφικά πραγματικού χρόνου. Τελικώς
   κυκλοφόρησε τα Χριστούγεννα του 1999, σε μία άσχημη περίοδο για τα
   παιχνίδια περιπέτειας τα οποία, μετά την εμπορική αποτυχία του Grim
   Fandango έναν χρόνο νωρίτερα, βρίσκονταν σε ιδιαίτερα πτωτική εμπορική
   πορεία. Η ιστορία του τίτλου τοποθετείται αρχικώς στο Παρίσι της Γαλλίας,
   όπου ο Γκάμπριελ και η Γκρέις είναι καλεσμένοι ενός πλούσιου έκπτωτου
   μονάρχη. Ύστερα από την απαγωγή του νεογέννητου γιου του τελευταίου, οι
   δύο πρωταγωνιστές καταλήγουν στην περιοχή Λανγκεντόκ της νότιας Γαλλίας
   ευρισκόμενοι στα ίχνη των απαγωγέων, οι οποίοι φαίνεται να συσχετίζονται
   με μία μυστική σέκτα βρικολάκων.

   Μεγάλο τμήμα της πλοκής αποτελεί διασκευή της παλαιότερης δημοσιογραφικής
   έρευνας Το άγιο αίμα και το άγιο Γκράαλ, η οποία επιχειρούσε να συνδέσει
   σε έναν κεντρικό κορμό θεωρίες συνωμοσίας που αφορούσαν τους
   Ελευθεροτέκτονες, τους Ναΐτες Ιππότες, τη δυναστεία των Μεροβιγγείων και
   τον Ιησού Χριστού. Στις αρχές της δεκαετίας του 1980 αυτή η ίδια έρευνα
   είχε εμπνεύσει τον Ουμπέρτο Έκο για τη συγγραφή του Εκκρεμούς του Φουκώ,
   ενώ κατά τη δεκαετία του 2000 αποτέλεσε βάση για μεγάλο μέρος της πλοκής
   του Κώδικα Ντα Βίντσι.

   Στο Gabriel Knight 3 επέστρεψε ο Τιμ Κάρι στην ερμηνεία της φωνής του
   κεντρικού ήρωα, ενώ το παιχνίδι κυκλοφόρησε σε συσκευασία τριών CD-ROM
   συνοδευόμενη από ένα εισαγωγικό ολιγοσέλιδο κόμιξ. Οι κριτικές από τον
   ειδικό Τύπο υπήρξαν θετικές, με το ελληνικό περιοδικό PC Master να
   βαθμολογεί το παιχνίδι με 99%^[1]. Αποτέλεσε το τελευταίο παιχνίδι
   περιπέτειας της Sierra.

[Επεξεργασία] Υποσημειώσεις

    1. ↑ GameWeb > Reviews > GABRIEL KNIGHT 3

   Ανακτήθηκε από "http://el.wikipedia.org/wiki/Gabriel_Knight"
   Κατηγορία: Παιχνίδια περιπέτειας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Suomi
     • Français
     • Hrvatski
     • Italiano
     • Русский
     • 中文

     • Τελευταία τροποποίηση 08:33, 5 Μαρτίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
