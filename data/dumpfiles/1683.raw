   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                            Έλλη Αλεξίου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Η Έλλη Αλεξίου, του Στυλιανού, (1894-1988)
   ήταν λογοτέχνις, πεζογράφος και
   παιδαγωγός.

   Πίνακας περιεχομένων

     * 1 Βιογραφικά στοιχεία
     * 2 Επιλεγμένα έργα
     * 3 Παραπομπές
     * 4 Πηγές

[Επεξεργασία] Βιογραφικά στοιχεία

   Η Έλλη Αλεξίου γεννήθηκε στις 22 Μαΐου
   του 1894 στο Ηράκλειο Κρήτης. Σπούδασε στο
   Διδασκαλείο Ηρακλείου και για έξι
   χρόνια υπηρέτησε ως δασκάλα στο Γ'
   Χριστιανικό Παρθεναγωγείο και στη
   "Στέγη Μικρών Αδελφών". Το 1920
   εγκαταστάθηκε στην Αθήνα μετά το γάμο
   της με τον Βασίλη Δασκαλάκη. Ακολούθησε
   σπουδές Παιδαγωγικών και Φιλολογίας
   όπου και διορίστηκε καθηγήτρια Μέσης
   Εκπαίδευσης διδάσκοντας 19 χρόνια.
   Συμμετείχε στην Εθνική Αντίσταση (ΕΑΜ
   Λογοτεχνών). Το 1945 μετέβη για σπουδές στη
   Σορβόνη, απ΄ όπου έλαβε δίπλωμα
   φωνητικής και γαλλικής, ενώ παράλληλα
   δίδασκε σε σχολεία της ελληνικής
   παροικίας^[1] αλλά της αφαιρέθηκε η
   ελληνική ιθαγένεια και δεν μπόρεσε να
   επιστρέψει στην Ελλάδα. Από το 1949 μέχρι
   το 1962 διορίστηκε εκπαιδευτικός
   σύμβουλος για τα ελληνικά σχολεία των
   σοσιαλιστικών χωρών. Μετά από
   αναγκαστική προσφυγιά λόγω των
   επανειλημμένων διώξεων που υπέστη από
   την ανάμιξή της σε προοδευτικά κινήματα
   επέστρεψε στην Ελλάδα το 1962. Αργότερα
   όμως συνελήφθη και το 1965 βρέθηκε στις
   φυλακές Αβέρωφ. Στη συνέχεια
   ελευθερώθηκε και μετέβη στη Ρουμανία ως
   το 1966, οπότε και επέστρεψε οριστικά στην
   Ελλάδα. Με την επιστροφή της συνελήφθη
   με βάση βούλευμα εναντίον της που είχε
   εκδοθεί το 1952, δικάστηκε και
   απαλλάχθηκε. Έκτοτε και μέχρι το θάνατό
   της, στις 28 Σεπτεμβρίου του 1988,
   αφιερώθηκε στη λογοτεχνία. Τα έργα της
   διακρίνονται για τον ποιητικό ρεαλισμό
   του ύφους^[2] καθώς και για τον
   κοινωνικοπολιτικό προβληματισμό τους.

   Ανηψιός της ήταν ο Παύλος Σιδηρόπουλος,
   ενώ η ίδια ήταν αδελφή της Γαλάτειας
   Καζαντζάκη. Για πολλά χρόνια συζούσε με
   τον ποιητή Μάρκο Αυγέρη.

   Η Έλλη Αλεξίου είχε λάβει μέρος στο Α'
   και Β' Συνέδριο της Ειρήνης, στο Παρίσι
   (1947) και Βαρσοβία (1950) αντίστοιχα, καθώς
   και στα Συνέδρια: των Διανοουμένων, στο
   Βρότσλαβ Πολωνίας (1948), για το Παιδί στη
   Βιέννη (1952), για τη Γυναίκα, στη Κοπεγχάγη
   (1953) κ.ά. όπως και της Νεοελληνικής
   Λογοτεχνίας (Βερολίνο 1957). Υπήρξε μέλος
   του Συλλόγου Γυναικών Επιστημόνων, της
   Εταιρίας Ελλήνων Λογοτεχνών, της
   Πανελλήνιας Κίνησης για την Ύφεση και
   την Ειρήνη κ.ά. Μιλούσε επίσης γαλλικά,
   γερμανικά και ρωσικά. Ήταν μόνιμος
   κάτοικος Αθηνών (Λ. Αλεξάνδρας).

[Επεξεργασία] Επιλεγμένα έργα

     * Άνθρωποι (1938)
     * Λούμπεν (1940)
     * Γ΄ Χριστιανικόν Παρθεναγωγείον (1938)
     * Με τη λύρα (1958)
     * Αναχωρήσεις και μεταλλαγές (1962) 3
       τόμοι.
     * Σπουδή (11 διηγήματα) (1972)
     * Για να γίνει μεγάλος, βιογραφία του
       Καζαντζάκη (1966)
     * Υπέρ των ζώντων, (11 διηγήματα) (1972)
     * Ήθελε να την λένε κυρία
     * Μυστήρια
     * Ο Χοντρούλης και η Πηδηχτή
     * Προσοχή! Συνάνθρωποι
     * Σκληροί αγώνες για μικρή ζωή

[Επεξεργασία] Παραπομπές

    1. ↑ Λεξικό συγγραφέων, Βασίλης
       Αναγνωστόπουλος, Κώστας Φωτάκης,
       Αθήνα, Εκδόσεις Πατάκης 2000, σελ. 15.
    2. ↑ Χρονικό του 20ού αιώνα", εκδόσεις
       Τέσσερα Έψιλον, σελ. 1399.

[Επεξεργασία] Πηγές

     * Who's Who 1979 σ.25

                       Στοιχεία προσώπου
   ΟΝΟΜΑ                    Αλεξίου Έλλη
   ΑΛΛΑ ΟΝΟΜΑΤΑ
                                 ελληνίδα λογοτέχνις,
   ΜΙΚΡΗ ΠΕΡΙΓΡΑΦΗ παιδαγωγός,
                                 αντιστασιακή
   ΗΜΕΡΟΜΗΝΙΑ          22 Μαΐου
   ΓΕΝΝΗΣΗΣ
   ΕΤΟΣ ΓΕΝΝΗΣΗΣ     1894
   ΤΟΠΟΣ ΓΕΝΝΗΣΗΣ   Ηράκλειο, Κρήτη, Ελλάδα
   ΗΜΕΡΟΜΗΝΙΑ          28 Σεπτεμβρίου
   ΘΑΝΑΤΟΥ
   ΕΤΟΣ ΘΑΝΑΤΟΥ       1988
   ΤΟΠΟΣ ΘΑΝΑΤΟΥ     Αθήνα, Ελλάδα

   Ανακτήθηκε από
   "http://el.wikipedia.org/wiki/%CE%88%CE%BB%CE%BB%CE%B7_%CE%91%CE%BB%CE%B5%CE%BE%CE%AF%CE%BF%CF%85"
   Κατηγορίες: Έλληνες λογοτέχνες | Έλληνες
   Αντιστασιακοί | Παιδαγωγοί | Ηρακλειώτες
   (πόλη) | Γεννήσεις το 1894 | Θάνατοι το 1988

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Українська

     * Τελευταία τροποποίηση 14:55, 28
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
