   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Αγία Άννα Εύβοιας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 38°51′32″N 23°24′00″E﻿ / ﻿38.8590, 23.4

             Αγία Άννα
   Αγία Άννα (Ελλάδα)
             Αγία Άννα
   Αγία Άννα

   ══════════════════════════════
   Νομός               Εύβοιας
   Επίσημος πληθυσμός  884 (2001)
   Τηλεφωνικός κωδικός 22270

   [IMG]
   [IMG]
   Βορειοανατολική άποψη της Αγίας Άννας
   [IMG]
   [IMG]
   Αγκάλη Η παραλία της Αγίας Άννας

   Η Άγια Άννα είναι χωρίο της Βόρειας Εύβοιας που είναι χτισμένη στις
   παρυφές του λόφου Κάτσαρη με θέα το καταγάλανο Αιγαίο. Περιστοιχισμένο από
   μεγάλα πεύκα κυπαρίσσια και αιωνόβια πλατάνια και ελιές. Στο κέντρο του
   χωριού βρίσκεται η κεντρική πλατεία με τη εκκλησία της Κοίμησης της
   Θεοτόκου ενώ στην βόρεια πλευρά του βρίσκεται ο ιερός ναός της Αγίας Άννας
   με την θαυματουργή εικόνα της Αγίας από όπου πήρε και το όνομά του. Απέχει
   από την Χαλκίδα 76 και από την Αθήνα 156 km. Διοικητικά ανήκει στον Δήμο
   Νηλέα του οποίου είναι και έδρα από το 1873. Στο ίδιο κοινοτικό διαμέρισμα
   βρίσκετε η κοινότητα Αγκάλη (Η παραλία της Αγίας Άννας). Εκτίνεται σε μία
   απόσταση 4 χιλιομέτρων με βότσαλο που βαθμιαία καταλήγει στο νοτιότερο
   τμήμα της σε αμμουδιά. Στη βορειότερη πλευρά υπάρχει η χερσόνησος του
   Αγίου Βασιλείου με το ομώνυμο εκκλησάκι. Ανάμεσα στα απότομα και κατάφυτα
   βράχια του σχηματίζονται υπέροχα κολπάκια με βότσαλο και άμμο. Ο
   συνδυασμός του καταπράσινου τοπίου από πεύκα και ελιές μαζί με τα
   πεντακάθαρα νερά του Αιγαίου κάνουν την Αγία Άννα έναν υπέροχο προορισμό
   για χιλιάδες επισκέπτες τους καλοκαιρινούς κυρίως μήνες.

   Σύμφωνα με έρευνες αρχαιολόγων και από διάφορα ευρήματα φαίνεται πως στην
   περιοχή υπήρχαν οικισμοί από την παλαιολιθική ακόμα περίοδο. Πολλά ακόμα
   οικήματα έχουν βρεθεί και στην περιοχή του Αγίου Βασίλη που παραπέμπουν σε
   οχυρό. Κατά την περίοδο της τουρκοκρατίας η Αγία Άννα όπως και τα άλλα
   χωριά της Βορ. Εύβοιας, παρότι δεν είχε ιδιαίτερα προβλήματα με τους
   Τούρκους, δεχόταν συνεχείς επιθέσεις από πειρατές οι οποίοι λυμαίνονταν
   την περιοχή. Χαρακτηριστική είναι η ονομασία μικρού κόλπου στην Αγκάλη με
   την ονομασία Σαρακήνικο. Αργότερα στο τέλος του 18ου αιώνα όταν η διοίκηση
   της βορ. Εύβοιας πέρασε στον Αλή Πασά και τοποθετήθηκε τουρκική φρουρά
   άρχισε να αναπτύσσεται εμπορική δραστηριότητα από θαλάσσης με τις βόρειες
   Σποράδες και τον Βόλο. Με την απελευθέρωση η Αγία Άννα συνέχισε να είναι
   σημαντικό κέντρο για την ευρύτερη περιοχή και γνώρισε μεγάλη ανάπτυξη.

   [IMG]
   [IMG]
   Η εκκλησία της Αγίας Άννας

   Ο πληθυσμός του από τα στοιχεία της απογραφής του 2001 ανέρχεται στους 884
   κατοίκους ύστερα από μια πτωτική πορεία τις τελευταίες δεκαετίες λόγο της
   έλλειψης εργασίας μετά και από την υποβάθμιση των ορυχείων της ευρύτερης
   περιοχής. Οι κάτοικοι απασχολούνται κυρίως με αγροτικές εργασίες αλλά τον
   τελευταίο καιρό λόγω και της αυξανόμενης τουριστικής ανάπτυξης της
   περιοχής υπάρχει ροπή προς άλλες μορφές απασχόλησης.

   Η Αγία Άννα είναι επίσης γνωστή για το παραδοσιακό βωμολοχικό καρναβάλι
   της που γίνεται την Καθαρά Δευτέρα . Οι κάτοικοι ετοιμάζουν άρματα και
   φορεσιές που έχουν ως σύμβολο τον φαλλό και τραγουδούν σατιρικά τραγούδια
   βωμολοχικού περιεχομένου. Χιλιάδες επισκέπτες καταφτάνουν κάθε χρόνο για
   να το παρακολουθήσουν.

   Στο χωριό λειτουργεί επίσης από το 1981 λαογραφικό μουσείο με παραδοσιακές
   φορεσιές κοσμήματα υφαντά γεωργικά οικιακά και άλλα εργαλεία και
   αντικείμενα που χρησιμοποιούσαν στην καθημερινή τους ζωή οι κάτοικοι.
   Πρόσφατα το μουσείο μεταφέρθηκε σε καλύτερο και πιο άνετο χώρο και
   εμπλουτίστηκε με περισσότερα εκθέματα.

   Ανακτήθηκε από
   "http://el.wikipedia.org/wiki/%CE%91%CE%B3%CE%AF%CE%B1_%CE%86%CE%BD%CE%BD%CE%B1_%CE%95%CF%8D%CE%B2%CE%BF%CE%B9%CE%B1%CF%82"
   Κατηγορία: Χωριά του νομού Εύβοιας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Français

     • Τελευταία τροποποίηση 17:55, 31 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
