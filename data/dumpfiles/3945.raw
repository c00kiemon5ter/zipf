   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

              Ναυμαχία της Κοπεγχάγης (1801)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

           για τη δεύτερη ναυμαχία της
           Κοπεγχάγης δείτε Ναυμαχία της
           Κοπεγχάγης (1807)

                  Ναυμαχία της Κοπεγχάγης
                   Ναπολεόντειοι πόλεμοι
   PocockBattleOfCopenhagen.jpg
   Ναυμαχία της Κοπεγχάγης, Νίκολας Πόκοκ
         Χρονολογία       2 Απριλίου 1801
              Τόπος            Στενό της Κοπεγχάγης
             Έκβαση           Νίκη του Βρετανικού
                                    Βασιλικού Ναυτικού
                               Μαχόμενοι
   Flag of the United Kingdom.svg   Flag of Denmark.svg Δανία
   Ηνωμένο Βασίλειο
                                 Αρχηγοί
   Ναύαρχος σερ          Διάδοχος Φρειδερίκος,
   Χάιντ Πάρκερ,         Αρχιπλοίαρχος Γιόχαν
   αντιναύαρχος         Όλφερτ Φίσερ.
   Νέλσον (Horatio Nelson)
                                Δυνάμεις
   18 πλοία γραμμής,
   11 φρεγάτες,             7 πλοία γραμμής, 12
                                    μικρότερα πολεμικά,
   24 μικρότερα            παράκτια οχυρά και
   πολεμικά.                πυροβολαρχίες.
   (Συνολικά 400            (Συνολικά 380 πυροβόλα).
   πυροβόλα)
                                Απώλειες
   Σοβαρές ζημίες σε 16 πλοία, 370 νεκροί και
   5 πλοία, 264 νεκροί,  1845 τραυματίες.
   689 τραυματίες.

   Η ιδιόμορφη Ναυμαχία της Κοπεγχάγης (2
   Απριλίου 1801) ήταν η τελευταία και
   μεγαλύτερη επιτυχία του Ναυάρχου
   Νέλσωνα πριν από την ακόμη πιο περίφημη
   Ναυμαχία του Τραφάλγκαρ. Η μεγάλη
   ιδιομορφία της ναυμαχίας ήταν ότι
   διεξάχθηκε και κερδήθηκε σε στενό χώρο
   για ελιγμούς χώρο και υπό τα πυρά των
   παράκτιων οχυρών ξηράς που προστάτευαν
   την όμορφη πρωτεύουσα της Δανίας.

   Πίνακας περιεχομένων

     * 1 Πολιτική κατάσταση πριν από τη
       Ναυμαχία
     * 2 Στο δρόμο για τη Βαλτική
     * 3 Η πορεία προς τη σύγκρουση
     * 4 Πηγές

[Επεξεργασία] Πολιτική κατάσταση πριν από
τη Ναυμαχία

   Η Μ. Βρετανία ήταν απομονωμένη στο νησί
   της και σε δύσκολη θέση:

    1. Ο κύριος αντίπαλός της, η Γαλλία,
       αναγεννιόταν σταθερά από τη ζοφερή
       πολιτική κατάσταση της περιόδου της
       Τρομοκρατίας του Ροβεσπιέρου και τον
       έλεγχό της έπαιρνε αργά αλλά σταθερά η
       ανερχόμενη στρατιωτική ιδιοφυΐα της,
       ο Ναπολέων Βοναπάρτης.
    2. Είχε απομονωθεί στρατηγικά, αφού ο
       κυριότερος σύμμαχός της, η Αυστρία,
       είχε αποσυρθεί (για την ώρα
       τουλάχιστον) από τον πόλεμο εξαιτίας
       της συντριβής της από το Βοναπάρτη
       στην Μάχη του Μαρέγκο το 1800. Σε τόσο
       απομονωμένη κατάσταση δεν έμελλε να
       ξαναβρεθεί παρά το Καλοκαίρι του 1940.
    3. Ένας απειλητικά μεγάλος στόλος
       ετοιμάζονταν να πλεύσει εναντίον της
       από τα λιμάνια της Βαλτικής.
    4. Η «Μεγάλη Στρατιά» με υπερπατριωτικό
       ενθουσιασμό συγκεντρώνονταν στις
       ακτές της Βουλώνης, απειλώντας να
       διασχίσει τη Μάγχη με την πρώτη
       ευκαιρία.
    5. Τα Σκανδιναβικά κράτη και η Ρωσία
       φημολογούνταν ότι ετοίμαζαν
       αποκλεισμό των βρετανικών εμπορικών
       πλοίων από τα λιμάνια τους. Αυτό
       ισοδυναμούσε με οικονομικό
       στραγγαλισμό του Ηνωμένου Βασιλείου
       και το πρώτο βήμα για συμμαχία των
       παραπάνω με τη Γαλλία.

   Αυτή η φοβερά δυσάρεστη κατάσταση είχε
   ως αποτέλεσμα την παραίτηση του
   Πρωθυπουργού της Ουίλλιαμ Πιτ και την
   αντικατάστασή του από τον Χένρυ
   Άντιγκτον. Ο νέος πρωθυπουργός κάλεσε,
   ως από μηχανής θεό, το σωστό άνθρωπο: τον
   Οράτιο Νέλσωνα και τον όρισε
   υποδιοικητή του Στόλου της Μάγχης με το
   βαθμό του αντιναυάρχου επί του
   τρίκροτου «San Josef», που ο ίδιος τόσο
   τολμηρά είχε κυριεύσει με ρεσάλτο.
   Αποστολή του ήταν να πλεύσει στη Βαλτική
   για να αποθαρρύνει τα Σκανδιναβικά
   κράτη και τη Ρωσία να ενώσουν τους
   στόλους τους με Γαλλία και Ισπανία
   εναντίον της Μ. Βρετανίας, αφού το
   άθροισμα των πολεμικών όλων αυτών των
   στόλων υπερτερούσε πολύ του
   θαλασσοκρατορικού Βασιλικού Ναυτικού.
   Για την ακρίβεια, το 1801 το Βρετανικό
   Ναυτικό διέθετε 180 πλοία γραμμής και 213
   φρεγάτες, συνολικού εκτοπίσματος 546.000 t.
   Η τότε συμμαχία Γαλλίας - Ισπανίας
   διέθετε πλοία συνολικού εκτοπίσματος
   431.000 t. Τέλος το άθροισμα των στόλων της
   Δανίας, της Σουηδίας και της Ρωσίας είχε
   συνολικό εκτόπισμα 265.000 t. Δηλαδή αν
   ενώνοντας οι στόλοι της Γαλλίας, της
   Ισπανίας, της Δανίας, της Σουηδίας και
   της Ρωσίας θα είχαν ένα συνολικό
   εκτόπισμα 696.000 t, που απειλούσε να
   τερματίσει τη Βρετανική
   θαλασσοκρατορία, στην οποία στηρίζονταν
   η οικονομία, η ισχύς και η ίδια η ύπαρξη
   του Ηνωμένου Βασιλείου.

[Επεξεργασία] Στο δρόμο για τη Βαλτική

   Ο Νέλσωνας στις 6 Μαρτίου 1801 μετατέθηκε
   στο «Στόλο της Βαλτικής» με
   υποναυαρχίδα το «St George» των 98 πυροβόλων.
   Το βρετανικό Ναυαρχείο πίστευε ότι
   αρκούσε απλή επίδειξη ισχύος του
   Βασιλικού Ναυτικού στη Βαλτική για να
   πεισθούν τα Σκανδιναβικά κράτη να
   τηρήσουν φιλικότερη στάση. Γι' αυτό
   τοποθέτησε επικεφαλής του στόλου το
   Ναύαρχο σερ Χάιντ Πάρκερ που ήταν
   ιδιαίτερα συντηρητικός και προσεκτικός.
   Είχε διακριθεί πάντως στον Πόλεμο κατά
   της Ανεξαρτησίας των ΗΠΑ και ακολούθως
   ως υποναύαρχος του Ναυάρχου Χουντ στο
   «Στόλο της Μεσογείου». Έπειτα
   τοποθετήθηκε Κυβερνήτης της Τζαμάικα.
   Στην πραγματικότητα οι Πάκερ και Νέλσων
   δεν είχαν σαφείς διαταγές για το τι
   έπρεπε να κάνουν, όμως ήταν σαφές από την
   κατάσταση ότι ο χρόνος κυλούσε εναντίον
   τους, γιατί πιθανή συνένωση των εχθρών
   της Βρετανίας πριν το εμποδίσουν
   σήμαινε καταστροφή για την πατρίδα τους.
   Μάλιστα, θα έκαναν καλά να διευθετήσουν
   υπέρ τους την κατάσταση πριν το εαρινό
   λιώσιμο των πάγων επέτρεπε τον κατάπλου
   του ισχυρού ρωσικού στόλου από το Ρέωαλ.
   Τελικά ο Βρετανικός «Στόλος της
   Βαλτικής» απέπλευσε στις 12 Μαρτίου 1801.
   Διέθετε 18 πλοία γραμμής, 11 φρεγάτες και 24
   μικρότερα πολεμικά. Κατά τη διάρκεια του
   ταξιδιού έλιωσε η αρχική ψυχρότητα στις
   σχέσης ναυάρχου και αντιναυάρχου, με
   πρωτοβουλία του δεύτερου.
   Η Δανία όχι μόνο επέβαλε αποκλεισμό των
   βρετανικών εμπορικών πλοίων από τα
   λιμάνια της, αλλά ακόμη απαγόρευσε το
   διάπλου των πορθμών της και επιπλέον
   απέκλεισε και το γερμανικό λιμάνι του
   Αμβούργου. Ήταν φανερό λοιπόν ότι έπρεπε
   να την αντιμετωπίσουν πρώτη και να τη...
   «λογικεύσουν». Άλλωστε, αφού έπρεπε να
   πλεύσουν στη Βαλτική, ήταν απαραίτητο να
   πλεύσουν από τους πορθμούς της χώρας ή
   αυτόν μεταξύ Δανίας - Σουηδίας που θα
   έδινε τη δυνατότητα να εμπλακεί και ο
   σουηδικός στόλος.
   Στο πολεμικό συμβούλιο του «Στόλου της
   Μάγχης» ο Νέλσων πρότεινε να περάσουν το
   διεθνή πορθμό και να πάνε να
   αιφνιδιάσουν πρώτα το ρωσικό στόλο
   στους ναυστάθμους του πριν προλάβει να
   αποπλεύσει έτοιμος για μάχη. Ο Πάρκερ
   απέρριψε την πρόταση, λέγοντας ότι ο
   Δανικός στόλος έπρεπε να εξουδετερωθεί
   πρώτος, γιατί υπήρχε ο κίνδυνος, όσο ο
   βρετανικός στόλος θα προωθούνταν στη
   Βαλτική κατά του ρωσικού, ο δανικός και ο
   σουηδικός στόλος να καταπλεύσουν στη
   Γαλλία και να ενωθούν με το γαλλικό.
   Τότε, ο Νέλσωνας παραδέχτηκε ως σωστούς
   τους συλλογισμούς του ανώτερου του και
   πρότεινε ένα δεύτερο σχέδιο δράσης: Να
   καταπλεύσει ο «Στόλος της Βαλτικής»
   κατευθείαν στο λιμάνι της Κοπεγχάγης, με
   σκοπό να τρομοκρατήσει του Δανούς και να
   τους αναγκάσει να αναθεωρήσουν τη μέχρι
   τότε εχθρική προς το ΗΒ στάση τους.

[Επεξεργασία] Η πορεία προς τη σύγκρουση

   Στις 18 Μαρτίου, μετά από μια φοβερή
   θύελλα, ο βρετανικός «Στόλος της
   Βαλτικής» αντίκρυσε το βορειοδυτικό
   ακρωτήριο της Χερσονήσου της
   Γιουτλάνδης και στις 20 Μαρτίου
   αγκυροβόλησε στον πορθμό Κατεγάτη. Από
   εκεί στάλυηκε εκπρόσωπος του βρετανικού
   Υπουργείου Εξωτερικών, που επέβαινε ως
   επιβάτης στη ναυαρχίδα του στόλου, με
   τελεσίγραφο προς τη Δανία να
   εγκαταλήψει εντός 48ωρών το «Σύμφωνο της
   Ένοπλης Ουδετερότητας» (όπως είχε
   ονομαστεί η τριμερής συμφωνία Δανίας,
   Σουηδίας και Ρωσίας).
   Ο απεσταλμένος γύρισε με αρνητική
   απάντηση και μια ανυσηχητική περιγραφή
   για τις δανικές οχυρώσεις. Η περιγραφή
   έκανε το Ναύαρχο Πάρκερ να διστάζει να
   διατάξει είσοδο του στόλου στο στενό.
   Στο νέο πλεμικό συμβούλιο που
   ακολούθησε πρότεινε να περιμένουν έξω
   από το στενό να βγει ο δανικός στόλος για
   να τον αντιμετωπίσουν χωρίς τα οχυρά να
   τον καλύπτουν. Ο Νέλσονας όμως τον
   έπεισε ότι αυτό είναι τελείως απίθανο
   και ότι οι Δανοί απλώς θα περίμεναν τις
   ρωσικές και σουηδικές ενισχύσεις πρώτα.
   Επομένως, ακριβώς για ν' αποφύγουν αυτή
   τη μεγαλύτερη αιματοχυσία, έπρεπε να
   μπουν στο στενό και βα τελειώνουν το
   συντομότερο με τη Δανία, πριν επεμβούν
   άλλοι.
   Στις 26 Μαρτίου ο βρετανικός «Στόλος της
   Βαλτικής» σήκωσε τις άγκυρες και το ίδιο
   απόγευμα έφτασαν σε απόσταση 10 km βόρεια
   από το δανικό φρούριο «Κρόνενμπουργκ»,
   με 270 πυροβόλα, ενώ στην απέναντι ακτή
   δέσποζε επίσης το σουηδικό φρούριο
   «Χέλσινγκμποργκ», ενώ η Σουηδία δεν είχε
   ξεκαθαρήσει τη στάση που θα κρατούσε. Οι
   βρετανοί είχαν να αντιμετωπήσουν τον
   καιρό, τυχόν αφανείς βράχους και την
   απειλή των πυροβόλων των δυο φρουρίων. Ο
   άνεμος ήταν βορειοδυτικός και οι
   βρετανοί προτίμησαν να πλησιάσουν
   περισσότερο το σουηδικό οχυρό, αφού ήταν
   αμφίβοληη η σουηδική στάση, ενώ η δανική
   ήταν ξεκάθαρα εχθρική. Οι Σουηδοί,
   αμήχανοι δεν άνοιξαν τελικά πυρ.
   Στις 30 Μαρτίου ο βρετανικός «Στόλος της
   Βαλτικής» πέρασε τον πορθμό κοντά στις
   σουηδικές ακτές, εκτός του βεληνεκούς
   του δανικόύ φρουρίου «Κρόνενμπουργκ».
   Κατευθύνθηκε προς το νησάκι Χβιν,
   μελετώντας τις υπόλοιπες δανικές
   οχυρώσεις. Η κυριότερη αφορούσε τον
   οχυρωμένο κάβο του «Τρεκρόνερ», στην
   είσοδο του λιμανιού της πρωτεύουσας, με
   160 πυροβόλα των 24 και των 36 lb. Επίσης, με
   συνδυασμό φυσικών και τεχνητών
   οχυρώσεων είχαν παραταχθεί αρκετές
   πυροβολαρχίες του δανικού στρατού με
   καλό πεδίο βολής προς τη θάλασσα. Ακόμη η
   οχυρωμένη ρομβοειδής νησίδα Μιντλ
   Γκράουντ αποτελούσε σοβαρότατο εμπόδιο
   για κάθε επίδοξο εισβολέα από τη
   θάλασσα. Τα δυο στενά κανάλια που
   οδηγούσαν στο λιμάνι προστατςεύονταν
   ακόμη από πυκνά πλωτά αγκυροβολημένα
   πυροβολεία και από τα επίσης
   αγκυροβολημένα πλοία του δανικού
   στόλου, τόσο τα ενεργά, όσο και
   παροπλισμένα που επανδρώθηκαν εκ νέου.
   Το βόρειο και σχετικά πιο ευρύχωρο
   καλύπτονταν από περισσότερα πυροβολεία,
   ενώ το άλλο ήταν πολύ στενό και ρηχό.
   Η πολυπλοκότητα της δανικής οχύρωσης, η
   στενότητα του χώρου για πραγματοποίηση
   ελιγμών και η τρομερή ισχύς πυρός από τα
   αβύθιστα δανικά οχυρά θα
   αποθάρρηναν΄πολλούς διοικητές στόλων
   εισβολής, αλλά όχι το Νέλσωνα, ο οποίος
   αισθάνθηκε όλα αυτά τα προβήματα ως
   ισχυρή πρόκληση. Ο Πάρκερ όμως, που ήταν
   ανώτερός του σε βαθμό, δίσταζε έντονα να
   ριψοκινδυνεύσει βαριά πλοία σε τόσο
   ρηχά νερά. Ο Νέλσωνας του δήλωσε ότι με 10
   πλοία μόνο μπορούσε να εξουδετερώσει τα
   ακίινητα οχυρά σε μια ημέρα. Μετά από
   διαδοχικές συσκέψεις τελικά έπεισε τον
   προϊστάμενό του να του δώσει 12 πλοία
   γραμμής με το μκρότερο βύθισμα, 4
   φρεγάτες και 4 μικρότερες κανονιοφόρους.

[Επεξεργασία] Πηγές

     * «Ναυτική Ιστορία», ομώνυμο άρθρο του
       Σταυρόπουλου Δημήτριου, τ.1, Εκδόσεις
       Περισκόπιο.
     * Αγγλόφωνη Wiki.

   Ανακτήθηκε από
   "http://el.wikipedia.org/wiki/%CE%9D%CE%B1%CF%85%CE%BC%CE%B1%CF%87%CE%AF%CE%B1_%CF%84%CE%B7%CF%82_%CE%9A%CE%BF%CF%80%CE%B5%CE%B3%CF%87%CE%AC%CE%B3%CE%B7%CF%82_(1801)"
   Κατηγορίες: Κοπεγχάγη | Ιστορία της
   Δανίας | Αγγλική ιστορία | Ιστορία της
   Νορβηγίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Dansk
     * Deutsch
     * English
     * Español
     * Français
     * עברית
     * Magyar
     * Italiano
     * 日本語
     * Nederlands
     * ‪Norsk (bokmål)‬
     * Polski
     * Português
     * Русский
     * Svenska
     * 中文

     * Τελευταία τροποποίηση 19:39, 2 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
