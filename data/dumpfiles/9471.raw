   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Κάτω Βροντού Δράμας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η Κάτω Βροντού,είναι ένα μικρό χωριό στο νοτιότερο άκρο του Δήμου Κάτω
   Νευροκοπίου του Νομού Δράμας.Είναι χτισμένο σε υψόμετρο 650 μέτρων και
   περιβάλλεται από τα Όρη Βροντούς,με πυκνή βλάστηση από πεύκα, οξιές και
   δρυς.Το χωριό αριθμεί 528 κατοίκους και συνδέει το Νομό Δράμας με την πόλη
   των Σερρών.Αξίζει να σημειωθεί η μεταβυζαντινή εκκλησία των Αγίων
   Θεοδώρων, που χτίστηκε το 1935 και δεσπόζει ψηλά στο χωριό.Στο εσωτερικό
   της τρίκλιτης βασιλικής εκκλησίας,με το χαγιάτι και τον πολύχρωμο
   γυναικωνίτη, σώζονται εικόνες του 1839 και του 1863 στο κεντρικό
   ξυλόγλυπτο τέμπλο.

     • Ιστορία: Στους βυζαντινούς χρόνους, είναι γνωστό πως η ευρύτερη
       περιοχή της Δράμας ήταν αγροτική και ανήκε σε μεγάλες γαιοκτησίες ή
       μετόχια μοναστηριών. Την επόμενη περίοδο, οι Οθωμανοί κατέλαβαν
       ολόκληρη την περιοχή από το 1383 έως το 1912 και οι χριστιανοί
       κατέφυγαν στα ορεινά, όπως το λεκανοπέδιο του Νευροκοπίου, για
       ασφάλεια.Σταδιακά εγκαταστάθηκαν μουσουλμάνοι κοντά σε χριστιανικούς
       οικισμούς και συγκροτήθηκε η επαρχία Νευροκοπίου.Στο μεταξύ την
       περιοχή διεκδικούν και Βούλγαροι, την οποία και καταλαμβάνουν το
       1912.Το χωριό θα πυρποληθεί και ύστερα από πολύμηνη κατοχή, ο
       ελληνικός στρατός θα το απελευθερώσει το καλοκαίρι του 1913.Την
       περίοδο 1920-1929, οι Βούλγαροι και οι μουσουλμάνοι εγκαταλείπουν την
       περιοχή στα πλαίσια των κρατικών συμφωνιών για την αναταλλαγή των
       πληθυσμών και στη θέση τους εγκαταθίστανται πρόσφυγες από τον Πόντο,
       τη Μικρά Ασία και τη Θράκη, απόγονοι των οποίων είναι και οι σημερινοί
       κάτοικοι του χωριού.Την περίοδο 1941-1944 ακολουθεί η νέα κατοχή από
       τους Βούλγαρους και το χωριό πυρπολείται ξανά.Τις επόμενες δεκαετίες,
       ο πληθυσμός του χωριού μειώνεται δραματικά εξαιτίας της οικονομικής
       μετανάστευσης προς τα αστικά κέντρα του εσωτερικού αλλά και του
       εξωτερικού-κυρίως προς τη Γερμανία.

     • Οικονομία: Η καλλιέργεια της πατάτας και των φασολιών, καθώς και η
       κτηνοτροφία αποτελούν τις βασικές παραγωγικές δραστηριότητες των
       κατοίκων της Κάτω Βροντούς.Η πατάτα και τα φασόλια ειδικότερα, είναι
       προϊόντα αναγνωρισμένα με Π.Ο.Π (Προστατευόμενη Ονομασία
       Προέλευσης)και Π.Γ.Ε (Προστατευόμενη Γεωγραφική Ένδειξη) για την
       ευρύτερη περιοχή του Κάτω Νευροκοπίου.

     • Χάρτης: Κάτω Βροντού

[Επεξεργασία] Πηγές:

     • Αναπτυξιακή Δημοτική Επιχείρηση Κάτω Νευροκοπίου,2001,"Τουριστικός
       Οδηγός Κάτω Νευροκοπίου"
     • Δ.Δ. Κάτω Βροντούς

   Ανακτήθηκε από
   "http://el.wikipedia.org/wiki/%CE%9A%CE%AC%CF%84%CF%89_%CE%92%CF%81%CE%BF%CE%BD%CF%84%CE%BF%CF%8D_%CE%94%CF%81%CE%AC%CE%BC%CE%B1%CF%82"
   Κατηγορία: Χωριά του νομού Δράμας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български

     • Τελευταία τροποποίηση 18:38, 11 Αυγούστου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
