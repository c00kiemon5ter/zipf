   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Μίλινκο Πάντιτς

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Μίλινκο Πάντιτς (Σερβικά: Милинко Пантић), είναι παλαίμαχος Σέρβος
   διεθνής ποδοσφαιριστής.

   Πίνακας περιεχομένων

     • 1 Το ξεκίνημα
     • 2 Στον Πανιώνιο
     • 3 Στην Αθλέτικο
     • 4 Επιστροφή
     • 5 Καριέρα
     • 6 Πηγές
     • 7 Εξωτερικοί σύνδεσμοι

[Επεξεργασία] Το ξεκίνημα

   Ο Μίλινκο Πάντιτς γεννήθηκε στις 5 Σεπτεμβρίου 1966 στη Λοζνίτσα, μια πόλη
   20.000 κατοίκων της ανατολικής Σερβίας.

   Ξεκίνησε το ποδόσφαιρο στη γενέτειρά του και η θέση του ήταν επιτελικός
   μέσος. Διακρινόταν ιδιαίτερα στην οργάνωση του παιχνιδιού και στην
   τροφοδοσία των επιθετικών. Ήταν καλός εκτελεστής φάουλ και κόρνερ.

   Ως επαγγελματίας ποδοσφαιριστής αγωνίστηκε στην Παρτιζάν Βελιγραδίου από
   το 1985 ως το 1990 και στην Ολύμπια Λιουμπλιάνα το 1990-91.

[Επεξεργασία] Στον Πανιώνιο

   Στη συνέχεια μεταγράφηκε στον Πανιώνιο, έπειτα από εισήγηση του Σέρβου
   προνονητή του συλλόγου Βούκοτιτς. Στην ομάδα της Νέας Σμύρνης αγωνίστηκε
   με επιτυχία ως το 1995 και απέκτησε πολλούς φίλους. Το παρατσούκλι που του
   έδωσε η εξέδρα ήταν "Σόλε".

   Έγινε σημαία της «κυανέρυθρης» εξέδρας, όταν, το καλοκαίρι του 1992 που ο
   Πανιώνιος υποβιβάστηκε στη Β΄ Εθνική, αποφάσισε να μείνει στη Νέα Σμύρνη
   και να βοηθήσει τον Πανιώνιο να επανέλθει στη φυσική του θέση, παρά τις
   πολλές προτάσεις που είχε από ομάδες της Α΄ Εθνικής. Τίμησε το λόγο του,
   πέτυχε 10 γκολ και οδήγησε τον "Ιστορικό" πάλι στην Α΄ Εθνική.

   Από τη θητεία του στο Ελληνικό πρωτάθλημα έγινε περισσότερο γνωστός και
   κλήθηκε στην Εθνική ομάδα της Σερβίας/Μαυροβουνίου, στην οποία αγωνίστηκε
   2 φορές.

[Επεξεργασία] Στην Αθλέτικο

   Το 1995 πήρε μεταγραφή για την Αθλέτικο Μαδρίτης, στην οποία προπονητής
   ήταν ο συμπατριώτης του Ράντομιρ Άντιτς, που γνώριζε τις ικανότητές του. Ο
   προπονητής των «ροχιμπλάνκος» εισηγήθηκε στον ιδιόρρυθμο ιδιοκτήτη της
   Αθλέτικο Χέσους Χιλ την απόκτηση του Πάντιτς. Ο Χιλ στην αρχή ήταν
   αρνητικός καθώς ο Πάντιτς ήταν παντελώς άγνωστος στο ευρωπαϊκό,
   ποδοσφαιρικό, στερέωμα. Έτσι, όταν του εισηγήθηκε την απόκτηση του Μίλινκο
   Πάντιτς από τον Πανιώνιο που τότε αγωνιζόταν στην Β΄ Εθνική, ο Χιλ έπαθε
   σοκ αφού συνήθως εκείνος ήταν που έφερνε ποδοσφαιριστές στην Ατλέτικο
   δίχως να ρωτάει τον εκάστοτε προπονητή. Ο τότε "ισχυρός άνδρας" της
   ισπανικής ομάδας, δεν γνώριζε τον Πάντιτς και θεώρησε μεγάλο ρίσκο να
   δαπανηθούν περίπου 600.000 ευρώ σε σημερινά χρήματα για την απόκτηση του.
   Ο Αντιτς επιμένει, εγγυάται προσωπικά τις ικανότητες του Πάντιτς και
   δικαιώνεται πανηγυρικά. Ο Πάντιτς θα μείνει τρεις σεζόν στην Αθλέτικο, θα
   γράψει ιστορία και θα γίνει άγαλμα!

   Την περίοδο 1995-96 ο Πάντιτς οδηγεί την Αθλέτικο Μαδρίτης στην κατάκτηση
   του ισπανικού νταμπλ. Είναι βασικός, αγωνίστηκε σε 41 ματς, πέτυχε 10 γκολ
   και έβγαλε αμέτρητες ασίστ. Οι «Ροχιμπλάνκος» κατακτούν το πρωτάθλημα, ενώ
   στον τελικό του Κυπέλλου Ισπανίας κόντρα στην Μπαρτσελόνα ο Μίλινκο
   Πάντιτς αναδεικνύεται ο ήρωας της Μαδρίτης. Πετυχαίνει στη παράταση του
   τελικού το «χρυσό» γκολ της Ατλέτικο και ρίχνει στο «καναβάτσο» την
   Μπαρτσελόνα.

   Οι Μανδριλένοι κατακτούν το "Κόπα ντελ Ρέι", το "Κύπελλο του Βασιλιά",
   όπως λέγεται το ισπανικό κύπελλο. Όμως, «βασιλιάς» της Μαδρίτης είναι ένας
   Σέρβος, ο Μίλινκο Πάντιτς.

   Μετά τον θρίαμβο στον τελικό ο Πάντιτς κάνει δηλώσεις στην ελληνική
   τηλεόραση: «Αυτό το γκολ το χαρίζω σε όλους τους φίλους μου στην Ελλάδα
   και ειδικά σ' αυτούς που μου τηλεφώνησαν πριν το παιχνίδι και μου
   ευχήθηκαν καλή επιτυχία. Εχω πολλούς φίλους στην Αθήνα. Τους σκέφτομαι
   συχνά και μιλάω μαζί τους. Η Ελλάδα είναι ένα ξεχωριστό κομμάτι στην ζωή
   μου», θα πει ο Πάντιτς με νόημα.

   Έμεινε άλλα δυο χρόνια στην Αθλέτικο και το 1998 πήγε στη γαλλική Χάβρη
   ("Le Havre AC") για μια περίοδο.

[Επεξεργασία] Επιστροφή

   Το καλοκαίρι του 1999 η τότε διοίκηση της ΠΑΕ Πανιώνιος κάνει
   πραγματικότητα το όνειρο πολλών «κυανέρυθρων» φιλάθλων. Φέρνει πίσω τον
   Μίλινκο Πάντιτς και πλέον ο Ιστορικός έχει εκείνη τη περίοδο στο δυναμικό
   του δυο από τα καλύτερα δεκάρια της ιστορίας του. Τον Πάντιτς και τον
   Σαπουντζή.

   Ο "Σόλε" θα παίξει 23 ματς, θα σημειώσει 4 γκολ, όμως το επόμενο καλοκαίρι
   θα φύγει άδοξα απο τον Πανιώνιο. «Πικρό» το τέλος για έναν μεγάλο
   ποδοσφαιριστή που τίμησε όσο λίγοι την «κυανέρυθροι» φανέλα.

[Επεξεργασία] Καριέρα

       Έτη                     Σύλλογος                 Συμμετοχές (Γκολ)
   1985-90      Flag of Serbia.svg Παρτιζάν Βελιγραδίου 65 (11)
   1990-91 (β΄) Flag of Slovenia.svg Ολύμπια Λουμπλιάνα 14 (0)
   1991-95      Flag of Greece.svg Πανιώνιος            120 (51)
   1995-98      Flag of Spain.svg Αθλέτικο Μαδρίτης     106 (18)
   1998-99      Flag of France.svg Χάβρη                19 (2)
   1999-2000    Flag of Greece.svg Πανιώνιος            23 (4)
       Έτη                   Εθνική Ομάδα               Συμμετοχές (Γκολ)
   1996         Σερβίας/Μαυροβουνίου                    2 (0)

[Επεξεργασία] Πηγές

     • Μιχάλη Κ. Λαδόπουλου, «ΜΙΛΙΝΚΟ ΠΑΝΤΙΣ: Ο Σέρβος σολίστας…».

[Επεξεργασία] Εξωτερικοί σύνδεσμοι

     • http://www.pgss.gr/
     • http://www.national-football-teams.com/v2/player.php?id=15457

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png Milinko Pantić της Αγγλόγλωσσης Βικιπαίδειας, η οποία
                      διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Ανακτήθηκε από
   "http://el.wikipedia.org/wiki/%CE%9C%CE%AF%CE%BB%CE%B9%CE%BD%CE%BA%CE%BF_%CE%A0%CE%AC%CE%BD%CF%84%CE%B9%CF%84%CF%82"
   Κατηγορίες: Σέρβοι ποδοσφαιριστές | Ποδοσφαιριστές Πανιωνίου | Γεννήσεις
   το 1966

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Català
     • English
     • Español
     • Français
     • Italiano
     • Nederlands
     • Polski

     • Τελευταία τροποποίηση 07:05, 13 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
