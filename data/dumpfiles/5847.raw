   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Άγγελος Σικελιανός

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                    Άγγελος Σικελιανός
   Sikelianos.jpg
     Γέννηση    15 Μαρτίου 1884 Λευκάδα, Ελλάδα
     Θάνατος    19 Ιουνίου 1951 (67 ετών) Αθήνα, Ελλάδα
    Εθνικότητα  Ελληνική
    Υπηκοότητα  Ελληνική
   Είδος Τέχνης Συγγραφέας, Λογοτέχνης, Ποιητής


   Ο Άγγελος Σικελιανός (15 Μαρτίου 1884 – 19 Ιουνίου 1951) ήταν ένας από
   τους μείζονες Έλληνες ποιητές. Το έργο του διακρίνεται από έναν έντονο
   λυρισμό και έναν ιδιαίτερο γλωσσικό πλούτο.

   Πίνακας περιεχομένων

     • 1 Βιογραφία
     • 2 Διάφορα
     • 3 Έργο

          • 3.1 Ποιήματα
          • 3.2 Πεζά κείμενα
          • 3.3 Τραγωδίες

     • 4 Βιβλιογραφία

          • 4.1 Έργα
          • 4.2 Βιβλία για τον Σικελιανό
          • 4.3 Μεμονωμένα Δημοσιεύματα για τον Σικελιανό
          • 4.4 Αφιερώματα στον Σικελιανό

     • 5 Εξωτερικοί σύνδεσμοι

[Επεξεργασία] Βιογραφία

   [IMG]
   [IMG]
   Το σπίτι του Άγγελου Σικελιανού στους Δελφούς.

   Γεννήθηκε στη Λευκάδα όπου και πέρασε τα παιδικά του χρόνια. Αποφοίτησε
   από το γυμνάσιο το 1900 και τον επόμενο χρόνο γράφτηκε στην Νομική Σχολή
   της Αθήνας χωρίς ωστόσο να ολοκληρώσει ποτέ τις νομικές του σπουδές. Τα
   ενδιαφέροντά του ήταν καθαρά λογοτεχνικά και από νωρίς μελέτησε Όμηρο,
   Πίνδαρο, Ορφικούς και Πυθαγόρειους, λυρικούς ποιητές, προσωκρατικούς
   φιλοσόφους, Πλάτωνα, Αισχύλο αλλά και την Αγία Γραφή και ξένους λογοτέχνες
   όπως τον Ντ' Αννούντσιο. Τα επόμενα χρόνια πραγματοποίησε αρκετά ταξίδια
   και στράφηκε στην ποίηση και το θέατρο. Σημαντικό σταθμό στη ζωή του
   Σικελιανού αποτέλεσε ο γάμος του, το 1907, με την Αμερικανίδα Eva Palmer,
   η οποία σπούδαζε στο Παρίσι ελληνική αρχαιολογία και χορογραφία. Ο γάμος
   τους τελέστηκε στην Αμερική ενώ εγκαταστάθηκαν στην Αθήνα το 1908. Εκείνη
   την περίοδο, ο Σικελιανός ήρθε σε επαφή με αρκετούς πνευματικούς ανθρώπους
   και τελικά το 1909 δημοσίευσε την πρώτη του ποιητική συλλογή
   Αλαφροΐσκιωτος, η οποία προκάλεσε ιδιαίτερη αίσθηση στους φιλολογικούς
   κύκλους, αναγνωριζόμενη ως έργο σταθμός στην ιστορία των νεοελληνικών
   γραμμάτων. Ακολούθησε μια περίοδος έντονης αναζήτησης που καταλήγει στην
   έκδοση των τεσσάρων τόμων της ποιητικής συλλογής Πρόλογος στη Ζωή, Η
   Συνείδηση της Γης μου (1915), Η Συνείδηση της Φυλής μου (1915), Η
   Συνείδηση της Γυναίκας (1916) και Η Συνείδηση της Πίστης (1917). Ο
   Πρόλογος στη Ζωή ολοκληρώθηκε αργότερα με τη Συνείδηση της Προσωπικής
   Δημιουργίας. Ακολουθούν ακόμα τα χαρακτηριστικά ποιήματα Το Πάσχα των
   Ελλήνων και Μήτηρ Θεού, της περιόδου 1917 - 1920 καθώς και διάφορες
   συνεργασίες του με λογοτεχνικά περιοδικά της εποχής.

   Η αρχαιοελληνική πνευματική ατμόσφαιρα απασχόλησε βαθιά τον Σικελιανό και
   συνέλαβε την ιδέα να δημιουργηθεί στους Δελφούς ένας παγκόσμιος
   πνευματικός πυρήνας ικανός να συνθέσει τις αντιθέσεις των λαών («Δελφική
   Ιδέα»). Για το σκοπό αυτό, ο Σικελιανός, με τη συμπαράσταση και οικονομική
   αρωγή της γυναίκας του, δίνει πλήθος διαλέξεων και δημοσιεύει μελέτες και
   άρθρα. Παράλληλα, οργανώνει τις «Δελφικές Εορτές» στους Δελφούς με τις
   παραστάσεις του Προμηθέα Δεσμώτη (1927) και των Ικέτιδων (1930) του
   Αισχύλου να ανεβαίνουν στο αρχαίο θέατρο. Η «Δελφική Ιδέα» εκτός από τις
   αρχαίες παραστάσεις περιελάμβανε και την «Δελφική Ένωση», μια παγκόσμια
   ένωση για τη συναδέλφωση των λαών, και το «Δελφικό Πανεπιστήμιο», στόχος
   του οποίου θα ήταν να συνθέσει σε έναν ενιαίο μύθο τις παραδόσεις όλων των
   λαών. Για τις πρωτοβουλίες αυτές, το 1929, η Ακαδημία Αθηνών απένειμε στο
   Σικελιανό αργυρό μετάλλιο για τη γενναία προσπάθεια αναβίωσης των δελφικών
   αγώνων. Από το φιλόδοξο αυτό σχέδιο το μόνο που πραγματοποιήθηκε τελικά
   ήταν οι Δελφικές Εορτές, αλλά και αυτές οδήγησαν σε οικονομική καταστροφή
   και χωρισμό του ζεύγους, αφού η Εύα Πάλμερ εγκαταστάθηκε από τότε στην
   Αμερική και επέστρεψε μόνο μετά το θάνατο του ποιητή.

   Κατά τον Ελληνοϊταλικό πόλεμο του 1940 ο Άγγελος Σικελιανός μαζί με άλλους
   Έλληνες λογίους προσυπέγραψε την Έκκληση των Ελλήνων Διανοουμένων προς
   τους Διανοούμενους ολόκληρου του Κόσμου με την οποία αφενός μεν
   καυτηριάζονταν η κακόβουλη ιταλική επίθεση, αφετέρου δε, διέγειρε την
   παγκόσμια κοινή γνώμη σε επανάσταση συνειδήσεων για κοινό νέο πνευματικό
   Μαραθώνα.
   Κατά τη διάρκεια της γερμανικής κατοχής, ο Σικελιανός διαδραμάτισε
   σημαντικό ρόλο στην πνευματική αντίσταση του λαού, με κορυφαία εκδήλωση το
   ποίημα και το λόγο που εκφώνησε στην κηδεία του Παλαμά το 1943.

   Tο 1946 εξελέγη πρόεδρος της Εταιρείας Ελλήνων Λογοτεχνών ενώ το 1949 ήταν
   υποψήφιος για το Βραβείο Νομπέλ. Ο Άγγελος Σικελιανός πέθανε στην Αθήνα το
   1951 και τάφηκε στο Α' Νεκροταφείο Αθηνών.

[Επεξεργασία] Διάφορα

   [IMG]
   [IMG]
   Η προτομή του στην ακτή Μ. Φανερωμένης, Σαλαμίνα
   [IMG]
   [IMG]
   Η οικία του Α.Σικελιανού στην ακτή Μ. Φανερωμένης, Σαλαμίνα.

   Ο Σικελιανός είχε εξοχική κατοικία στη Σαλαμίνα απέναντι από τη Μονή
   Φανερωμένης Σαλαμίνας.Διατηρούσε επίσης εξοχική κατοικία στη Συκιά
   Κορινθίας.

[Επεξεργασία] Έργο

  [Επεξεργασία] Ποιήματα

     • Ο ποιητής εξέδωσε ο ίδιος τα έργα του σε τρεις τόμους με τον τίτλο
       Λυρικός Βίος (1946 Α και Β, 1947 Γ), αφήνοντας έξω κάποια έργα που δεν
       θεώρησε απαραίτητο να συμπεριλάβει.

     • Το 1965 άρχισε η έκδοση των «Απάντων» του με επιμέλεια του
       Γ.Π.Σαββίδη. Εκδόθηκαν 5 τόμοι με το έργο που είχε δημοσιεύσει ο
       ποιητής (1965-1968) και έκτος τόμος (1969) με όσα ποιήματα είχε αφήσει
       εκτός του Λυρικού Βίου

  [Επεξεργασία] Πεζά κείμενα

   Συγκεντρωτική έκδοση των "Απάντων":

     • Πεζός Λόγος Α (1978)
     • Πεζός Λόγος Β (1980)
     • Πεζός Λόγος Γ (1981)
     • Πεζός Λόγος Δ (1983)
     • Πεζός Λόγος Ε (1985)

  [Επεξεργασία] Τραγωδίες

     • Ο Διθύραμβος του Ρόδου (1932)
     • Σίβυλλα (1940)
     • Ο Δαίδαλος στην Κρήτη (1942)
     • Ο Χριστός στη Ρώμη (1946)
     • Ο Θάνατος του Διγενή (1947)
     • Ασκληπιός (ημιτελής)

   Συγκεντρώθηκαν σε τρεις τόμους με τον τίτλο Θυμέλη, Α' και Β', 1950, Γ',
   1954

[Επεξεργασία] Βιβλιογραφία

   (Επιλογή Βασικών Δημοσιευμάτων)

  [Επεξεργασία] Έργα

   (Με Φιλολογική Επιμέλεια, Παρουσίαση, Σχολιασμό, Σημειώσεις, Γλωσσάριο).

   Άγγελος Σικελιανός, Ανθολογία, Επιλογή – φιλολογική επιμέλεια Ζήσιμος
   Λορεντζάτος, Γλωσσάρι Ν. Δ. Τριανταφυλλόπουλος, «Ίκαρος», Αθήνα 1998.

   Άγγελου Σικελιανού, Γράμματα, πρώτος τόμος (1902-1930), Φιλολογική
   επιμέλεια Κώστας Μπουρναζάκης, «Ίκαρος», Αθήνα 2000.

   Άγγελου Σικελιανού, Γράμματα, δεύτερος τόμος (1931-1951), Φιλολογική
   επιμέλεια Κώστας Μπουρναζάκης, «Ίκαρος», Αθήνα 2000.

   Άγγελου Σικελιανού, Αντίδωρο, Φιλολογική επιμέλεια Κώστας Μπουρναζάκης,
   «Ίκαρος», Αθήνα 2003.

   Άγγελος Σικελιανός, Μήτηρ Θεού, Φιλολογική επιμέλεια Κώστας Μπουρναζάκης,
   «Ιδεόγραμμα», Αθήνα 2003.

   Άγγελος Σικελιανός, Κήρυγμα Ηρωισμού, Φιλολογική επιμέλεια Κώστας
   Μπουρναζάκης, «Ίκαρος», Αθήνα 2004.

   Άγγελος Σικελιανός, Γράμματα στην Εύα Πάλμερ Σικελιανού, Φιλολογική
   επιμέλεια Κώστας Μπουρναζάκης, «Ίκαρος», Αθήνα 2008.

  [Επεξεργασία] Βιβλία για τον Σικελιανό

   Παντελή Πρεβελάκη, Άγγελος Σικελιανός. Τρία κεφάλαια βιογραφίας,
   «Μορφωτικό Ίδρυμα Εθνικής Τραπέζης», Αθήνα 1984.

   Άννα Σικελιανού, Η ζωή μου με τον Άγγελο, «Εστία», Αθήνα 1985.

   Εύα Πάλμερ Σικελιανού, Ιερός Πανικός, Επιμέλεια John Anton, «Εξάντας»,
   Αθήνα 1992.

   Αθηνά Βογιατζόγλου, Η μεγάλη ουτοπία του Λυρισμού. Μελέτη του Προλόγου στη
   Ζωή του Σικελιανού, «Πανεπιστημιακές Εκδόσεις Κρήτης», Ηράκλειο 1999.

   Αντρέας Κ. Φυλακτού, Ο Μύθος και η Λύρα. Ο Αρχαιοελληνικός Μύθος στον
   Λυρικό Βίο, εκδόσεις «Καστανιώτης», Αθήνα 2003.

   Γ. Π. Σαββίδης, Λυχνοστάτες για τον Σικελιανό, Φιλολογική επιμέλεια Αθηνά
   Βογιατζόγλου, «Ερμής», Αθήνα 2003.

   Αντρέας Κ. Φυλακτού, Άγγελος Σικελιανός – Οδυσσέας Ελύτης. Λυρικές
   σχέσεις, Λευκωσία 2005.

   Αθηνά Βογιατζόγλου, Η γένεση των πατέρων. Ο Σικελιανός ως διάδοχος των
   εθνικών ποιητών, εκδόσεις «Καστανιώτης», Αθήνα 2005.

   Κώστας Μπουρναζάκης, Xρονογραφία Άγγελου Σικελιανού (1884- 1951),
   «Ίκαρος», Αθήνα 2006.

  [Επεξεργασία] Μεμονωμένα Δημοσιεύματα για τον Σικελιανό

   Στυλιανός Αλεξίου, «Η ποίηση και τα Γράμματα του Άγγελου Σικελιανού», περ.
   Νέα Εστία, (αφιέρωμα στον Άγγελο Σικελιανό) τόμος 150, τεύχος 1740,
   Δεκέμβριος 2001, σελ. 826 – 831.

   Γιώργος Γ. Αλισανδράτος, «Ο χριστιανικός λυρισμός του Σικελιανού και ο
   αντίστοιχος του Βάρναλη», στον τόμο Οι ποιητές του Γ. Π. Σαββίδη, «Εταιρία
   Σπουδών Νεοελληνικού Πολιτισμού και Γενικής Παιδείας – Σπουδαστήριο Νέου
   Ελληνισμού», Αθήνα 1998, σ. 183– 226.

   Κώστας Ανδρουλιδάκης, «Ο “Πρόλογος” στον Λυρικό Βίο του Σικελιανού.
   Σχεδίασμα φιλοσοφικής ανάγνωσης», περ. Νέα Εστία, τόμος 150, τεύχος 1740,
   Δεκέμβριος 2001, σ. 832 –851.

   Κώστας Ανδρουλιδάκης, «Θρησκευτικότητα και θεολογία στο έργο του Άγγελου
   Σικελιανού» περ. Νέα Εστία, τόμος 157, τεύχος 1776, Μάρτιος 2005, σ. 376 –
   401.

   Κώστας Ανδρουλιδάκης, «Η φύση και η αποστολή της ποίησης. Προλεγόμενα στην
   Αισθητική του Σικελιανού» περ. Νέα Εστία, τόμος 158, τεύχος 1781,
   Σεπτέμβριος 2005, σ. 315 – 341.

   Μάρκος Αυγέρης, «Η ποίηση του Σικελιανού –Το θέατρο του Σικελιανού –
   Κριτικός Απόλογος», στο βιβλίο του Αυγέρη, Έλληνες Λογοτέχνες, «Ίκαρος»,
   Αθήνα (4η έκδοση) 1984, σ. 133–220.

   Νάσος Βαγενάς, «Σεφέρης, Σικελιανός, Καβάφης», στο βιβλίο του Βαγενά Ο
   ποιητής και ο χορευτής, «Κέδρος», Αθήνα 1979, σ. 185 – 216.

   Ηλίας Βουτιερίδης, Κωστής Παλαμάς, Μιχάλης Περίδης, Phileas Lebesgue,
   «Επτά κείμενα για τον Πρόλογο στη Ζωή του Άγγελου Σικελιανού», προλογικό
   σημείωμα Κώστας Μπουρναζάκης, περ. Νέα Εστία, (αφιέρωμα στον Άγγελο
   Σικελιανό), τόμος 158, τεύχος 1781, Σεπτέμβριος 2005, σελ. 405 – 422.

   Σταύρος Ζουμπουλάκης, «“Άγραφον”. Μικρό φιλολογικό σχόλιο για τις πηγές
   του ποιήματος, περ. Νέα Εστία, (αφιέρωμα στον Άγγελο Σικελιανό), τόμος
   158, τεύχος 1781, Σεπτέμβριος 2005, σ. 968 – 970.

   Γιώργος Θεοτοκάς, «Άγγελος Σικελιανός, Α΄, Β΄», στο βιβλίο του Θεοτοκά,
   Πνευματική Πορεία, «Εστία», Αθήνα 1994, σ. 238 –250 (α΄ εκδ. 1961).

   Άριστος Καμπάνης, «Πέντε κείμενα για τον Άγγελο Σικελιανό», ανακοίνωση,
   προλογικό σημείωμα Κώστας Μπουρναζάκης, περ. Νέα Εστία, τόμος 158, τεύχος
   1781, Σεπτέμβριος 2005, σελ. 384 – 398.

   Αντρέας Καραντώνης, «Γύρω στον Σικελιανό», στο βιβλίο του Καραντώνη,
   Προβολές, Αθήνα 1965, σ. 123 –183.

   Άννα Κατσιγιάννη, «Σημειώσεις για τη στιχουργία του Προλόγου στη Ζωή»,
   Αριάδνη, Επιστημονική Επετηρίδα της Φιλοσοφικής Σχολής του Πανεπιστημίου
   Κρήτης, (αφιέρωμα στον Στυλιανό Αλεξίου), τόμος 5, Ρέθυμνο 1989, 447- 454.

   Edmund Keeley, «Η μεγαλοπρεπής φωνή», «Ο Σικελιανός και η ελληνική
   μυθολογία», στο βιβλίο του Keeley, Μύθος και Φωνή στη σύγχρονη ελληνική
   ποίηση, «Στιγμή», Αθήνα 1987, σ. 61 – 91.

   Ερατοσθένης Καψωμένος, «Άγγελου Σικελιανού, Μήτηρ Θεού: ο μηχανισμός της
   μυθοπλασίας», περ. Πόρφυρας, τεύχος 66, Οκτώβριος 1993, σ. 21 – 30.

   Πέτρος Κολακλίδης, «Ο Αρχανδρικός Λόγος του Σικελιανού», περ. Εκηβόλος,
   τεύχος 15, Καλοκαίρι 1986, σ. 1551 –1569.

   Ζήσιμος Λορεντζάτος, «Άγγελος Σικελιανός», στο βιβλίο του Λορεντζάτου,
   Μελέτες , τόμος Α΄, «Δόμος», Αθήνα 1994, σ. 267 –279.

   Κώστας Μπουρναζάκης, «Από το “αχνόθωρον ασήμι” στον άπεφθο χρυσό. Στάδια
   συνθετικής εξέλιξης τεσσάρων ποιημάτων του Σικελιανού», περ. Νέα Εστία,
   τόμος 150, τεύχος 1740, Δεκέμβριος 2001, σ. 953 – 967.

   Κώστας Μπουρναζάκης, «Ένα πορτρέτο του ποιητή μέσα από πέντε γράμματα της
   Εύας Πάλμερ στον Phileas Lebesgue», περ. Διαβάζω, (αφιέρωμα στον Άγγελο
   Σικελιανό), τεύχος 424, Δεκέμβριος 2001, σ. 118 – 121.

   Κώστας Μπουρναζάκης, «Τα ριζιμιά βιώματα κι ένα “δημοτικό τραγούδι” του
   Άγγελου Σικελιανού», περ. Νέα Εστία, (αφιέρωμα στο Δημοτικό Τραγούδι),
   τόμος 154, τεύχος 1762, Δεκέμβριος 2003, σελ. 876 – 891.

   Κώστας Μπουρναζάκης, «Η δυναμική ενός ποιήματος. Άγγελου Σικελιανού:
   “Θαλερό”» περ. Νέα Εστία, τόμος 158, τεύχος 1781, Σεπτέμβριος 2005, σ. 342
   – 358.

   Ευάγγελος Παπανούτσος, «Το πνευματικό κλίμα της σικελιανικής ποίησης», στο
   βιβλίο του Παπανούτσου, Παλαμάς – Καβάφης – Σικελιανός, «Ίκαρος», Αθήνα
   (5η έκδοση)1985, σ.235 –272.

   Λίνος Πολίτης, «Σικελιανός», στο βιβλίο του Πολίτη, Ιστορία της
   Νεοελληνικής Λογοτεχνίας, «Μ. Ι. Ε. Τ.», Αθήνα (4η εκδοση)1985, σ. 235
   –244.

   David Ricks, «Σικελιανός: Η ομηρική κληρονομιά – Ο ελληνικός ρομαντισμός
   ενηλικιώνεται – Πέρα από τον Όμηρο», στο βιβλίο του Ricks, Η σκιά του
   Ομήρου, εκδόσεις «Καρδαμίτσα», Αθήνα 1993, σ. 85 –119.

   Νίκος Σβορώνος, «Προτάσεις για τη μελέτη της ιδεολογίας του Σικελιανού»,
   στο βιβλίο του Σβορώνου, Ανάλεκτα Νεοελληνικής Ιστορίας και
   Ιστοριογραφίας, «Θεμέλιο», Αθήνα 1987 και στον τόμο: Σικελιανός. Στα 100
   χρόνια από τη γέννησή του, «Εταιρία Λευκαδικών Μελετών» – «Εστία», Αθήνα
   1984, σ. 64 – 81.

   Philip Sherrard, «Άγγελος Σικελιανός», στο βιβλίο του Sherrard, Δοκίμια
   για τον νέο Ελληνισμό, μετάφραση: Σοφία Σκοπετέα, «Αθηνά», Αθήνα 1971, σ.
   196 –293.

  [Επεξεργασία] Αφιερώματα στον Σικελιανό

   Περ. Νέα Εστία, τόμος 52, τεύχος 611, Χριστούγεννα 1952. (Μελέτες των: Η.
   Βενέζη, Τ. Δημόπουλου, Κ. Θ. Δημαρά, Α. Καραντώνη, Θ. Ξύδη, Τ. Παπατσώνη,
   Κ. Ρωμαίου, κ. ά.).

   Περ. Νέα Εστία, τόμος 150, τεύχος 1740, Δεκέμβριος 2001. (Μελέτες των: Στ.
   Αλεξίου, Κ. Ανδρουλιδάκη, Ευρ. Γαραντούδη, Στ. Ζουμπουλάκη, Βρ. Καραλή,
   Χένρυ Μίλλερ, Κ. Μπουρναζάκη, Π. Μπουκάλα, Χρ. Ντουνιά, Θ. Χατζόπουλου,
   κ.ά.).

   Περ. Νέα Εστία, τόμος 158, τεύχος 1781, Σεπτέμβριος 2005. (Μελέτες των: Κ.
   Ανδρουλιδάκη, Στ. Ζουμπουλάκη, Α. Μπερλή, Κ. Μπουρναζάκη, Μ. Περίδη, Πλ.
   Ροδοκανάκη, Γ. Σαραντάρη, Θ. Χατζόπουλου, κ.ά.).

   Λεύκωμα: Σικελιανός, «Εταιρία Λευκαδικών Μελετών», Αθήνα (2η έκδοση) 1981.
   (Περιέχει και την πολύτιμη Βιβλιογραφία Άγγελου Σικελιανού [1902 -1952]
   του Γ. Κ. Κατσίμπαλη).

   «Τετράδια Ευθύνης», αρ. 11, Κότινος στον Άγγελο Σικελιανό, Αθήνα (3η
   έκδοση) 1995. (Μελέτες των: Νικηφ. Βρεττάκου, Κ. Γεωργουσόπουλου, Ν. Δ.
   Καρούζου, Χρ. Μαλεβίτση, Ι. Μ. Παναγιωτόπουλου, Ε. Π. Παπανούτσου, Π.
   Πρεβελάκη, κ. ά.).

[Επεξεργασία] Εξωτερικοί σύνδεσμοι

     • Nuvola apps kaboodle.png Ντοκιμαντέρ: Αφιέρωμα στον Άγγελο Σικελιανό
       (προβολή) (Αρχείο ντοκιμαντέρ της ΕΡΤ) [1]
     • Nuvola apps kaboodle.png Ντοκιμαντέρ: Δελφικές γιορτές (προβολή)
       (Αρχείο ντοκιμαντέρ της ΕΡΤ)
     • Μετατρέπεται σε μουσείο το σπίτι του Σικελιανού στη Λευκάδα Άρθρο της
       Καθημερινής (12/12/2008)
     • Μουσείο Άγγελος Σικελιανός - Φανερωμένη Σαλαμίνας Το σπίτι του Άγγελου
       Σικελιανού στην παραλία της Φανερωμένης, Σαλαμίνα.

   Ανακτήθηκε από
   "http://el.wikipedia.org/wiki/%CE%86%CE%B3%CE%B3%CE%B5%CE%BB%CE%BF%CF%82_%CE%A3%CE%B9%CE%BA%CE%B5%CE%BB%CE%B9%CE%B1%CE%BD%CF%8C%CF%82"
   Κατηγορίες: Έλληνες θεατρικοί συγγραφείς | Έλληνες λογοτέχνες | Έλληνες
   ποιητές | Παρνασσισμός | Λευκαδίτες | Γεννήσεις το 1884 | Θάνατοι το 1951

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Česky
     • Deutsch
     • English
     • Español
     • Français
     • Magyar
     • Italiano
     • ქართული
     • Latina
     • Nederlands
     • Polski
     • Português
     • Русский
     • Українська

     • Τελευταία τροποποίηση 17:08, 20 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
