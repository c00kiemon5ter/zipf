   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                 Ζαν-Πωλ Ριοπέλ

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ζαν-Πωλ Ριοπέλ, Η κονταρομαχία (La joute, 1969). Γλυπτό από μπρούντζο το
   οποίο βρίσκεται στην Πλατεία Ζαν-Πωλ Ριοπέλ, στο κέντρο του Μόντρεαλ.
   Συμβολίζει το χόκεϊ, αγαπημένο άθλημα των Κεμπεκιωτών και όλων των
   Καναδών.

   Ο Ζαν-Πωλ Ριοπέλ (Jean-Paul Riopelle: Μόντρεαλ, 7 Οκτωβρίου 1923 – Μονμανύ
   (Montmagny), Κεμπέκ, 12 Μαρτίου 2002) ήταν Γαλλοκαναδός υπερρεαλιστής
   ζωγράφος, χαράκτης και γλύπτης.

   Από πολύ μικρός έδειξε το ζωγραφικό του ταλέντο. Σε ηλικία έξι ετών άρχισε
   να παίρνει μαθήματα ζωγραφικής κοντά στον Γαλλοκαναδό ζωγράφο Ανρί Μπισσόν
   (Henri Bisson). Ένα χρόνο αργότερα πέθανε ο μικρότερος αδελφός του, Πιέρ
   (Pierre), και το γεγονός αυτό σημάδεψε την ζωή του καλλιτέχνη.

   Το 1941 εγγράφηκε στην Πολυτεχνική Σχολή του Πανεπιστημίου του Μόντρεαλ
   για να σπουδάσει αρχιτεκτονική, αλλά από τον επόμενο χρόνο εγκατέλειψε τις
   σπουδές αρχιτεκτονικής για να σπουδάσει ζωγραφική στην Σχολή Καλών Τεχνών
   του Μόντρεαλ (École des beaux-arts de Montréal). Εκεί γνώρισε τον
   πρωτοπόρο για την εποχή του Γαλλοκαναδό ζωγράφο Πωλ-Εμίλ Μπορντουά και
   έγινε μέλος της καλλιτεχνικής ομάδας των αυτοματιστών, που είχε
   δημιουργήσει ο τελευταίος. Μαζί με άλλους καλλιτέχνες και διανοούμενους
   του Κεμπέκ υπέγραψε την διακήρυξη της Παγκόσμιας απόρριψης που συνέταξε ο
   Μπορντουά. Πρόκειται για ένα ιδεολογικό μανιφέστο εναντίον όλων των
   περιορισμών που έθετε η κοινωνία του Κεμπέκ την εποχή εκείνη — κυρίως
   εναντίον της καθολικής θρησκευτικής παράδοση των Γαλλοκαναδών.

   Το 1946, νυμφεύθηκε την Φρανσουάζ Λ'Εσπεράνς (Françoise L'Éspérance), με
   την οποία απέκτησε δύο κόρες, την Υζέλ (Yseult, γεν. 1948) και την Συλβί
   (Sylvie, γεν. 1949). Αργότερα, ο Ριοπέλ απέκτησε και ένα γιο από εξώγαμη
   σχέση, τον Γιαν Φραβαλό (Yann Fravalo).

   Το 1949 εγκαταστάθηκε στο Παρίσι, όπου γνώρισε τους υπερρεαλιστές και
   έγινε φίλος με τον Αντρέ Μπρετόν. Ο τελευταίος τού έβγαλε το παρωνύμιο «ο
   Καναδός ξυλοκόπος» (γαλλ., «le bucheron canadien»). Στην γαλλική
   πρωτεύουσα, γνώρισε την Αμερικανίδα ζωγράφο Τζόαν Μίτσελ, με την οποία
   συνδέθηκε από το 1955 και επί είκοσι πέντε χρόνια. Στο Παρίσι αφοσιώθηκε
   αποκλειστικά στην αφηρημένη ζωγραφική και στο all-over, μια τεχνική
   αφαίρεσης κάθε φόρμας με επάλληλες επικαλύψεις του πίνακα με το πινέλο ή
   με ψεκασμό (αεροζόλ). Αργότερα, μετά την επιστροφή του στο Μόντρεαλ,
   επανήλθε στην φόρμα, δημιουργώντας μια σειρά από πίνακες με πουλιά.

   Από την δεκαετία του 1960, άρχισε να μοιράζει τον χρόνο του ανάμεσα στην
   Γαλλία και τον Καναδά. Ταυτοχρόνως, η φήμη του άρχισε να απλώνεται, με
   αποτέλεσμα να γίνει ο πιο ακριβοπληρωμένος Καναδός ζωγράφος. Τιμήθηκε με
   πολλές διακρίσεις, αρχής γενομένης από το Βραβείο UNESCO στην Μπιενάλε της
   Βενετίας το 1952.

   Το 1956 15 έργα του εκτέθηκαν στο Μουσείο Καλών Τεχνών του Μόντρεαλ.
   Ακολούθησαν πλήθος άλλες εκθέσεις ανά την υφήλιο και το 1963, η Εθνική
   Πινακοθήκη του Καναδά διοργάνωσε προς τιμή του μεγάλη αναδρομική έκθεση.
   Παρόμοια αναδρομική έκθεση με έργα του καλλιτέχνη διοργανώθηκε το 1980 στο
   Κέντρο Ζορζ Πομπιντού στο Παρίσι.

   Από το 1990 περίπου σταμάτησε τις μετακινήσεις ανάμεσα στην Γαλλία και τον
   Καναδά και εγκαταστάθηκε μόνιμα στο Κεμπέκ. Για αρκετά χρόνια ήταν
   άρρωστος και από το 1993 είχε σχεδόν σταματήσει κάθε καλλιτεχνική δουλειά.

   Η μεγάλη αξία των έργων που άφησε με τον θάνατό του προκάλεσε μακροχρόνια
   και πολυδάπανη δικαστική διαμάχη ανάμεσα στα παιδιά του καλλιτέχνη και την
   τελευταία του σύντροφο, Υγκέτ Βασόν (Huguette Vachon).

   Έργα του βρίσκονται σε πολλά μουσεία και ιδιωτικές συλλογές. Το 2006 το
   Μουσείο Ερμιτάζ της Πετρούπολης τίμησε τον ζωγράφο με μεγάλη έκθεση έργων
   του. Ένα από τα πιο διάσημα έργα του, η τοιχογραφία Τιμή στην Ρόζα
   Λούξεμπουργκ (Hommage à Rosa Luxembourg, 1993), που ο ζωγράφος δημιούργησε
   όταν έμαθε τον θάνατο της πρώην συντρόφου του Τζόαν Μίτσελ, φιλοξενείται
   στο Εθνικό Μουσείο Καλών Τεχνών του Κεμπέκ (Musée national des beaux-arts
   du Québec).

[Επεξεργασία] Εξωτερικοί σύνδεσμοι

     • Le catalogue raisonné de Jean-Paul Riopelle — Ο πλήρης κατάλογος των
       έργων του Ριοπέλ (Γαλλικά).
     • Jean-Paul Riopelle – Biographie — Βιογραφία (Γαλλικά).
     • Jean-Paul Riopelle – Galerie de l'artiste — Έργα του καλλιτέχνη
       (Γαλλικά).

                       Στοιχεία προσώπου
   ΟΝΟΜΑ               Ριοπέλ Ζαν-Πωλ
   ΑΛΛΑ ΟΝΟΜΑΤΑ        Jean-Paul Riopelle
   ΜΙΚΡΗ ΠΕΡΙΓΡΑΦΗ     Καναδός γλύπτης, ζωγράφος και χαράκτης
   ΗΜΕΡΟΜΗΝΙΑ ΓΕΝΝΗΣΗΣ 7 Οκτωβρίου
   ΕΤΟΣ ΓΕΝΝΗΣΗΣ       1923
   ΤΟΠΟΣ ΓΕΝΝΗΣΗΣ      Μόντρεαλ, Καναδάς
   ΗΜΕΡΟΜΗΝΙΑ ΘΑΝΑΤΟΥ  12 Μαρτίου
   ΕΤΟΣ ΘΑΝΑΤΟΥ        2002
   ΤΟΠΟΣ ΘΑΝΑΤΟΥ       Κεμπέκ, Καναδάς

   Ανακτήθηκε από
   "http://el.wikipedia.org/wiki/%CE%96%CE%B1%CE%BD-%CE%A0%CF%89%CE%BB_%CE%A1%CE%B9%CE%BF%CF%80%CE%AD%CE%BB"
   Κατηγορίες: Γεννήσεις το 1923 | Θάνατοι το 2002 | Καναδοί ζωγράφοι |
   Καναδοί γλύπτες | Κεμπέκ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Español
     • Français
     • Nederlands
     • Polski
     • Português
     • Русский
     • Türkçe

     • Τελευταία τροποποίηση 20:08, 19 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
