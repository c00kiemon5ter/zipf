   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

             Μετάλλιον αυτοκράτορα Μαυρίκιου Τιβέριου (μικροτεχνία)

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Το Μετάλλιον του αυτοκράτορα Μαυρίκιου Τιβέριου, όπως έχει παραδοθεί, από
   ζώνη (κεστό) μεταλίων και νομισμάτων, έργο πιθανώς κωνσταντινουπολίτικου
   εργαστηρίου του 583, είναι χαρακτηριστκό έργο της πρωτοβυζαντινής
   μικροτεχνίας. Είναι φιλοτεχνημένο σε χρυσό και η διάμετρός του φθάνει τα
   6,4 εκ. Βρίσκεται στο Μητροπολιτικό Μουσείο Τέχνης της Νέας Υόρκης με
   αριθμό εκθέματος 17.190.147^[1]^[2].

   Πίνακας περιεχομένων

     • 1 Περιγραφή
     • 2 Ρεύματα, χρήσεις, επιδράσεις
     • 3 Παραπομπές-σημειώσεις
     • 4 Βιβλιογραφία

[Επεξεργασία] Περιγραφή

   Η μορφή προσδιορίζεται από τις επιγραφές ως Αύγουστος Μαυρίκιος Τιβέριος,
   ο οποίος κυβέρνησε ως αυτοκράτορας από το 582 έως το 602. Στην αντίστροφη
   όψη του μεταλλίου παρουσιάζεται φορώντας το στρατιωτικό ένδυμα με ένα
   στέμμα και pendulia^[3], σε ένα άρμα που σύρεται από τέσσερα άλογα. Το
   δεξί χέρι του αυτοκράτορα είναι απλωμένο στη χειρονομία της επευφημίας και
   στο αριστερό του κρατά μια προσφορά, μια σφαίρα που περιβάλλεται από τη
   Νίκη. Τα τέσσερα άλογα είναι τοποθετημένα κάτω από το άρμα σε συμμετρική
   διάταξη και πάνω από τα κεφάλια τους διακρίνεται το (ΧΡ) και ένα οκτάκτινο
   αστέρι. Το μονόγραμμα του Χριστού διαμορφώνεται με το συνδυασμό των δύο
   πρώτων ελληνικών γραμμάτων στη λέξη Χριστός.

[Επεξεργασία] Ρεύματα, χρήσεις, επιδράσεις

   Ενδιαφέρον στη συγκεκριμένη εικονογραφία παρουσιάζει το γεγονός ότι ο
   αυτοκράτορας φέρει φωτοστέφανο πίσω από το κεφάλι του. Το φωτοστέφανο ή
   άλως είναι αρχαίο ασιατικό σύμβολο της θεότητας, που επιβεβαιώνει τη θεία
   έγκριση για την κοσμική αυτοκρατορική εξουσία^[4].

   Το συγκεκριμένο μετάλλιο είναι ένα από τα τέσσερα ίδια χρυσά μετάλλια, τα
   οποία μαζί με δώδεκα χρυσά νομίσματα διαμόρφωναν ένα περίζωμα. Τα
   περιζώματα αυτού του τύπου χρησιμοποιούνταν ως ζώνες για να συγκρατούνται
   τα ενδύματα. Εναλλακτικά χρησιμοποιούνταν ως περιδέραια και δίνονταν ως
   αμοιβή για την παροχή υπηρεσιών στους υψηλόβαθμους υπαλλήλους και
   ευγενείς.

   Οι αφαιρετικές τάσεις της πρωτοβυζαντινής τέχνης είναι παρούσες και εδώ
   τόσο στην ιεραρχική διάταξη των εικονικών θεμάτων του μεταλλίου, όσο και
   στην απεικόνιση της μορφής του αυτοκράτορα^[5]. Στο συνολό της η
   συγκεκριμένη μικροτεχνική παράσταση είναι σημειολογική της αυτοκρατορικής
   εξουσίας και της σύνδεσής της με το θείο με τρόπο απλό και λιτό.

[Επεξεργασία] Παραπομπές-σημειώσεις

    1. ↑ Βλ. Metropolitan Museum of Art:Explore Byzantium.
    2. ↑ Βλ. επίσης Weitzmann, K. 1979, 44-47.
    3. ↑ Διακοσμητικά στοιχεία που κρέμονταν από τις πλευρές του στέμματος.
    4. ↑ Ramsden E.H. 1941, 123-127 και 131
    5. ↑ Η αφαίρεση ως αναζήτηση της υπερβατικότητας. Βλ. επίσης, Αλμπάνη,
       Τζ., 1999, 22.

[Επεξεργασία] Βιβλιογραφία

     • Αλμπάνη, Τζ., 1999, Τέχνες Ι: Ελληνικές Εικαστικές Τέχνες, Τομ. Β΄,
       Βυζαντινή και Μεταβυζαντινή Τέχνη, Ε.Α.Π., Πάτρα.
     • Lowden, J. 1997, Early Christian and Byzantine Art, London.
     • Ramsden E.H. 1941, «The Halo: A Further Enquiry into Its Origin», The
       Burlington Magazine for Connoisseurs, Vol. 78, No. 457 (Apr).
     • Weitzmann, K., (ed.) 1979, Age of Spirituality. Late Antique and Early
       Christian Art, Third to Seventh Century, Cataloque of the Exhibition
       at the Metropolitan Museum of Art, The Metropolitan Museum of Art, New
       York.

   Ανακτήθηκε από
   "http://el.wikipedia.org/wiki/%CE%9C%CE%B5%CF%84%CE%AC%CE%BB%CE%BB%CE%B9%CE%BF%CE%BD_%CE%B1%CF%85%CF%84%CE%BF%CE%BA%CF%81%CE%AC%CF%84%CE%BF%CF%81%CE%B1_%CE%9C%CE%B1%CF%85%CF%81%CE%AF%CE%BA%CE%B9%CE%BF%CF%85_%CE%A4%CE%B9%CE%B2%CE%AD%CF%81%CE%B9%CE%BF%CF%85_(%CE%BC%CE%B9%CE%BA%CF%81%CE%BF%CF%84%CE%B5%CF%87%CE%BD%CE%AF%CE%B1)"
   Κατηγορία: Πρώιμη βυζαντινή τέχνη

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 16:48, 21 Νοεμβρίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
