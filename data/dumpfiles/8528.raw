   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Άγιος Ιωάννης Νέας Γης

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 47°33′20″N 52°43′44″W﻿ / ﻿47.5556, -52.7289

   [IMG]
   [IMG]
   Το λιμάνι του Αγίου Ιωάννη Νέας Γης.

   Ο Άγιος Ιωάννης ή Σαιντ Τζονς (αγγλ. St. John's, γαλλ. Saint-Jean ^[1])
   είναι πόλη του Καναδά και πρωτεύουσα της επαρχίας της Νέας Γης και του
   Λαμπραντόρ. Στον Άγιο Ιωάννη κατοικούν 99.500 άνθρωποι, αλλά ο πληθυσμός
   της ευρύτερης αστικής περιοχής φτάνει τους 173.000 κατοίκους (στοιχεία
   απογραφής 2001).

   Η πόλη βρίσκεται χτισμένη στον μυχό ενός φυσικού λιμανιού στο βόρειο άκρο
   της Χερσονήσου Άβαλον στις ανατολικές ακτές της Νέας Γης.

   Η πόλη ιδρύθηκε επισήμως στις 5 Αυγούστου του 1583 με βασιλική προνομία
   (αγγλ.: royal prerogative) της βασίλισσας Ελισάβετ της Α΄ της Αγγλίας, και
   είναι η αρχαιότερη πόλη του Καναδά.

   Πίνακας περιεχομένων

     • 1 Ιστορία
     • 2 Η σημερινή πόλη
     • 3 Κλίμα
     • 4 Σημειώσεις
     • 5 Εξωτερικοί σύνδεσμοι

[Επεξεργασία] Ιστορία

   Σύμφωνα με την παράδοση, η πόλη οφείλει το όνομά της στο γεγονός ότι ο
   εξερευνητής Τζιοβάννι Καμπότο, ο οποίος ήταν στην υπηρεσία του βρετανικού
   στέμματος, πάτησε το πόδι του για πρώτη στην Νέα Γη στις 24 Ιουνίου του
   1497, ημέρα της γιορτής της γέννησης του Αγίου Ιωάννη του Βαπτιστή. Κατά
   μία άλλη εκδοχή, η πόλη ονομάστηκε έτσι από βάσκους αλιείς, που ψάρευαν
   στην περιοχή από τις αρχές του 16ου αι. και οι οποίοι συνέκριναν το φυσικό
   λιμάνι του Αγίου Ιωάννη με το λιμάνι του Σαν Χουάν στις δικές τους
   περιοχές στον Βισκαϊκό Κόλπο.

   [IMG]
   [IMG]
   Ο Πύργος του Καμπότο (Cabot Tower), κτίσμα του 1897 που δεσπόζει στην
   είσοδο του λιμανιού του Αγίου Ιωάννη Νέας Γης.

   Το 1583, οι Βρετανοί ανακήρυξαν την Νέα Γη δική τους αποικία με πρωτεύουσα
   τον Άγιο Ιωάννη. Μέχρι εκείνη την εποχή, το λιμάνι χρησιμοποιούνταν από
   νορμανδούς, βρετόνους, πορτογάλους, βάσκους και βρετανούς ναυτικούς.
   Εντούτοις, στην περιοχή δεν υπήρχαν έποικοι.

   Οι πρώτοι έποικοι εγκαταστάθηκαν στον Άγιο Ιωάννη στις αρχές του 17ου αι.
   και ήταν βρετανοί ψαράδες. Ο πληθυσμός του Αγίου Ιωάννη άρχισε να
   αυξάνεται σταδιακά με την άφιξη νέων βρετανών και ιρλανδών εποίκων. Οι
   Βρετανοί όμως απέκλεισαν την εγκατάσταση εποίκων από άλλες ευρωπαϊκές
   χώρες.

   Το 1655, οι Ολλανδοί κατέλαβαν προσωρινά τον Άγιο Ιωάννη. Κατόπιν, οι
   έποικοι οχύρωσαν την πόλη και έτσι μπόρεσαν να απωθήσουν μία νέα επιδρομή
   των Ολλανδών το 1673. Ωστόσο, παρά τις οχυρώσεις, το 1696 οι Γάλλοι
   κατέλαβαν την πόλη και την κατέστρεψαν. Οι Γάλλοι κατέλαβαν και πυρπόλησαν
   τον Άγιο Ιωάννη άλλες δύο φορές, το 1705 και το 1708. Το 1762, με το τέλος
   του Επταετούς Πολέμου ανάμεσα στην Αγγλία και την Γαλλία, οι Γάλλοι
   παρέδωσαν την πόλη του Αγίου Ιωάννη στους Βρετανούς.

   Κατά τον 18ο και 19ο αι., η πόλη άρχισε να αναπτύσσεται σημαντικά με την
   αύξηση του εμπορίου και της αλιείας. Ωστόσο, η πόλη καταστράφηκε
   επανειλημμένα από πυρκαγιές, η τελευταία εκ των οποίων συνέβη το 1892.

   Στα χρόνια της Αμερικανικής Επανάστασης και κατά την διάρκεια του
   Αγγλοαμερικανικού Πολέμου του 1812, το Βασιλικό Ναυτικό της Βρετανίας
   χρησιμοποίησε τον Άγιο Ιωάννη ως βάση για επιδρομές κατά των Αμερικανών.

   Επειδή ο Άγιος Ιωάννης βρίσκεται πιο κοντά στην Ευρώπη από οποιοδήποτε
   άλλο αστικό κέντρο της Βορείου Αμερικής, ο Γκουλιέλμο Μαρκόνι την
   χρησιμοποίησε για να λάβει το πρώτο υπερατλαντικό ασύρματο σήμα. Επίσης,
   το 1919, από τον Άγιο Ιωάννη ξεκίνησε η πρώτη υπερατλαντική πτήση προς την
   Ευρώπη, η οποία κατέληξε στην Ιρλανδία.

   Κατά τον Β΄ Παγκόσμιο Πόλεμο, ο Άγιος Ιωάννης χρησίμευσε ως βάση για το
   πολεμικό ναυτικό της Βρετανίας, του Καναδά και των Ηνωμένων Πολιτειών. Από
   τον Άγιο Ιωάννη, έφευγαν επίσης πολλές νηοπομπές με εφόδια για τους
   Συμμάχους στην Ευρώπη.

[Επεξεργασία] Η σημερινή πόλη

   Μετά την εισδοχή της Νέας Γης και του Λαμπραντόρ στην Καναδική
   Συνομοσπονδία το 1949, ο Άγιος Ιωάννης άρχισε να παρακμάζει. Η υπεραλίευση
   οδήγησε στην καταστροφή των αποθεμάτων ψαριού στην περιοχή, με
   καταστρεπτικές συνέπειες και για την οικονομία της πόλης. Τα τελευταία
   χρόνια, μετά την ανακάλυψη υποθαλασσίων κοιτασμάτων πετρελαίου και φυσικού
   αερίου καθώς και κοιτασμάτων νικελίου, η πόλη έχει ανακάμψει και ο
   πληθυσμός της άρχισε και πάλι να αυξάνεται.

   Οι κάτοικοι του Αγίου Ιωάννη είναι κυρίως Άγγλοι και Ιρλανδοί στην
   καταγωγή και καθολικοί ή διαμαρτυρόμενοι (κυρίως αγγλικανοί) στο
   θρήσκευμα.

   Στον Άγιο Ιωάννη έχει την έδρα του το Πανεπιστήμιο Μεμόριαλ. Η πόλη
   συνδέεται με τον ηπειρωτικό Καναδά με πορθμεία· αποτελεί δε το ανατολικό
   άκρο του Υπερκαναδικού Αυτοκινητοδρόμου (αγγλ.: Trans-Canada Highway,
   γαλλ. Autoroute Transcanadienne). Η πόλη επίσης διαθέτει διεθνές
   αεροδρόμιο και συνδέεται αεροπορικώς με τον υπόλοιπο Καναδά, τις ΗΠΑ και
   την Ευρώπη. Μέσα στην πόλη, ο κάτοικος ή ο επισκέπτης μπορεί να
   μετακινηθεί με αστικά λεωφορεία.

[Επεξεργασία] Κλίμα

   Το κλίμα του Αγίου Ιωάννη, όπως και το κλίμα όλης της Νέας Γης επηρεάζεται
   πολύ από την θάλασσα και χαρακτηρίζεται από υγρασία, πολύ συχνές νεφώσεις
   και βροχές, καθώς και από δυνατούς ανέμους. Το καλοκαίρι είναι πιο δροσερό
   απ' ό,τι στον ηπειρωτικό Καναδά, αλλά ο χειμώνας είναι πιο ήπιος.

   Η περιοχή προσβάλλεται περιστασιακά και από κυκλώνες που σχηματίζονται
   στην Καραϊβική και ανεβαίνουν τα ανατολικά παράλια της Βορείου Αμερικής.

[Επεξεργασία] Σημειώσεις

    1. ↑ Εκτός από τον Άγιο Ιωάννη της Νέας Γης, στον Καναδά υπάρχει και ο
       Άγιος Ιωάννης της Νέας Βρουνσβίκης (New Brunswick), που είναι επίσης
       λιμάνι. Στα αγγλικά, ο Άγιος Ιωάννης της Νέας Βρουνσβίκης γράφεται
       Saint John και προφέρεται Σαιντ Τζον χωρίς την κτητική κατάληξη 's.

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το θέμα
   Άγιος Ιωάννης Νέας Γης

     • City of St. John's — Δήμος του Αγίου Ιωάννη (στα αγγλικά).
     • Early Newfoundland Settlement Schemes — Οι πρώτοι έποικοι της Νέας Γης
       (στα αγγλικά).

   Ανακτήθηκε από
   "http://el.wikipedia.org/wiki/%CE%86%CE%B3%CE%B9%CE%BF%CF%82_%CE%99%CF%89%CE%AC%CE%BD%CE%BD%CE%B7%CF%82_%CE%9D%CE%AD%CE%B1%CF%82_%CE%93%CE%B7%CF%82"
   Κατηγορία: Πόλεις του Καναδά

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Беларуская
     • Български
     • Bosanski
     • Català
     • Česky
     • Dansk
     • Deutsch
     • English
     • Esperanto
     • Español
     • Suomi
     • Français
     • Gaeilge
     • Gàidhlig
     • עברית
     • Bahasa Indonesia
     • Italiano
     • 日本語
     • ქართული
     • 한국어
     • Latina
     • Lumbaart
     • Lietuvių
     • Nederlands
     • ‪Norsk (nynorsk)‬
     • ‪Norsk (bokmål)‬
     • Иронау
     • Polski
     • Português
     • Русский
     • Simple English
     • Српски / Srpski
     • Svenska
     • Kiswahili
     • தமிழ்
     • Türkçe
     • Українська
     • اردو
     • Winaray
     • 中文
     • Bân-lâm-gú

     • Τελευταία τροποποίηση 04:44, 24 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
