   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Πόλυ Τζιν Χάρβεϊ

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   PJ Harvey (Φωτογραφία: Dave Mitchell)

   Η Polly Jean Harvey (Πόλυ Τζιν Χάρβεϊ) (γεν. 9
   Οκτωβρίου, 1969), πιο γνωστή σαν PJ Harvey (Πι
   Τζέι Χάρβεϊ), είναι Αγγλίδα
   τραγουδίστρια, μουσικός και στιχουργός.
   Θεωρείται μία από τις σημαντικότερες
   παρουσίες στο χώρο της ροκ και
   εναλλακτικής μουσικής.

   Πίνακας περιεχομένων

     * 1 Βιογραφία

          * 1.1 1991-1993
          * 1.2 1995-1999
          * 1.3 2000-2006
          * 1.4 2007-2009
          * 1.5 Άλλες ασχολίες
          * 1.6 Συνεργασίες

     * 2 Δισκογραφία
     * 3 Πηγές
     * 4 Εξωτερικοί σύνδεσμοι

[Επεξεργασία] Βιογραφία

   Η Polly γεννήθηκε στο Yeovil και μεγάλωσε στο
   Corscombe (Ντόρσετ, Αγγλία). Κόρη ενός
   λιθοδόμου και μίας γλύπτριας, η Polly
   μεγάλωσε σ’ένα μικρό αγρόκτημα και από
   μικρή ηλικία, οι γονείς της την
   εισήγαγαν σε μουσικές όπως μπλουζ, τζαζ
   και αρτ-ροκ. “Μεγάλωσα ακούγοντας John Lee
   Hooker, Howlin’ Wolf, Robert Johnson και πολύ Jimi Hendrix και
   Captain Beefheart. Έτσι εκτέθηκα σε όλους αυτούς
   τους μουσικούς σε πολύ μικρή ηλικία.
   Αυτό παρέμεινε μέσα μου και φαίνεται όλο
   και πιο πολύ όσο μεγαλώνω. Νομίζω ότι ο
   τρόπος που ζούμε καθώς μεγαλώνουμε
   είναι αυτό που ξέραμε όσο ήμασταν
   παιδιά.”, είπε στο Rolling Stone (1995). Πέρασε
   και από μία εφηβική επανάσταση
   ακούγοντας πιο ποπ ήχους όπως U2, The Police,
   Soft Cell, Duran Duran και αργότερα έγινε μεγάλη
   φαν των Pixies, Television και Slint. Πρόσφατα
   ισχυρίστηκε ότι εμπνέεται από τη ρώσικη
   φολκ μουσική, τον Ιταλό συνθέτη Ennio Morricone
   και από κλασικούς συνθέτες όπως οι Arvo
   Pärt, Samuel Barber και Henryk Górecki.

   Σπούδασε σαξόφωνο για περίπου οχτώ
   χρόνια και συμμετείχε στα συγκροτήματα
   Bologna, Polekats, Stoned Weaklings και Automatic Dlamini. Στα 18
   της χρόνια άρχισε να γράφει τραγούδια
   και τον Ιανουάριο του 1991 σχημάτισε το
   τριμελές συγκρότημα PJ Harvey με τους Rob Ellis
   (ντραμς) και Ian Olliver, που γρήγορα
   αντικαταστάθηκε από τον Steve Vaughan.
   Παράλληλα η Polly παρακολουθούσε μαθήματα
   τέχνης στο Yeovil Art College και έπειτα
   σπούδασε γλυπτική στο Central Saint Martin’s College
   of Art & Design στο Λονδίνο.

  [Επεξεργασία] 1991-1993

   Το τρίο κυκλοφόρησε το πρώτο σινγκλ
   “Dress” μέσω της ανεξάρτητης εταιρίας Too
   Pure τον Οκτώβριο, 1991. Ο μουσικός παραγωγός
   John Peel μαγεύτηκε από το τραγούδι και το
   έπαιζε συνεχώς στις εκπομπές του. Την
   άνοιξη που ακολούθησε κυκλοφόρησε ένα
   δεύτερο σινγκλ, το “Sheela Na Gig”, και το
   πρώτο άλμπουμ Dry (1992) που γρήγορα κέρδισε
   διθυραμβικές κριτικές και από τις δύο
   πλευρές του Ατλαντικού. Το Rolling Stone
   έγραψε ότι η Polly Jean Harvey ήταν η Καλύτερη
   Στιχουργός και Νέα Καλλιτέχνιδα της
   χρονιάς. Εκείνο τον καιρό κυκλοφόρησε
   και μία περιορισμένη έκδοση του Dry μαζί
   με κάποια demos (Dry Demonstration).

   Τον Απρίλιο του 1992 ξάφνιασε όταν
   εμφανίστηκε τόπλες στο εξώφυλλο της
   βρετανικής μουσικής εφημερίδας NME και
   παράλληλα απέρριπτε τις φήμες που την
   ήθελαν φεμινίστρια.

   Μετά την προώθηση του Dry, η Polly μετακόμισε
   στο Λονδίνο, όπου το γκρουπ προσέλαβε
   τον Steve Albini (Pixies, Breeder) για να κάνει την
   παραγωγή στο επόμενο άλμπουμ τους Rid of me
   (1993). Θορυβώδες, έντονο και σκληρά
   ασυμβίβαστο το Rid of me κυκλοφόρησε με την
   υπογραφή της Island Records και αποθεώθηκε από
   τους κριτικούς. Τον ίδιο καιρό
   κυκλοφόρησε και το άλμπουμ 4-Track Demos, με
   τραγούδια από το Rid of me και κάποια
   ακυκλοφόρητα demos.

  [Επεξεργασία] 1995-1999

   Μετά την αποχώρηση των Ellis και Vaughan
   (Αύγουστος 1993), η Polly ξεκινάει σόλο
   καριέρα διατηρώντας την ονομασία PJ Harvey.
   Στο άλμπουμ To Bring You My Love (1995), η Polly
   συνεργάστηκε με τους Flood (παραγωγή), Mick
   Harvey (μπάσο), John Parish (κιθάρα) και Joe Gore
   (κιθάρα), το οποίο έγινε γρήγορα η βάση
   της εναλλακτικής ροκ μουσικής. Το
   άλμπουμ ήταν παγκόσμια επιτυχία,
   συμπεριλαμβάνοντας σπουδαία τραγούδια
   (“C’mon Billy”, “Down by the water”), πουλώντας
   πάνω από ένα εκατομμύριο αντίτυπα.
   Χρησιμοποιώντας έγχορδα όργανα (strings)
   και ηλεκτρονικούς ήχους, ψηφίστηκε ως ο
   Δίσκος της Χρονιάς από το περιοδικό Rolling
   Stone και τις εφημερίδες USA Today, New York Times και
   LA Times.

   Την ίδια χρονιά ερμήνευσε ζωντανά μαζί
   με την Björk το “Satisfaction” των Rolling Stones, στην
   τελετή απονομής των Brit Awards.

   Εκείνο τον καιρό η Polly άρχισε να
   πειραματίζεται με την εικόνα της και να
   εμφανίζεται με περούκες, υπερβολικό
   μακιγιάζ, ψεύτικες βλεφαρίδες και νύχια.
   Η ίδια αργότερα εξομολογήθηκε ότι
   εκείνη την περίοδο πίστευε ότι φορούσε
   μία μάσκα γιατί ένιωθε χαμένη ως άτομο.
   Το 1996 τραγούδησε το θεματικό τραγούδι
   του παραμυθιού για ενήλικες “The Passions of
   Darkly Noon” του Philip Ridley χρησιμοποιώντας μία
   ηπιότερη, σχεδόν αγγελική φωνητική
   διάθεση.

   Το 1998 κυκλοφόρησε το Is this Desire?, ένα
   πειραματικό άλμπουμ που δέχτηκε
   διφορούμενες κριτικές. Προσωρινά είχε
   εγκαταλείψει τις κιθάρες και είχε
   εστιάσει στη δημιουργία ηλεκτρονικών,
   σκοτεινών και μελαγχολικών ήχων.

  [Επεξεργασία] 2000-2006

   Το άλμπουμ Stories from the City, Stories from the Sea (2000)
   ήταν μία καλλιτεχνική και εμπορική
   επιτυχία παγκοσμίως και έγινε με τη
   συνεργασία των Rob Ellis και Mick Harvey. Στο
   δίσκο συμμετείχε και ο Thom Yorke (“One line”,
   “Beautiful feeling”, “This mess we’re in”) και κέρδισε
   το Mercury Prize Award που έκανε την PJ Harvey την
   πρώτη γυναίκα καλλιτέχνη που κερδίζει
   το βραβείο. Ήταν μία μίξη αισθησιακού,
   μελωδικού ποπ-ροκ ήχου και δυνατών
   κιθάρων που φανέρωνε μία αλλαγή στη
   διάθεση της Polly.

   Το 2001, σε ψηφοφορία των αναγνωστών του
   περιοδικού Q η PJ Harvey βρέθηκε στην πρώτη
   θέση στη λίστα με τις 100 Σημαντικότερες
   Γυναίκες της Ροκ μουσικής. Στο τελευταίο
   της άλμπουμ, Uh Huh Her, που κυκλοφόρησε το
   2004, η Polly ανέλαβε εξ ολοκλήρου την
   παραγωγή και την ενορχήστρωση (εκτός των
   ντραμς). Ο δίσκος, που ήταν περισσότερο
   ήπιος και “δύσκολος” από τον
   προηγούμενο, δέχτηκε αρκετά καλές
   κριτικές. Σε μία συνέντευξη της στο Rolling
   Stone είπε: “όταν δουλεύω πάνω σε ένα νέο
   δίσκο, το σημαντικότερο πράγμα είναι να
   μην επαναλαμβάνομαι…αυτός είναι πάντα
   ο στόχος μου : να προσπαθώ να καλύπτω νέο
   έδαφος και να προκαλώ τον εαυτό μου –
   γιατί έτσι μαθαίνω”.

   Η PJ Harvey έχει δεχτεί τεράστιο αριθμό
   επευφημιών για τη δουλειά της. Πέρα από
   το βραβείο Mercury, ήταν υποψήφια για 6
   βραβεία Brit, 5 βραβεία Grammy και για δύο
   ακόμη Mercury.

   Στα μέσα του 2006 κυκλοφόρησε το πρώτο της
   συναυλιακό DVD, “Please Leave Quietly”, που
   συμπεριλάμβανε τραγούδια από όλη την
   καριέρα της, καθώς επίσης και παρασκήνια
   από συναυλίες.

  [Επεξεργασία] 2007-2009

   Το 2007 η PJ Harvey κυκλοφόρησε το όγδοο άλμουμ
   White Chalk. Βασισμένο στο πιάνο και στους
   υψηλούς τόνους της φωνής της η Polly
   δημιούργησε το μάλλον πιο σκοτεινό
   δίσκο της καριέρας της, αρκετά
   διαφορετικό από τους προηγούμενους της.
   Το άλμπουμ, σε παραγωγή την ίδια, τον Flood
   και τον John Parish δέχτηκε θριαμβευτικές
   κριτικές. Το 2009 κυκλοφόρησε το άλμπουμ
   της A Woman A Man Walked By, σε συνεργασία με τον John
   Parish.

  [Επεξεργασία] Άλλες ασχολίες

   [IMG]
   [IMG]
   Σκηνή από την ταινία The Book of Life

   Η Harvey εμφανίστηκε στην ταινία του Hal Hartley
   The Book of Life (1998), ενσαρκώνοντας μία
   σύγχρονη εκδοχή της Μαρίας Μαγδαληνής.
   Επίσης έπαιξε ένα μικρό ρόλο στην ταινία
   μικρού μήκους A Bunny Girl’s Tale της Sarah Miles. Ως
   γλύπτρια έχει εκθέσει έργα στη Lamont Gallery
   και στο Bridport Arts Center, καθώς επίσης έχει
   εκδώσει και ποιήματα.

   Αν και δραστηριοποιημένη σε πολλούς
   τομείς, η ίδια χαρακτηρίζει τον εαυτό
   της ως “ένα πολύ ήσυχο άτομο, που δεν
   βγαίνει πολύ και δεν μιλά στους
   ανθρώπους”.

  [Επεξεργασία] Συνεργασίες

   Έχει συνεργαστεί με τον Josh Homme στο
   άλμπουμ The Desert Sessions Vol.9-10 (2003) και
   εμφανίστηκε στο Murder Ballads (1996) του Nick Cave
   (“Henry Lee”, “Death is not the End” (Bob Dylan)). Επίσης
   συμμετείχε στο Angels with Dirty Faces του Tricky και
   στο It’s a Wonderful Life των Sparklehorse.

   Το 1996, ως Polly Jean Harvey, μαζί με τον John Parish
   κυκλοφόρησαν το low-key άλμπουμ Dance Hall at Louse
   Point.

   Συμμετείχε στην παραγωγή του Funny Cry Happy Gift
   της Tiffany Anders.

   Στο άλμπουμ Before the Poison (2004) της Marianne Faithfull,
   η Polly συμμετείχε φωνητικά, έγραψε και
   έκανε την παραγωγή 5 τραγουδιών.

[Επεξεργασία] Δισκογραφία

     * 1992 - Too Pure - The Peel Sessions (με τους Stereolab και
       τους Th'Faith Healers)
     * 1992 - Dry
     * 1993 - Rid of Me
     * 1993 - 4-Track Demos
     * 1995 - To Bring You My Love
     * 1996 - Dance Hall at Louse Point (με τον Τζον Πάρις)
     * 1998 - Is This Desire?
     * 2000 - Stories from the City, Stories from the Sea
     * 2004 - Uh Huh Her

[Επεξεργασία] Πηγές

   1.http://en.wikipedia.org/wiki/Pj_harvey

   2.Yahoo! Music biography - PJ Harvey.

   3.http://www.pjharvey.net/

   4.http://www.pollyharvey.co.uk

   5.http://www.vh1.com/artists/az/harvey_pj/bio.jhtml

[Επεξεργασία] Εξωτερικοί σύνδεσμοι

   Commons logo
   Τα Κοινά έχουν πολυμέσα σχετικά με το
   θέμα
   Πόλυ Τζιν Χάρβεϊ

     * Επίσημη ιστοσελίδα

   Ανακτήθηκε από
   "http://el.wikipedia.org/wiki/%CE%A0%CF%8C%CE%BB%CF%85_%CE%A4%CE%B6%CE%B9%CE%BD_%CE%A7%CE%AC%CF%81%CE%B2%CE%B5%CF%8A"
   Κατηγορίες: Γεννήσεις το 1969 | Ροκ
   μουσικοί | Βρετανοί τραγουδιστές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Alemannisch
     * Česky
     * Dansk
     * Deutsch
     * English
     * Español
     * Eesti
     * Euskara
     * فارسی
     * Suomi
     * Français
     * Galego
     * עברית
     * Bahasa Indonesia
     * Italiano
     * 日本語
     * Lietuvių
     * Nederlands
     * ‪Norsk (bokmål)‬
     * Polski
     * Português
     * Română
     * Русский
     * Svenska
     * Türkçe

     * Τελευταία τροποποίηση 06:14, 27 Απριλίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
