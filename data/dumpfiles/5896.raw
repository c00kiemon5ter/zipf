   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Φερδινάνδος Β' των δύο Σικελιών

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Φερδινάνδος Β' των δύο Σικελιών

   Ο Φερδινάνδος Β' (1810 - 1859) υπήρξε βασιλιάς των δύο Σικελιών (1830 -
   1859). Γεννήθηκε στο Παλέρμο, υιός και διάδοχος του Φραγκίσκου Α' των δύο
   Σικελιών και της Μαρίας Ισαβέλλας της Ισπανίας.

   Στα νεανικά του χρόνια ήταν πολύ δημοφιλής. Οι προοδευτικές του ιδέες
   οδήγησαν τον λαό να του δώσει τον χαρακτηρισμό Λαζαρόνι, που ήταν μια από
   τις κατώτερες τάξεις της Ναπολιτάνικης κοινωνίας.

   Διαδεχόμενος τον πατέρα του στον θρόνο υπέγραψε έγγραφο, σύμφωνα με το
   οποίο έδινε προτεραιότητα σε θέματα δικαιοσύνης, αναμόρφωσης των
   οικονομικών και γενικά κάνοντας κάθε δυνατή προσπάθεια να επουλώσει τις
   πληγές που άφησαν οι προγενέστεροι του. Έκανε ό,τι το καλύτερο δυνατό για
   να ικανοποιήσει και τον λαό του και την Ρωμαιοκαθολική Εκκλησία. Μείωσε
   τους φόρους και τις δαπάνες, κατασκεύασε το πρώτο σιδηροδρομικό δίκτυο και
   το πρώτο ατμόπλοιο σε όλη την Ιταλική χερσόνησο.

   Πίνακας περιεχομένων

     • 1 Αυταρχική διακυβέρνηση
     • 2 Αντιδράσεις από την Αγγλία
     • 3 Κληρονόμοι
     • 4 Πηγές

[Επεξεργασία] Αυταρχική διακυβέρνηση

   Το 1837, αντιστράφηκαν τα πράγματα, όταν κατέπνιξε βίαια επαναστατικό
   κίνημα στην Σικελία που ζητούσε Σύνταγμα και εκδημοκρατισμό του θεσμού της
   βασιλείας. Τον Σεπτέμβριο του 1847, επαναστάσεις στο Ρήγιο και στην
   Καλαβρία καταστάλθηκαν από τον στρατό του, ενώ η επανάσταση (1848) στο
   Παλέρμο της Σικελίας στάθηκε η αφορμή να ξεκινήσει μια σειρά επαναστατικών
   κινημάτων την ίδια χρονιά σε όλα τα βασίλεια της Ευρώπης. Ο Φερδινάνδος
   πιέστηκε να δημιουργήσει Σύνταγμα στα πρότυπα του καταστατικού που είχε
   υπογράψει το 1830.

   Μια διαφωνία για την μορφή του όρκου των μελών του Κοινοβουλίου έκανε τον
   βασιλιά να αρνηθεί το Σύνταγμα, οπότε διέλυσε το Κοινοβούλιο (1849) και
   ξέσπασαν νέες ταραχές. Η Σικελία κήρυξε την ανεξαρτησία της σαν δημοκρατία
   υπό τον Ρουτζέρο Σέτιμο και τον βασιλιά έκπτωτο (13 Απριλίου 1848). Ο
   Φερδινάνδος ετοίμασε στρατό 20.000 ανδρών υπό την ηγεσία του στρατηγού
   Κάρλο Φιλανγκιέρι, ώστε να καταπνίξει την Σικελική επανάσταση,
   επαναφέροντας την Σικελία υπό το απολυταρχικό του καθεστώς.

   Παράλληλα, ένας στόλος έφτασε στην Μεσσήνη και παρόλο που οι κάτοικοι
   είχαν παραδοθεί επιδόθηκε επί 8 ώρες σε σφαγές. Τον Μάιο του 1849, η
   Σικελία υποτάχθηκε οριστικά ενώ το διάστημα 1849-1851, η σκληρή του
   πολιτική ανάγκασε πολλούς κατοίκους να εγκαταλείψουν την πατρίδα τους,
   αφού πάνω από 2.000 αντίπαλοι του φυλακίσθηκαν.

[Επεξεργασία] Αντιδράσεις από την Αγγλία

   Το 1850, επισκέφθηκε την Σικελία ο Άγγλος πρωθυπουργός Γουλιέλμος
   Γλάδστων, ο οποίος βλέποντας τις αθλιότατες για τους κατοίκους συνθήκες
   στο βασίλειο της Νάπολης άρχισε να μειώνει την υποστήριξη που είχε
   απέναντι στον Φερδινάνδο και να παίρνει τελικά το μέρος των επαναστατών.
   Με μια σειρά γραμμάτων του προς το φιλο-βουρβωνικό Αγγλικό κοινοβούλιο
   τονίζει ότι είναι ανάγκη να περιοριστεί η ασυδοσία του, στην ανάγκη και να
   ανατραπεί. Η απώλεια της στήριξης των Άγγλων θα είναι τελικά αιτία αμέσως
   μετά τον θάνατο του το βασίλειο του να καταληφθεί και να προσαρτηθεί στο
   βασίλειο του Πεδεμοντίου, με την δημιουργία του σύγχρονου Ιταλικού
   κράτους.

   Η αυξανόμενη αντιπάθεια της Αγγλικής κυβέρνησης απέναντι του θα είναι
   αιτία να αποσύρει η Αγγλία μαζί με την Γαλλία τους πρεσβευτές της από
   αυτόν (1856), ενώ την ίδια χρονιά γίνεται εναντίον του δολοφονική απόπειρα
   από κάποιον στρατιώτη.

[Επεξεργασία] Κληρονόμοι

     • Με τον πρώτο του γάμο (1832) με την Μαρία Χριστίνα της Σαβοΐας (1812 -
       1836), κόρη του Βίκτωρ Εμμανουήλ Α', παιδιά του ήταν :

          • Φραγκίσκος Β' των δύο Σικελιών

     • Με τον δεύτερο γάμο του (1837) με την αρχιδούκισσα Μαρία Θηρεσία της
       Αυστρίας (1816 - 1867) παιδιά του ήταν :

          • Λουδοβίκος, κόμης του Τράνι (1838 - 1886)
          • Αλφόνσος της Καζέρτα
          • Μαρία Κλημεντίνη (1844 - 1899)
          • Γκαετάνο (1846 - 1871)
          • Μαρία - Πία (1849 - 1882)
          • Πασκουάλ, κόμης του Μπάρι (1852 - 1904)

[Επεξεργασία] Πηγές

     • Αγγλική Wikipedia
     • J. Gondon, C. MacFarlane, Confutazioni alle lettere del signor
       Gladstone, published in Lausanne, 1851

   Commons logo
   Τα Κοινά έχουν πολυμέσα σχετικά με το θέμα
   Φερδινάνδος Β' των δύο Σικελιών

   Προκάτοχος:            'Βασιλιάς της Νάπολης'        Διάδοχος:
   Φραγκίσκος Α'          1830–1859                     Φραγκίσκος Β'

   Ανακτήθηκε από
   "http://el.wikipedia.org/wiki/%CE%A6%CE%B5%CF%81%CE%B4%CE%B9%CE%BD%CE%AC%CE%BD%CE%B4%CE%BF%CF%82_%CE%92%27_%CF%84%CF%89%CE%BD_%CE%B4%CF%8D%CE%BF_%CE%A3%CE%B9%CE%BA%CE%B5%CE%BB%CE%B9%CF%8E%CE%BD"
   Κατηγορίες: Μονάρχες της Νάπολης | Οίκος Βουρβόνων | Γεννήσεις το 1810 |
   Θάνατοι το 1859 | Δούκες της Καλαβρίας | Βασιλείς της Σικελίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Català
     • Dansk
     • Deutsch
     • English
     • Español
     • Français
     • Magyar
     • Italiano
     • 日本語
     • Latina
     • Nederlands
     • ‪Norsk (bokmål)‬
     • Polski
     • Português
     • Română
     • Русский
     • Sicilianu
     • Slovenčina
     • Svenska
     • 中文

     • Τελευταία τροποποίηση 14:43, 8 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
