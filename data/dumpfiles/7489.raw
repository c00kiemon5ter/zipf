   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Radiohead

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

                            Radiohead
   Radiohead-Portugal.JPG
   Radiohead (2002)
         Προέλευση       Αγγλία
         Παρουσία        1993 - σήμερα
       Μουσικό είδος     Alternative rock
   Δισκογραφική εταιρεία XL Recordings
                         (παλαιότερα EMI, Parlophone, Capitol)
                         Τομ Γιορκ
                         Τζόνι Γκρίνγουντ
           Μέλη          Κόλιν Γκρίνγουντ
                         Εντ Ο'Μπράιαν
                         Φιλ Σέλγουεϊ
        Ιστοσελίδα       www.radiohead.com

   Οι Radiohead (προφέρεται Ρέντιοχεντ) είναι ένα Βρετανικό συγκρότημα από
   την Οξφόρδη της Αγγλίας. Η μουσική τους γενικά χαρακτηρίζεται ως
   alternative rock αλλά ο ήχος τους είναι επηρεασμένος από πολλά άλλα
   μουσικά είδη.

   Αποτελούνται από πέντε μέλη, τους Thom Yorke (φωνητικά, κιθάρα, πιάνο),
   Jonny Greenwood (κιθάρα, πλήκτρα, διάφορα), Ed O'Brien (κιθάρα, δεύτερα
   φωνητικά, κρουστά), Colin Greenwood (μπάσο και πλήκτρα), Phil Selway
   (ντράμς και κρουστά), όλοι τους σχολικοί φίλοι.

   Πίνακας περιεχομένων

     • 1 Ιστορία
     • 2 Συνεργάτες
     • 3 Δισκογραφία

          • 3.1 Άλμπουμ
          • 3.2 EPs
          • 3.3 DVD

     • 4 Σημειώσεις
     • 5 Βιβλιογραφία
     • 6 Εξωτερικές Συνδέσεις

[Επεξεργασία] Ιστορία

   Οι Radiohead δημιουργήθηκαν το 1986, με ακριβώς την ίδια σύνθεση που έχουν
   μέχρι σήμερα. Τα μέλη του συγκροτήματος ήταν συμμαθητές στο δημόσιο
   σχολείο αρρένων Abingdon School, στα προάστια της πόλης της Οξφόρδης. Η
   ενασχόλησή τους με τη μουσική οδήγησε στη δημιουργία ενός συγκροτήματος,
   αρχικά με τον τίτλο On A Friday, το οποίο πραγματοποίησε την πρώτη του
   δημόσια εμφάνιση, το Σεπτέμβριο του 1986 στην Οξφόρδη. Η δραστηριότητα του
   συγκροτήματος περιορίστηκε σημαντικά, την περίοδο που τα μέλη του
   φοιτούσαν στο πανεπιστήμιο και επαναεμφανίστηκε στο προσκήνιο το 1991,
   τόσο μέσα από ζωντανές εμφανίσεις όσο και μέσα από την κυκλοφορία demo
   ηχογραφήσεων (γνωστές ως Manic Hedgehog Demo). H δημοτικότητα των On A
   Friday σταδιακά αυξήθηκε, γεγονός που οδήγησε στην εμφάνισή τους στο
   πρωτοσέλιδο του τοπικού μουσικού περιοδικού Curfew^[1], αλλά και στο
   ενδιαφέρον δισκογραφικών εταιρειών. Την ίδια περίοδο, το συγκρότημα
   υπέγραψε συμβόλαιο με την EMI, που προέβλεπε την κυκλοφορία έξι άλμπουμ,
   ενώ παράλληλα μετονομάστηκε, κατόπιν εντολής της δισκογραφικής τους
   εταιρείας. Το όνομα Radiohead προήλθε από το ομώνυμο τραγούδι των Talking
   Heads, που περιέχεται στον δίσκο True Stories.

   Το πρώτο EP των Radiohead, με τίτλο Drill, κυκλοφόρησε το Μάρτιο του 1992
   και λίγο αργότερα ξεκίνησαν να ηχογραφούν το πρώτο άλμπουμ τους, στην
   παραγωγή του οποίου εργάστηκαν οι Paul Kolderie και Sean Slade, γνωστοί
   για τη συνεργασία τους με τους Pixies και τους Dinosaur Jr.. Ο δίσκος
   ολοκληρώθηκε στη διάρκεια τριών εβδομάδων και κυκλοφόρησε το 1993 με τίτλο
   Pablo Honey. Αρχικά δεν είχε μεγάλη επιτυχία και το πρώτο single του
   δίσκου με τίτλο Creep (που είχε κυκλοφορήσει νωρίτερα, το 1992) άργησε να
   προκαλέσει την προσοχή του κοινού. Όταν γύρω στα μέσα του 1993 η μπάντα
   άρχισε να γίνεται περισσότερο γνωστή, το σινγκλ επανακυκλοφόρησε και
   έφτασε μέχρι το νούμερο 7 των βρετανικών πωλήσεων^[2], αποτελώντας μέχρι
   σήμερα μία από τις μεγαλύτερες εμπορικές επιτυχίες των Radiohead.

   Μετά από μία διετή περιοδεία στην Ευρώπη και την Αμερική, το συγκρότημα
   ξεκίνησε να εργάζεται πάνω στην κυκλοφορία ενός δεύτερου δίσκου, για την
   παραγωγή του οποίου προσελήφθη ο Τζoν Λίκι (John Leckie). Κυκλοφόρησε το
   Μάιο του 1995, με τίτλο The Bends, ενώ τον προγοηγούμενο χρόνο είχε
   προηγηθεί η κυκλοφορία του EP My Iron Lung. Ο δεύτερος δίσκος του
   συγκροτήματος απέσπασε θετικά σχόλια από τους κριτικούς^[3], γνωρίζοντας
   σημαντική εμπορική επιτυχία, ειδικά μετά την κυκλοφορία του τελευταίου
   single, με τίτλο Street Spirit (Fade Out).

   Με την βοήθεια του μουσικού παραγωγού Νάιτζελ Γκόντριτς (Nigel Godrich),
   οι Radiohead ξεκίνησαν να ηχογραφούν τον τρίτο δίσκο τους στις αρχές του
   1996. Η ηχογράφηση ολοκληρώθηκε στα τέλη του ίδιου έτους και ο δίσκος
   κυκλοφόρησε τελικά το καλοκαίρι του 1997, με τίτλο OΚ Computer,
   εδραιώνοντας το συγκρότημα ως ένα από τα μεγαλύτερα βρετανικά ονόματα του
   σύγχρονου ροκ ήχου^[4]. Ακολούθησε η μεγαλύτερη παγκόσμια περιοδεία του
   συγκροτήματος (αποκαλούμενη και με τον τίτλο Against Demons), στην οποία
   έλαβε επίσης μέρος ο σκηνοθέτης Γκραντ Λι (Grant Lee), με σκοπό την
   καταγραφή της στο ντοκυμαντέρ Meeting People Is Easy, το οποίο κυκλοφόρησε
   το 1999. H ταινία του Λι αποτύπωσε, μεταξύ άλλων, τη δυσκολία των μελών
   του συγκροτήματος να συμφιλιωθούν με την απότομη αύξηση της δημοτικότητάς
   τους, γεγονός που επιβεβαίωσε αργότερα και ο Τομ Γιορκ σε συνεντεύξεις
   του^[5].

   Μετά την περιοδεία για το OK Computer (1997-98), το συγκρότημα απείχε από
   δημόσιες εμφανίσεις, συμμετέχοντας μόνο σε μία συναυλία φιλανθρωπικού
   χαρακτήρα της Διεθνούς Αμνηστίας, στις 10 Δεκεμβρίου του 1998, στο Παρίσι.
   Στις αρχές του 1999 ξεκίνησε η προεργασία για την ηχογράφηση ενός τέταρτου
   δίσκου, ακολουθώντας αυτή τη φορά έναν διαφορετικό δρόμο σε σχέση με τις
   προηγούμενες κυκλοφορίες, εισάγοντας περισσότερους πειραματισμούς και
   ηλεκτρονικούς ήχους, διαφοροποιούμενοι αισθητά από τον ήχο που χαρακτήριζε
   το OK Computer. Οι ηχογραφήσεις του δίσκου ολοκληρώθηκαν μετά από περίπου
   18 μήνες, το καλοκαίρι του 2000 και κυκλοφόρησε στις 2 Οκτωβρίου, με τον
   τίτλο Kid A. Το συγκρότημα αρνήθηκε να κυκλοφορήσουν αυτόνομα singles για
   την προώθηση του δίσκου, στη θέση των οποίων δημιουργήθηκαν μικρής
   διάρκειας βίντεο (video blips) από τον σκηνοθέτη Chris Bran και την ομάδα
   καλλιτεχνών Shynola^[6]. Το Kid A σημείωσε αξιοσημείωτη εμπορική επιτυχία,
   παραμένοντας για σύντομο χρονικό διάστημα στην πρώτη θέση των καταλόγων
   του Billboard και καθιστώντας τους Radiohead ένα από τα λίγα βρετανικά
   συγκροτήματα με τόσο μεγάλη αποδοχή στην Αμερική^[7]. Ο δίσκος απέσπασε
   επίσης το βραβείο Γκράμι καλύτερου εναλλακτικού (alternative) άλμπουμ,
   έχοντας προταθεί και για το βραβείο καλύτερου δίσκου του 2000.

   Ο πέμπτος δίσκος του συγκροτήματος, με τίτλο Amnesiac, κυκλοφόρησε τον
   Ιούνιο του 2001, περιέχοντας τραγούδια που είχαν ηχογραφηθεί την ίδια
   περίοδο με εκείνα του Kid A και κινούμενα στο ίδιο περίπου μουσικό ύφος.
   Μετά την κυκλοφορία του Amnesiac το συγκρότημα οργάνωσε μία νέα παγκόσμια
   περιοδεία, που περιελάμβανε πόλεις της Ευρώπης, της Βόρειας Αμερικής και
   της Ιαπωνίας. Στη διάρκεια αυτής, το φθινόπωρο του 2001, κυκλοφόρησε
   επίσης η συλλογή I Might Be Wrong: Live Recordings, με επιλεγμένες
   ζωντανές εκτελέσεις τραγουδιών που περιέχονταν στους δύο τελευταίους
   δίσκους, ορισμένες από τις οποίες διαφέρουν σημαντικά από τις στούντιο
   ηχογραφήσεις.

   Ο έκτος δίσκος του συγκροτήματος, Hail to the Thief κυκλοφόρησε τον Ιούνιο
   του 2003, ενώ νωρίτερα, κατά τη διάρκεια της περιοδείας για το Amnesiac,
   ορισμένα από τα κομμάτια που περιείχε είχαν ήδη παρουσιαστεί στις
   συναυλίες που δόθηκαν στην Πορτογαλία και την Ισπανία, τον Ιούλιο και τον
   Αύγουστο του 2002. Το Hail To The Thief χαρακτηρίστηκε από τους κριτικούς
   ως δίσκος που συνδυάζει στοιχεία από όλους τις προηγούμενες κυκλοφορίες
   του συγκροτήματος. Έφθασε στην πρώτη θέση των βρετανικών καταλόγων^[8],
   όπου παρέμεινε για μία εβδομάδα, ωστόσο δεν είχε την ίδια εμπορική απήχηση
   με τα The Bends και OK Computer του παρελθόντος. Στα τέλη του 2003, οι
   Radiohead συμμετείχαν μαζί με τους Sigur Rós στη χορευτική παράσταση Split
   Sides του Μέρσι Κάνινγκχαμ, γράφοντας ένα τμήμα της συνοδευτικής μουσικής.

   Μετά την κυκλοφορία του Hail To The Thief η μπάντα δεν έχει κυκλοφορήσει
   κάποια ολοκληρωμένη δισκογραφική δουλειά. To Σεπτέμβριο του 2005
   συμμετείχε στην συλλογή Help-a Day in the Life για φιλανθρωπικούς σκοπούς,
   με το νέο τραγούδι I Want None of It ενώ τον Μάιο και Ιούνιο του 2006
   περιόδευσε στην Αγγλία και σε άλλες μεγάλες πόλεις της Ευρώπης και της
   Αμερικής. Μετά το Hail to the Thief ολοκληρώθηκε η συνεργασία τους με την
   EMI και σήμερα το συγκρότημα δεν δεσμεύεται με συμβόλαιο για την
   κυκλοφορία ενός νέου άλμπουμ, με καμία δισκογραφική εταιρεία. Νέο υλικό
   έχει ήδη γραφτεί και ηχογραφείται αυτό το διάστημα για τον δίσκο που
   αναμένεται να κυκλοφορήσει πιθανά στις αρχές του 2007, ενώ μέρος αυτού
   παρουσιάστηκε σε ζωντανές εμφανίσεις του συγκροτήματος. Τον Ιούλιο του
   2006, ο Thom Yorke κυκλοφόρησε τον πρώτο προσωπικό δίσκο του, με τίτλο The
   Eraser, ο οποίος απέσπασε θετικές κριτικές. Το 2003, ο Jonny Greenwood
   είχε επίσης κυκλοφορήσει προσωπικό δίσκο με τίτλο Bodysong, μουσική για
   την ομώνυμη ταινία ντοκυμαντέρ του σκηνοθέτη Simon Pummell.

   Στις 10 Οκτωβρίου του 2007 κυκλοφόρησε το έβδομου άλμπουμ του
   συγκροτήματος, με τίτλο In Rainbows. Αρχικά, η διανομή του
   πραγματοποιήθηκε αποκλειστικά μέσα από την ιστοσελίδα του συγκροτήματος,
   με δυνατότητα σε κάθε αγοραστή να καταβάλει οποιοδήποτε ποσό επιθυμεί (από
   0 έως και 99 λίρες Αγγλίας), γεγονός για το οποίο ο δίσκος χαρακτηρίστηκε
   ως η σπουδαιότερη κυκλοφορία στη νεότερη ιστορία της μουσικής βιομηχανίας
   ^[9]. Αργότερα έκλεισαν συμβόλαιο ενός μόνο άλμπουμ με την ανεξάρτητη
   δισκογραφική XL Records. Το άλμπουμ θα κυκλοφορήσει στην Ευρώπη στις 31
   Δεκεμβρίου του 2007 και στις ΗΠΑ την 1 Ιανουαρίου του 2008 από την TBD
   Records.

[Επεξεργασία] Συνεργάτες

   Το συγκρότημα διατηρεί στενές σχέσεις με τους παραγωγούς και τους
   τεχνικούς του, και συγκεκριμένα με τον Nigel Godrich, όπως και με τον
   γραφίστα Stanley Donwood. Ο Godrich έγινε γνωστός με τους Radiohead,
   συνεργαζόμενος με το συγκρότημα από το άλμπουμ The Bends, και ως
   συμπαραγωγός από το OK Computer. Έχει συχνά περιγραφεί ως το έκτο μέλος
   του συγκροτήματος, ως παραλληλισμός με τον George Martin και τους Beatles.
   Ο Donwood, επίσης μακροχρόνιος συνεργάτης των Radiohead, έχει σχεδιάσει
   όλα τα εξώφυλλα των άλμπουμ του συγκροτήματος και έχει αναλάβει την
   εικαστική επιμέλεια των οπτικών και βίντεο από το 1994. Μαζί με τον
   τραγουδιστή Thom Yorke, ο Donwood κέρδισε το βραβείο Grammy το 2002 για
   την ειδική έκδοση του άλμπουμ Amnesiac ως βιβλίο.

   Άλλοι συνεργάτες είναι οι Graeme Stewart, Dilly Gent και ο Peter Clemens.
   Ο Stewart είναι ο ηχολήπτης του συγκροτήματος από τα άλμπουμ Kid A και
   Amnesiac. Ο Gent είναι υπεύθυνος για την επιλογή σκηνοθετών για όλα τα
   βίντεο των Radiohead από το OK Computer και μετά, ενώ ο Clemens είναι ο
   τεχνικός υπεύθυνος των ζωντανών εμφανίσεων, συνεργαζόμενος με το
   συγκρότημα πριν από το άλμπουμ The Bends.

[Επεξεργασία] Δισκογραφία

   Gnome-speakernotes.png Μουσικά δείγματα:

     • You (live) (πληροφορίες αρχείου)
       από το Itch (EP) - ζωντανή ηχογράφηση
     • Just (πληροφορίες αρχείου)
       από το The Bends
     • Lucky (πληροφορίες αρχείου)
       από το OK Computer
     • National Anthem (πληροφορίες αρχείου)
       από το Kid A
     • Life in a Glass House (πληροφορίες αρχείου)
       από το Amnesiac
     • Για προβλήματα με την αναπαραγωγή των αρχείων, δείτε Wikipedia:Media
       help (Αγγλικά).

  [Επεξεργασία] Άλμπουμ

     • Pablo Honey (1993)
     • The Bends (1995)
     • ΟΚ Computer (1997)
     • Kid A (2000)
     • Amnesiac (2001)
     • Hail To The Thief (2003)
     • In Rainbows (2007)

  [Επεξεργασία] EPs

     • Drill (1992)
     • Itch (1994)
     • My Iron Lung (1994)
     • No Surprises/Running From Demons (1997)
     • Airbag/How Am I Driving? (1998)
     • I Might Be Wrong: Live Recordings (2001)
     • COM LAG (2plus2isfive) (2004)

  [Επεξεργασία] DVD

     • Live at the Astoria (1995, VHS)
     • 7 Television Commercials (1998, VHS/DVD)
     • Meeting People Is Easy (1999, VHS/DVD)
     • The Most Gigantic Lying Mouth Of All Time (2004, DVD)
     • Live at the Astoria [επανακυκλοφορία] (2005, DVD)

[Επεξεργασία] Σημειώσεις

    1. ↑ Curfew, η πρώτη συνέντευξη των μελών του συγκροτήματος, Νοέμβριος
       1991. Ανακτήθηκε στις 11 Νοεμβρίου 2006.
    2. ↑ Chart Stats.com, η πορεία του Creep στους βρετανικούς καταλόγους
       πωλήσεων. Ανακτήθηκε 11 Νοεμβρίου 2006.
    3. ↑ Κριτικές του δίσκου από το All Music Guide και το περιοδικό Rolling
       Stone. Ανακτήθηκαν 11 Νοεμβρίου 2006.
    4. ↑ Rolling Stone, Οκτώβριος, Δεκέμβριος, 1997, ανακτήθηκαν 11 Νοεμβρίου
       2006.
    5. ↑ Συνέντευξη του Τομ Γιορκ, Lola-da-musica, ολλανδική τηλεόραση.
       Ανακτήθηκε 11 Νοεμβρίου 2006.
    6. ↑ Joseph Tate, Radiohead's Antivideos: Works of Art in the Age of
       Electronic Reproduction, Postmodern Culture, Μάιος 2002, Volume 12,
       Number 3.
    7. ↑ BBC News, US success for Radiohead, 14 Ιουνίου 2001.
    8. ↑ UK Charts, ανακτήθηκε 12 Νοεμβρίου 2006.
    9. ↑ "Radiohead Says: Pay What You Want", Time, 1η Οκτ. 2007

[Επεξεργασία] Βιβλιογραφία

     • Joseph Tate, The Music and Art of Radiohead, 2005, ISBN 0-7546-3980-0
     • Mark Paytress, Radiohead: The Complete Guide to Their Music, 2005,
       ISBN 1-84449-507-8
     • Mac Randall, Exit Music: The Radiohead Story, Omnibus Press, 2004,
       ISBN 1-84449-183-8
     • James Doheny, Radohead: Back to Save the Universe, Thunder's Mouth
       Press, 2002, ISBN 1-56025-398-3
     • Marianne Tatom Letts, "How to Disappear Completely: Radiohead and the
       Resistant Concept Album"(pdf), 2005, University of Texas, Austin.

[Επεξεργασία] Εξωτερικές Συνδέσεις

   Commons logo
   Τα Κοινά έχουν πολυμέσα σχετικά με το θέμα
   Radiohead

     • http://www.radiohead.com - Επίσημος δικτυακός τόπος.
     • W.A.S.T.E - Διάθεση εμπορικού υλικού για το συγκρότημα, διανομή
       εισιτηρίων και επίσημο πρόγραμμα συναυλιών.
     • At Ease - Το μεγαλύτερο fansite της μπάντας.

   Ανακτήθηκε από "http://el.wikipedia.org/wiki/Radiohead"
   Κατηγορίες: Ροκ συγκροτήματα | Βρετανικά μουσικά συγκροτήματα |
   Συγκροτήματα της εναλλακτικής ροκ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Afrikaans
     • العربية
     • Azərbaycanca
     • Беларуская
     • Беларуская (тарашкевіца)
     • Български
     • Català
     • Corsu
     • Česky
     • Cymraeg
     • Dansk
     • Deutsch
     • English
     • Esperanto
     • Español
     • Eesti
     • فارسی
     • Suomi
     • Français
     • Gaeilge
     • Galego
     • עברית
     • Hrvatski
     • Magyar
     • Bahasa Indonesia
     • Íslenska
     • Italiano
     • 日本語
     • ქართული
     • ಕನ್ನಡ
     • 한국어
     • Latina
     • Lietuvių
     • Latviešu
     • Македонски
     • Монгол
     • Nāhuatl
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Português
     • Română
     • Русский
     • Sardu
     • Scots
     • Srpskohrvatski / Српскохрватски
     • Simple English
     • Slovenčina
     • Slovenščina
     • Shqip
     • Српски / Srpski
     • Svenska
     • ไทย
     • Türkçe
     • Українська
     • O'zbek
     • Tiếng Việt
     • 中文
     • 粵語

     • Τελευταία τροποποίηση 16:10, 4 Νοεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
