   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                   Σελτζούκοι

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Οι Σελτζούκοι (ή Σελτζουκίδες ή Σελτζούκοι Τούρκοι) ήταν τούρκικο φύλο
   καθώς και μουσουλμανική σουνιτική δυναστεία που επικράτησε σε διάφορα
   τμήματα της Κεντρικής Ασίας και της Μέσης Ανατολής δια μέσου της Περσίας
   από τον 11ο ως τον 14ο αιώνα. Ίδρυσαν το σουλτανάτο των Μεγάλων Σελτζούκων
   που εκτείνονταν από την Μικρά Ασία μέχρι την Περσία, το οποίο ήταν και ο
   στόχος της Α' Σταυροφορίας. Οι Σελτζούκοι κατάγονταν από τουρκομανικά φύλα
   της Κεντρικής Ασίας. Όταν έφτασαν στην Περσία οι Σελτζούκοι υιοθέτησαν τον
   περσικό τρόπο ζωής, πολιτισμό ακόμη και τη γλώσσα. Στις πηγές αναφέρονται
   ως φορείς του περσικού πολιτισμού, τέχνης, λογοτεχνίας και γλώσσας και
   θεωρούνται ως πολιτιστικοί πρόγονοι των Τούρκων που ζουν σήμερα στην
   Τουρκία, στο Αζερμπαϊτζάν και στο Τουρκμενιστάν.

   Πίνακας περιεχομένων

     • 1 Οι πρώτοι Σελτζούκοι
     • 2 Η Αυτοκρατορία των Μεγάλων Σελτζούκων και οι δυναστείες του Κιρμάν
       και της Συρίας
     • 3 Σουλτανάτο του Ρουμ (ή του Ικονίου)
     • 4 Δείτε επίσης
     • 5 Πηγές

[Επεξεργασία] Οι πρώτοι Σελτζούκοι

   Κοινοί φυλετικοί και εθνολογικοί (όχι όμως και γλωσσικοί) πρόγονοι των
   τουρκικών φύλων του Μεσαίωνα θεωρούνται οι Ογούζοι Τούρκοι, των Αλταϊων
   Ορέων, που ίδρυσαν τις πρώτες εκτενείς συνομοσπονδίες τουρκόφωνων
   νομαδικών φύλων στις στέπες της κεντρικής Ασίας, και που από τους πρώτους
   χριστιανικούς αιώνες ξεκίνησαν από τις πεδιάδες των ποταμών Ορχόν και
   Σελεγκά, νότια της λίμνης Βαϊκάλης, στη σημερινή Μογγολία, στο βόρειο
   σύνορο της Κίνας. Ήδη κατά τους 4ο-6ο αιώνα το έσχατο δυτικό τμήμα των
   τουρκικών φύλων, οι Ούννοι και οι Άβαροι, είχαν επιδράμει στις ρωσικές
   στέπες και εξαπλωθεί σε ευρωπαϊκές περιοχές.

   Από το τέλη του 8ου και τις αρχές του 9ου αιώνα, τουρκικά φύλα που
   βρίσκονταν στην αρχική τους κοιτίδα διασπάστηκαν και μετακινήθηκαν προς τα
   βορειοδυτικά και νοτιοδυτικά, και από τα τέλη του 9ου αιώνα είχαν
   εγκατασταθεί στις εύφορες κοιλάδες της Κασπίας θάλασσας καθώς και
   ανατολικά της λίμνης Αράλης (Ωξιανής). Από το τέλη του 10ου και τις αρχές
   του 11ου αιώνα, το δυναμικότερο φύλο των Ογούζων, οι Σελτζούκοι, και ο
   γενάρχης τους ο Σελτζούκ ασπάστηκαν το Ισλάμ (Σουνιτικό Ισλάμ) και το 1040
   σε μάχη με τους ιρανόφονους Γαζνεβίδες, στην τοποθεσία Ντανακάν,
   εισβάλλουν στην Περσία.

   Μετά την νίκη τους αυτοί οι Σελτζούκοι ξεπροβάλλουν ως η κυρίαρχη δύναμη
   στον μουσουλμανικό κόσμο σε ολόκληρη την Μέση Ανατολή. Οι τέσσερεις
   κυριότερες σελτζουκικές δυναστείες υπήρξαν οι:

     • Μεγάλοι Σελτζούκοι της Μεσοποταμίας και Περσίας (1038/55-1194)
     • Σελτζούκοι του Κιρμάν (1041-1186/87)
     • Σελτζούκοι της Συρίας (1078/80-1117)
     • Σελτζούκοι του Ικονίου (ή Ρουμ) (1080/81-1307/8)

[Επεξεργασία] Η Αυτοκρατορία των Μεγάλων Σελτζούκων και οι δυναστείες του Κιρμάν
και της Συρίας

   [IMG]
   [IMG]
   Η μεγάλη αυτοκρατορία των Σελτζούκων το 1092. (Η Μικρά Ασία αποτέλεσε στην
   ουσία αυτόνομη περιοχή υπό την κυριαρχία διάφορων ηγεμόνων.)

   Ο πρώτος μεγάλος Σελτζούκος κατακτητής Τογρούλ Μπεγ (1038-1063), με
   αστραπιαία διείσδυση στο ανατολικό σύνορο του μουσουλμανικού κόσμου, το
   1055 κατέλαβε την Βαγδάτη, διώχνοντας τον τελευταίο εκπρόσωπο της
   δυναστείας των Μπουιδών (τουρκοπερσικής δυναστείας σιιτών μουσουλμάνων)
   και λαμβάνοντας τον τίτλο του «σουλτάνου». Ο Τοργρούλ κατάφερε να
   επιβληθεί σε μια αχανή έκταση από το σημερινό Αφγανιστάν ως δυτικά στα
   ανατολικά σύνορα της Βυζαντινής Αυτοκρατορίας στην σημερινή Αρμενία.

   Ο διάδοχος του Τογρούλ Μπεγ, Αλπ Αρσλάν (1063-1073), ξεκίνησε μια σειρά
   κατακτήσεων με απώτατο στόχο την διάλυση του Χαλιφάτου των Φατιμιδών της
   Αιγύπτου, ενώ η εισβολή στην Αρμενία, κατέληξε στην βυζαντινή συμφορά στην
   Μάχη του Μάντζικερτ το 1071, η οποία μάλλον πραγματοποιήθηκε στα πλαίσια
   να αποφευχθεί πιθανή δημιουργία Βυζαντινοφατιμιδικής συμμαχίας. Το
   Βυζάντιο όμως δεν εκμεταλλεύτηκε την ευκαιρία δημιουργίας συνασπισμού με
   τους Φατιμίδες.

   Τον Αλπ Αρσλάν διαδέχτηκε ο Μαλίκ Σαχ (1072-1092), επί του οποίου
   παγιώθηκαν τα θεμέλια για την κυριαρχία των Σελτζούκων στον χώρο της Εγγύς
   Ανατολής. Παγιώθηκε η κυριαρχία στην Περσία, την Μεσοποταμία, τη Συρία και
   την Παλαιστίνη. Την εποχή εκείνη κατακτήθηκε η Ιβηρία (σημερινή Γεωργία)
   και νικήθηκαν επανειλημμένα τα φύλα των Καραχανίδων, ενώ στην Συρία
   ιδρύθηκε νέος δυναστικός σελτζουκικός κλάδος από τον αδελφό του σουλτάνου,
   τον Τουτούς.

   Από τους σημαντικότερους διαδόχους του Μαλίκ Σαχ υπήρξε ο Σαντζάρ
   (1118-1157), που αρχικά σημείωσε σημαντικές στρατιωτικές επιτυχίες κατά
   των Καραχανιδών στην Υπεροξιανή (Τρανσοξιανή) και κατά των Γαζνεβιδών στα
   σύνορα με την σημερινή Ινδία. Όμως από το 1138 αντιμετώπισε πρόβλημα με
   την απόσχιση της Χορεσμίας και τις εισβολές των Καρά-Κιτάι από την
   κεντρική Ασία, οι οποίοι τον συνέτριψαν το 1141.

   Μετά τον θάνατο του Σαντζάρ, καταλύθηκε η σελτζουκική κυριαρχία στο
   Χορασάν, που από το 1194 προσαρτήθηκε από τους διαρκώς ανερχόμενους
   Χορεσμιανούς Τούρκους. Η σελτζουκική δυναστεία της Συρίας καταλύθηκε το
   1117 από τους Ιλγαζί των Ορτοκιδών, ενώ η δυναστεία του Κιρμάν άρχισε να
   καταρρέει μετά το θάνατο του Τουγρίλ Σαχ.

   Τελικά η περιοχή που έλεγχαν λεηλατήθηκε μέχρι αφανισμού από τους
   τουρκομάνους του Χορασαν, το 1185-1187. Μόνο στη Μικρά Ασία που έφτασε στη
   επιβίωσε ως τις αρχές του 14ου αιώνα.

[Επεξεργασία] Σουλτανάτο του Ρουμ (ή του Ικονίου)

   Κύριο άρθρο: Σουλτανάτο του Ρουμ
   [IMG]
   [IMG]
   Το Σουλτανάτο του Ρουμ (με πράσινο) και ο χώρος της Μεσογείου (1180).

   Μετά την μάχη του Μάντζικερτ, πολλές νομαδικές ληστρικές φυλές των
   Σελτζούκων, οι λεγόμενοι Τουρκομάνοι, εκμεταλλευόμενοι τις εμφύλιες
   συρράξεις των Βυζαντινών, εισήλθαν στην Μικρά Ασία. Ο Σουλεϊμάν, που έλαβε
   τον τίτλο του τοπικού σουλτάνου, μέλος της σελτζουκικής δυναστείας, είχε
   κάποιον στοιχειώδη έλεγχο στην περιοχή, που περιλάμβανε το Βόσπορο δυτικά
   (απέναντι από την Κωνσταντινούπολη) ως την βόρεια Συρία ανατολικά. Μετά το
   θάνατο του Σουλεϊμάν (1085 ή 1086), η περιοχή χωρίστηκε σε μικρά κρατίδια
   υπό τον έλεγχο διάφορων εμίρηδων, μέχρι την άφιξη του γιου του, Κιλίτζ
   Αρσλάν Α', που εγκατέστησε σχετικά ενιαία διοίκηση με πρωτεύουσα την
   Νίκαια. Το σελτζουκικό σουλτανάτο του Ρουμ βρίσκονταν σε μόνιμο πόλεμο με
   την Βυζαντινή Αυτοκρατορία.

   Κατά την Α' Σταυροφορία και τις εκστρατείες του Αλέξιου Α΄ Κομνηνού και
   των διαδόχων του, η περιοχή που ήλεγχε του Σουλτανάτο περιορίστηκε στην
   ενδοχώρα της Μικράς Ασίας και η έδρα του μεταφέρθηκε ανατολικότερα στο
   Ικόνιο. Το σουλτανάτο του Ρουμ γνώρισε σχετική ακμή επί Κιλίτζ Αρσλάν Β'
   (1156-1192), όμως από τα μέσα του 13ου αιώνα έπεσε σε σταδιακή παρακμή,
   μέχρι που καταλύθηκε το 1308. Από τις αρχές του 14ου αιώνα την Μικρά Ασία
   είχαν κατακλύσει πλήθος τουρκομανικών κρατιδίων (εμιράτων), με κυριότερο
   αυτό του Οσμάν, που εξελίχθηκε στην μετέπειτα Οθωμανική Αυτοκρατορία στα
   μέσα του 14ου αιώνα.

[Επεξεργασία] Δείτε επίσης

     • Χάζαροι

[Επεξεργασία] Πηγές

     • Ιστορία της Βυζαντινής Αυτοκρατορίας. Α. Α. Βασίλιεφ. Τόμος Β'.
       Μετάφραση Δημοσθένη Σαβράμη. Εκδοτικός Οργανισμός Πάπυρος. Αθήνα 1971
     • Ιστορία του Ελληνικού Έθνους. Τόμος Θ', σελ. 42-49. Η Μικρά Ασία από
       το 1071 ως το 1204. Εκδοτική Αθηνών. Αθήνα 1972, 2000. ISBN
       960-213-105-5.

   Ανακτήθηκε από
   "http://el.wikipedia.org/wiki/%CE%A3%CE%B5%CE%BB%CF%84%CE%B6%CE%BF%CF%8D%CE%BA%CE%BF%CE%B9"
   Κατηγορίες: Σελτζούκοι Τούρκοι | Ιστορία της Τουρκίας | Ιστορία του Ιράν |
   Αυτοκρατορίες

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Azərbaycanca
     • Български
     • Bosanski
     • Català
     • Česky
     • Deutsch
     • English
     • Esperanto
     • فارسی
     • Suomi
     • Võro
     • Français
     • Frysk
     • עברית
     • Hrvatski
     • Magyar
     • Italiano
     • 日本語
     • ქართული
     • 한국어
     • Kurdî
     • Lietuvių
     • Latviešu
     • Македонски
     • മലയാളം
     • Bahasa Melayu
     • Nederlands
     • ‪Norsk (nynorsk)‬
     • ‪Norsk (bokmål)‬
     • Polski
     • Português
     • Română
     • Русский
     • Svenska
     • Türkmençe
     • Türkçe
     • اردو
     • 中文

     • Τελευταία τροποποίηση 12:54, 21 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
