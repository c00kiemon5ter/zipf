   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                Μονή Χιλανδαρίου

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 40°20′44.80″N 24°07′09.10″E﻿ / ﻿40.3457778, 24.119194

   [IMG]
   [IMG]
   Μονή Χιλανδαρίου

   Η Μονή Χιλανδαρίου είναι 4η στην ιεραρχία των Αγιορείτικων Μονών.
   Βρίσκεται μέσα στο βουνό, στη βορειανατολική πλευρά. Είναι Σερβική Μονή.

   Πίνακας περιεχομένων

     • 1 Ιστορία
     • 2 Καθολικό, Παρεκκλήσια
     • 3 Εξαρτήματα
     • 4 Τοποθεσία
     • 5 Μοναστική δύναμη
     • 6 Άξια ενδιαφέροντος
     • 7 Εξωτερικές συνδέσεις

[Επεξεργασία] Ιστορία

   [IMG]
   [IMG]
   Οι κτίτορες της μονής.

   Το όνομα της προήλθε κατά πάσα πιθανότατα από το Γεώργιο Χιλανδάριο,
   ιδρυτή και κτήτορα της Μονής. Το 1198 ο αυτοκράτορας Αλέξιος Γ΄ ο Άγγελος
   έθεσε την εγκαταλειμμένη μονή στην εξουσία του Στέφανου Νεμάνια, ηγεμόνα
   ("μεγάλου ζουπάνου") της Σερβίας και του Ράστκο δευτερότοκου γιού του, ως
   αιώνιο δώρο στους Σέρβους. Ο δεύτερος, προηγουμένως, είχε εγκαταλείψει τα
   εγκόσμια, έφτασε στον ΄Αθω και εκάρει ως μοναχός Σάββας. Τον ακολούθησε
   στη συνέχεια ο ηγεμόνας πατέρας του που έλαβε το όνομα Συμεών. Αυτοί
   ανήγειραν τη μονή, σε περιοχή που παραχωρήθηκε από τη Μονή Βατοπεδίου,
   πράξη που επικύρωσε με αυτοκρατορικό χρυσόβουλο ο Αυτοκράτορας Αλέξιος Γ΄
   το 1198, ο οποίος επιπλέον έδωσε την εγκαταλειμμένη Μονή Ζυγού ως μετόχι
   στη Μονή Χιλανδαρίου. Η Μονή πλουτίσθηκε στη συνέχεια με αμύθητους
   θησαυρούς και κατέληξε να γίνει πνευματικό και θρησκευτικό κέντρο του
   σερβικού λαού του, από τον 13ο αιώνα.

   Στις 4 Μαρτίου 2004 η Μονή υπέστη μεγάλη πυρκαϊά, η οποία κατέκαψε σχεδόν
   το ήμισυ του κτιριακού συγκροτήματος.

[Επεξεργασία] Καθολικό, Παρεκκλήσια

   Το Καθολικό της μονής Χιλανδαρίου, που κτίσθηκε γύρω στο 1293, είναι
   αφιερωμένο στα Εισόδια της Θεοτόκου αποτελεί ένα από τους κομψότερους
   ναούς του Αγίου Όρους. Από το αρχικό, διατηρείται το θαυμάσιο δάπεδο από
   λευκό μάρμαρο μ' ένα μεγάλο σταυρό στη μέση, περιβαλλόμενο από ψηφιδωτές
   ταινίες διαφόρων πετρωμάτων. Η τοιχογράφησή του συνδέεται με τη Μακεδονική
   σχολή και είναι των ζωγράφων Ευτυχίου και Μιχαήλ. Θα πρέπει να έγινε γύρω
   στα 1313. Αξιόλογο είναι επίσης το ξυλόγλυπτο τέμπλο του 1774. Εδώ ακόμα
   βρίσκεται ο αρχικός τάφος του Αγίου Συμεών και πάνω από αυτόν βρίσκεται η
   επάργυρη σαρκοφάγος από το 1973. Η παλαιά ξύλινη σαρκοφάγος βρίσκεται στο
   σκευοφυλάκειο της μονής. Στην ανατολική γωνία του περιβόλου της μονής
   Χιλανδαρίου και μπροστά από τον πύργο του Αγίου Σάββα , βρίσκεται το
   παρεκκλήσι των Αρχαγγέλλων. Στις πτέρυγες της μονής υπάρχουν άλλα ένδεκα
   παρεκκλήσια. Τα εννέα από αυτά είναι αγιογραφημένα, με τοιχογραφίες του
   13ου μέχρι και του 18ου αιώνα . Από τα μη τοιχογραφημένα, των Αγίων
   Τεσσαράκοντα, έχει αξιόλογες φορητές εικόνες και ένα βημόθυρο του 1623. Το
   παρεκκλήσι του Αγίου Συμεών εγκαινιάστηκε πρόσφατα στο ομώνυμο κελί του.
   Βρίσκεται δίπλα στο καμπαναριό και πάνω από το ιστορικό πηγάδι της μονής.
   Έξω από τον περίβολο της μονής βρίσκονται δύο παρεκκλήσια. Εκείνο του
   κοιμητηρίου της μονής και στον κήπο το παρεκκλήσι του Αγίου Τρύφωνα. Ο
   κοιμητηριακός ναός είναι του Ευαγγελισμού της Θεοτόκου.

[Επεξεργασία] Εξαρτήματα

   Η μονή Χιλανδαρίου έχει εξαρτήματά της είκοσι έξι κελιά, από τα οποία δύο
   κοντά στο μοναστήρι και τα υπόλοιπα στις Καρυές. Από τα κελιά αυτά είναι
   κατοικήσιμα τα ένδεκα.Κοντά στη μονή βρίσκεται το κελί της Αγίας
   Τριάδος.Ιδιαίτερα αξιόλογο είναι επίσης το κελί της Μολυβοκκλησιάς, μισή
   ώρα βορειοδυτικά των Καρυών, με σπουδαίες τοιχογραφίες Κρητικής σχολής και
   πολύ αξιόλογο ξυλόγλυπτο τέμπλο του 17ου αιώνα στον ναό του Κοιμήσεως της
   Θεοτόκου. Εξάρτημά της είναι και το ιστορικό Κάθισμα του Αγίου Βασιλείου
   πρώην μονύδριο, σε απόσταση 2,5 χιλιομέτρων από την μονή.Βρίσκεται στον
   αρσανά της μονής προς την πλευρά του Θρακικού πελάγους.
   Στις Καρυές η μονή Χιλανδαρίου έχει το ιστορικώτερο ίσως Ησυχαστήριο του
   Αγίου Όρους. Καλείται Τυπικαρειό, όπου ο άγιος Σάββας , σύμφωνα με την
   παράδοση, έφερε από την Παλαιστίνη τη σωζόμενη ακόμα και σήμερα εικόνα της
   Θεοτόκου Λειτουργεί με το δικό του τυπικό από το 1199, που προσδιορίζει
   και τις προϋποθέσεις μοναχικής διαβίωσης αλλά και τις σχέσεις με την
   κυρίαρχη μονή.

[Επεξεργασία] Τοποθεσία

   Η Μονή Χιλανδαρίου είναι χτισμένη σε απόσταση, περίπου, πέντε χιλιομέτρων
   από τον αρσανά της, το λιμανάκι της, σε μία καταπράσινη κοιλάδα στα
   βορειοανατολικά του Άθω. Προστατεύεται από τις στρογγυλεμένες κορυφές των
   λόφων που ανεβαίνουν μαλακά από τη θαλασσοδαρμένη ανατολική ακτή της
   χερσονήσου προς τη Δύση, προς την οροσειρά της χερσονήσου. Απέχει 2,30
   ώρες από τη Μονή Ζωγράφου και 1,30 από τη Μονή Εσφιγμένου.

[Επεξεργασία] Μοναστική δύναμη

   Η Μοναστική δύναμη της Μονής, σύνολο μοναχών και εξαρτηματικών, κυμαίνεται
   σήμερα στα 70 άτομα.

[Επεξεργασία] Άξια ενδιαφέροντος

   [IMG]
   [IMG]
   Η εικόνα της Παναγίας Τριχερούσας

   Στη Μονή αυτή αξίζει να δουν οι επισκέπτες τις τοιχογραφίες της
   μακεδονικής σχολής που βρίσκονται στο καθολικό, στη τράπεζα και στο
   παρεκκλήσιο του Αγίου Γεωργίου,την θαυματουργή εικόνα της Παναγίας της
   Τριχερούσας καθώς και τον κοιμητηριακό ναό. Επίσης την ιστορική βιβλιοθήκη
   της Μονής, το ιερό σκευοφυλάκιο όπως και το πλούσιο εικονοφυλάκιο.

[Επεξεργασία] Εξωτερικές συνδέσεις

     • Επίσημη ιστοσελίδα της Μονής.
     • Φωτογραφίες από τη Μονή
     • Πληροφορίες και φωτογραφίες από τη μεγάλη πυρκαϊά του 2004

   π • σ • ε
                             Μονές του Αγίου Όρους
   Μεγίστης Λαύρας  · Βατοπεδίου  · Ιβήρων  · Χιλανδαρίου  ·
   Διονυσίου  · Κουτλουμουσίου
   Παντοκράτορος  · Ξηροποτάμου  · Ζωγράφου  · Δοχειαρίου  ·      Simonopetra
   Καρακάλλου  · Φιλοθέου  · Σίμωνος Πέτρας                       Aug2006.jpg
   Αγίου Παύλου  · Σταυρονικήτα  · Ξενοφώντος  · Γρηγορίου  ·
   Εσφιγμένου  · Αγίου Παντελεήμονος  · Κωνσταμονίτου

   Ανακτήθηκε από
   "http://el.wikipedia.org/wiki/%CE%9C%CE%BF%CE%BD%CE%AE_%CE%A7%CE%B9%CE%BB%CE%B1%CE%BD%CE%B4%CE%B1%CF%81%CE%AF%CE%BF%CF%85"
   Κατηγορία: Μονές Αγίου Όρους

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Български
     • Català
     • Česky
     • Deutsch
     • English
     • Español
     • Français
     • Hrvatski
     • Italiano
     • ქართული
     • Nederlands
     • Polski
     • Română
     • Русский
     • Srpskohrvatski / Српскохрватски
     • Српски / Srpski
     • Svenska
     • Українська

     • Τελευταία τροποποίηση 08:14, 13 Σεπτεμβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
