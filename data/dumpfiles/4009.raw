   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                        Βασίλης Λεβέντης

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ο Βασίλης Λεβέντης (γεν. Μεσσήνη
   Μεσσηνίας, 2 Νοεμβρίου 1951) είναι Έλληνας
   πολιτικός, πρόεδρος της Ένωσης Κεντρώων.

   Πίνακας περιεχομένων

     * 1 Βιογραφικό σημείωμα
     * 2 Πολιτική σταδιοδρομία

          * 2.1 Αναπληρωματικές εκλογές του 1992
          * 2.2 Από το 1993 μέχρι σήμερα

     * 3 Σάτιρα
     * 4 Σημειώσεις και αναφορές
     * 5 Δείτε επίσης

[Επεξεργασία] Βιογραφικό σημείωμα

   Είναι το τέταρτο παιδί του Αποστόλου και
   της Γρηγορίας Λεβέντη. Η οικογένεια
   Λεβέντη μετοίκησε στον Πειραιά όπου ο
   Βασίλης Λεβέντης ολοκλήρωσε τη
   στοιχειώδη και μέση εκπαίδευση. Το 1969
   εισήλθε τέταρτος ^[1] στο Εθνικό Μετσόβιο
   Πολυτεχνείο, στη σχολή Πολιτικών
   Μηχανικών και αργότερα, μετεκπαιδεύτηκε
   στη Γερμανία.

   Κατά τη διάρκεια του αντιδικτατορικού
   αγώνα (1970-1974), ο Βασίλης Λεβέντης,
   φοιτητής του Πολυτεχνείου κατείχε
   πολύγραφο και με ομάδα συμφοιτητών του
   διένειμε προκηρύξεις, καλώντας τους
   Αθηναίους σε εξέγερση ενάντια στο
   αιματηρό δικτατορικό
   καθεστώς.^[εκκρεμεί παραπομπή] Η πρώτη
   επαφή του Βασίλη Λεβέντη με την πολιτική
   έγινε το 1975 όταν, ως συνεργάτης του πρώην
   πρύτανη του Πολυτεχνείου, Κυπριανού
   Μπίρη, συνέβαλε στη σύνταξη των άρθρων 21
   και 24 του Συντάγματος και στη δημιουργία
   του προγράμματος ΔΕΠΟΣ.

   Ολοκλήρωσε την στρατιωτική του θητεία
   στο Πολεμικό Ναυτικό στη Διεύθυνση
   Διοικητικής Μέριμνας Ναυτικού (Δ.Δ.Μ.Ν.),
   στον Ναύσταθμο Σαλαμίνας, ως Επίκουρος
   Σημαιοφόρος, την περίοδο 1976-1978.

   Ομιλεί αγγλικά και γερμανικά.

[Επεξεργασία] Πολιτική σταδιοδρομία

   Με την πολιτική απασχολήθηκε από το 1982,
   οπότε έθεσε και υποψηφιότητα για
   δήμαρχος του Πειραιά. Το 1984 ίδρυσε το
   πρώτο Οικολογικό κόμμα στην Ελλάδα, ενώ
   ο συνδυασμός που δημιούργησε με τον
   τίτλο "Ελεύθεροι", συμμετείχε στις
   Ευρωεκλογές της ίδιας χρονιάς
   αποσπώντας 8.816 ψήφους και ποσοστό 0,15%.

   Στις βουλευτικές εκλογές του Ιουνίου
   του 1989 μετείχε ως υποψήφιος βουλευτής
   στο ψηφοδέλτιο της Νέας Δημοκρατίας στη
   Β' Αθήνας, όμως με 5.212 σταυρούς
   προτίμησης κατατάχθηκε μόλις 29ος
   ανάμεσα σε 31 υποψήφιους και δεν
   εκλέχτηκε.^[2]

   Το 1990 ίδρυσε τον τηλεοπτικό σταθμό
   Κανάλι 67, τον οποίο αργότερα πούλησε
   στον εκδότη Γιώργο Κουρή που τον
   μετονόμασε σε Extra Channel 3. Το 1992
   πραγματοποιήθηκε το ιδρυτικό συνέδριο
   της Ένωσης Κεντρώων. Το όνομα του
   κόμματος επελέγη για να θυμίζει την
   Ένωση Κέντρου, της οποίας ιδρυτής και
   πρόεδρος ήταν ο Γεώργιος Παπανδρέου.

  [Επεξεργασία] Αναπληρωματικές εκλογές του
  1992

   Ο Βασίλης Λεβέντης έγινε ευρύτερα
   γνωστός λόγω της συμμετοχής του στις
   αναπληρωματικές εκλογές στις 5 Απριλίου
   1992 στην εκλογική περιφέρεια Β' Αθηνών. Ο
   Δημήτρης Τσοβόλας, ως τότε βουλευτής του
   ΠΑΣΟΚ στην ίδια περιφέρεια,
   καταδικάστηκε σε ποινή φυλάκισης από το
   Ειδικό Δικαστήριο για το σκάνδαλο
   Κοσκωτά και σε παρεπόμενη ποινή
   στέρησης των πολιτικών του δικαιωμάτων
   (εκλέγειν και εκλέγεσθαι) οπότε και
   εξέπεσε από βουλευτής. Σε ένδειξη
   διαμαρτυρίας για την, κατά τη γνώμη τους,
   άδικη δίκη και καταδίκη του Τσοβόλα, οι
   επιλαχόντες του ΠΑΣΟΚ, οι οποίοι κατά το
   Σύνταγμα της Ελλάδας θα λάμβαναν τη θέση
   του, αρνήθηκαν να ορκιστούν βουλευτές
   μέχρις εξαντλήσεως του αριθμού τους.
   Κατά το νόμο θα έπρεπε να προκηρυχθούν
   αναπληρωματικές εκλογές για αυτήν τη
   μία έδρα, πράγμα το οποίο και έγινε.

   Η Νέα Δημοκρατία, είτε για να μην
   κατηγορηθεί για περαιτέρω
   πολιτικοποίηση της δίκης και καταδίκης
   Τσοβόλα, ότι δηλαδή επεδίωξε την
   καταδίκη του για να κερδίσει μία
   επιπλέον έδρα,^[εκκρεμεί παραπομπή]
   (καθώς είχε πλειοψηφία μόνο μιας έδρας
   στη Βουλή) είτε για να αποφύγει μία
   μεγάλης έκτασης ήττα, αποφάσισε να μην
   κατεβάσει υποψήφιο στις εκλογές αυτές.

   Την έδρα κέρδισε με μεγάλη πλειοψηφία
   για το ΠΑ.ΣΟ.Κ. ο Γεώργιος-Αλέξανδρος
   Μαγκάκης. Ο Βασίλης Λεβέντης απέσπασε
   περισσότερες από 100.000 ψήφους, αριθμός
   κατά πολύ μεγαλύτερος από την εκλογική
   δύναμη της Ένωσης Κεντρώων στην
   περιφέρεια.

  [Επεξεργασία] Από το 1993 μέχρι σήμερα

   Η Ένωση Κεντρώων συμμετείχε σε όλες τις
   εκλογικές αναμετρήσεις για το
   Κοινοβούλιο και το Ευρωκοινοβούλιο από
   το 1993 μέχρι το 2007, αποσπώντας κάθε φορά
   ποσοστά που δεν ξεπερνούν το 1% του
   εκλογικού σώματος. Το υψηλότερο ποσοστό
   ήταν 1,2% στις Ευρωεκλογές του 1994.

   Από το 2000 διατηρεί τηλεοπτική εκπομπή
   πολιτικού περιεχομένου στο Extra Channel 3 με
   τίτλο Πολιτικός Μαραθώνιος, που
   προβάλλεται σε εβδομαδιαία βάση. Από το
   ίδιο έτος αρθρογραφεί στην εφημερίδα
   Αυριανή. Φιλοξενείται δε συχνά από
   δημοσιογράφους περιφερειακών καναλιών
   για συνεντεύξεις και σχολιασμό της
   επικαιρότητας. Από το 2004 διακινεί την
   εφημερίδα-όργανο του κόμματος της
   Ένωσης Κεντρώων «Αντιδιαπλοκή»^[3].
   Επίσης είναι ο συγγραφέας δυο
   βιβλίων-συλλογών δημοσιευμάτων του στην
   Αυριανή, τα «Εκδότες και δημοσιογράφοι,
   οι μεγάλες πληγές της ελληνικής
   κοινωνίας» και «Ανοίγουμε το αρχείο του
   Βασίλη Λεβέντη».

   Ο Βασίλης Λεβέντης υποστηρίζει ότι έχει
   γίνει δολοφονική απόπειρα εναντίον του
   στην Καλλιθέα Αττικής κατά τις
   αναπληρωματικές εκλογές της Β' Αθηνών
   του 1992. Επίσης, καταγγέλλει μία δεύτερη
   δολοφονική απόπειρα στην περιοχή
   Μαλγάρων Θεσσαλονίκης στις 21
   Σεπτεμβρίου 1996 (παραμονή των
   βουλευτικών εκλογών του 1996). Τα
   περιστατικά δεν έχουν εξιχνιαστεί.

[Επεξεργασία] Σάτιρα

   Η παρουσία και ο λόγος του Βασίλη
   Λεβέντη έχουν γίνει αντικείμενα
   σάτιρας. Στο διαδίκτυο διακινείται ένα
   βίντεο με τηλεοπτική εκπομπή από τις 15
   Μαρτίου 1993 με τον Βασίλη Λεβέντη να
   καταφέρεται με βαρείς χαρακτηρισμούς
   κατά πολιτικών. Την ίδια ημέρα είχε
   διαταχτεί η ρίψη των κεραιών του
   Καναλιού 67 από τον Υμηττό. Ο Βασίλης
   Λεβέντης υποστηρίζει ότι η τότε
   κυβέρνηση του Κωνσταντίνου Μητσοτάκη
   προσπάθησε να κλείσει το κανάλι,
   φοβούμενη τις εκπομπές του, στις οποίες
   ο Βασίλης Λεβέντης υπενθύμιζε την
   Αποστασία του 1965.^[4]

   Στις αρχές του 1994 ο τότε δημοσιογράφος -
   και μετέπειτα υπουργός εργασίας - Πάνος
   Παναγιωτόπουλος κάλεσε τον Βασίλη
   Λεβέντη σε εκπομπή του στο κανάλι ΑΝΤ1
   και καθώς είχε διάθεση εμπαιγμού,
   βγάζοντας ακόμα και πίτσες στο στούντιο,
   ο Λεβέντης αντέδρασε με αποτέλεσμα να
   ακολουθήσει έντονος λεκτικός
   διαξιφισμός στον αέρα. Αξίζει να
   σημειωθεί σε αυτό το σημείο ότι το εν
   λόγω επίμαχο κομμάτι του βίντεο με το
   πακέτο πίτσας στο πλατώ έχει λογοκριθεί
   και αφαιρεθεί από άγνωστα πρόσωπα, από
   όσα video-hosting sites έχει ανέβει. Τις επόμενες
   ημέρες ο δημοσιογράφος δέχθηκε έντονη
   κριτική από τα ΜΜΕ, ενώ κλήθηκε και σε
   απολογία από την
   ΕΣΗΕΑ.^[εκκρεμεί παραπομπή]

[Επεξεργασία] Σημειώσεις και αναφορές

    1. ↑
       http://www.nlg.gr/digitalnewspapers/ns/pdfwin.asp?c=124&dc=25&db=10&da=1969
       - Εθνική Βιβλιοθήκη της Ελλάδος (pdf)
    2. ↑ Οι εκλογές της 18ης Ιουνίου 89',
       Εκδόσεις Το Ποντίκι, Αθήνα 1989, σελ.16
    3. ↑ http://www.antidiaploki.gr/ - Εφημερίδα
       Αντιδιαπλοκή
    4. ↑ Συχνές ήταν και οι επιθέσεις του
       κατά του Ανδρέα Παπανδρέου και του
       Κώστα Σημίτη για όσο διάστημα ήταν
       πρωθυπουργοί. Ο Βασίλης Λεβέντης
       καταφέρεται επίσης και κατά εκδοτών
       και επιχειρηματιών.

[Επεξεργασία] Δείτε επίσης

     * Ένωση Κεντρώων
     * Ένωσις Κέντρου

   Ανακτήθηκε από
   "http://el.wikipedia.org/wiki/%CE%92%CE%B1%CF%83%CE%AF%CE%BB%CE%B7%CF%82_%CE%9B%CE%B5%CE%B2%CE%AD%CE%BD%CF%84%CE%B7%CF%82"
   Κατηγορίες: Απόφοιτοι Εθνικού Μετσόβιου
   Πολυτεχνείου | Γεννήσεις το 1951 | Έλληνες
   αρχηγοί κομμάτων
   Κρυμμένη κατηγορία: Άρθρα που
   χρειάζονται παραπομπές

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * English

     * Τελευταία τροποποίηση 12:49, 15
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
