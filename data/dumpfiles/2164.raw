   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

              Λιμενεργατικά της Καλαμάτας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Ως Λιμενεργατικά της Καλαμάτας είναι
   γνωστά τα επεισόδια που ακολούθησαν την
   απεργία των εργατών στο λιμάνι της
   Καλαμάτας τον Μάιο του 1934 κατά τα οποία
   έχασαν τη ζωή τους από πυρά του στρατού
   αρχικά 5 λιμενεργάτες και στη συνέχεια
   άλλοι δύο κάτοικοι της πόλης.

   Πίνακας περιεχομένων

     * 1 Απεργίες και συγκρούσεις πριν το 1934
     * 2 Η απεργία της 8ης Μαϊου και οι
       συγκρούσεις που ακολούθησαν
     * 3 Δίκη
     * 4 Πηγή

[Επεξεργασία] Απεργίες και συγκρούσεις πριν
το 1934

   Τον Οκτώβριο του 1932 οι φορτοεκφορτωτές
   στο λιμάνι της πελοποννησιακής πόλης
   ζήτησαν να εργάζονται εκ περιτροπής για
   να κερδίζουν κάποια μεροκάματα όλοι οι
   εργαζόμενοι στον κλάδο αλλά το αίτημά
   τους δεν έγινε δεκτό από τους εργολάβους
   του λιμανιού και οι φορτοεκφορτωτές
   κήρυξαν απεργία. Έγιναν συμπλοκές κατά
   τις οποίες απεργοί υπέστησαν άγριους
   ξυλοδαρμούς από την αστυνομία και
   απεργοσπάστες. Στις αρχές του επόμενου
   έτους οι λιμενεργάτες κήρυξαν απεργία
   ζητώντας να μη λειτουργήσει το σιλό των
   κυλινδρόμυλων Ευαγγελίστρια για να μη
   χάσουν τις δουλείες τους ή τουλάχιστον
   όσοι θα απολύονταν να έπαιρναν κάποια
   αποζημίωση. Το Σεπτέμβριο του 1933
   σημειώθηκαν σκληρές συγκρούσεις μεταξύ
   λιμενεργατών και ιδιοκτητών φορτηγίδων
   με αφορμή την εκφόρτωση ενός καραβιού.
   Αποκορύφωμα των συγκρούσεων αυτών ήταν
   η δολοφονία του Κ.Καλογεράκου, ιδιοκτήτη
   φορτηγίδας, από τον πρόεδρο της Ένωσης
   Φορτοεκφορτωτών Λιμένος Απ.
   Διαμαντόπουλου.

[Επεξεργασία] Η απεργία της 8ης Μαϊου και οι
συγκρούσεις που ακολούθησαν

   Στις 26 Απριλίου του 1934, έγινε σύσκεψη,
   στην οποία συμμετείχαν και εκπρόσωποι
   του υπουργείου Εργασίας, στην οποία
   συζητήθηκε σχέδιο μείωσης των
   λιμενεργατών κατά 200 περίπου άτομα
   (καθώς θα ετίθεντο σε λειτουργία τα σιλό)
   και ίδρυση ταμείου σύνταξης για όσους,
   άνω των 40 ετών, θα αποχωρούσαν. Προέκυψε
   όμως διαφωνία για το ποσό της
   αποζημίωσης και οι εργάτες κήρυξαν
   απεργία για την 8η Μαΐου. Την ημέρα αυτή
   οι επαγγελματίες της πόλης, για να
   εκφράσουν την αλληλεγγύη τους στους
   λιμενεργάτες, έκλεισαν τα καταστήματά
   τους. Στο μεταξύ συνδικαλιστές από την
   Αθήνα που συμφωνούσαν με την πρόταση για
   τη λειτουργία του σιλό έφθασαν στην
   Καλαμάτα, όμως με απόφαση της γενικής
   συνέλευσης των λιμενεργατών οι
   τελευταίοι απέρριψαν τη συμφωνία και
   αποκήρυξαν τους συνδικαλιστές.

   Το πρωί της 9 Μαΐου ομάδα απεργών
   λιμενεργατών προσπάθησε να εμποδίσει τη
   λειτουργία του σιλό και τότε στρατιώτες
   πήραν εντολή να ανοίξουν πυρ με
   αποτέλεσμα 5 εργάτες να χάσουν τη ζωή
   τους και άλλοι δέκα να τραυματιστούν.
   Στη συνέχεια άλλοι εργάτες πήραν τις
   σωρούς των συναδέλφων τους και τις
   περιέφεραν στους δρόμους της πόλης, σε
   έξαλλη κατάσταση βρίζοντας και
   φωνάζοντας κατάρες για τους δολοφόνους.
   Διαδηλωτές πέταξαν πέτρες στην Τράπεζα
   Αθηνών και μπήκαν στο σπίτι του
   κυριότερου μετόχου του Κυλινδρόμυλου
   και προκάλεσαν ζημιές. Ακολούθησαν νέες
   συγκρούσεις στις οποίες άλλοι δύο
   άνθρωποι έχασαν τη ζωή τους και τρεις
   τραυματίστηκαν σοβαρά.

   Για τα γεγονότα στη μεσσηνιακή
   πρωτεύουσα και τις δολοφονίες των εφτά
   ανθρώπων η κυβέρνηση του Παναγή
   Τσαλδάρη δέχθηκε επικρίσεις από
   διάφορους πολιτικούς. Ο Αλέξανδρος
   Παπαναστασίου δήλωσε ότι τα γεγονότα
   των Καλαμών προξενούν και θλίψιν και
   έκπληξιν και αγανάκτησιν ενώ ο Γεώργιος
   Παπανδρέου ζήτησε η ποινή η οποία θα
   υποβληθεί στους υπευθύνους να είναι
   αληθώς αμείλικτος. Τέλος η ΓΣΕΕ
   κατήγγειλε την κυβέρνηση Τσαλδάρη ως
   την κύρια υπεύθυνη για τις δολοφονίες.

[Επεξεργασία] Δίκη

   Τον Ιανουάριο του 1935 έγινε στην Καλαμάτα
   δίκη σχετικά με τα γεγονότα του Μαΐου
   της προηγούμενης χρονιάς. Όμως στο
   εδώλιο του κατηγορουμένου κάθισαν
   εργάτες, 4 από τους οποίους
   καταδικάστηκαν σε 18μηνη φυλάκιση και
   δύο χρόνια εξορία στον Άγιο Ευστράτιο.

[Επεξεργασία] Πηγή

   Ε/Ιστορικά, ένθετο εφημερίδας
   Ελευθεροτυπία-Καλαμάτα, ο αστικός
   μετασχηματισμός, 6 Σεπτεμβρίου 2001

   Ανακτήθηκε από
   "http://el.wikipedia.org/wiki/%CE%9B%CE%B9%CE%BC%CE%B5%CE%BD%CE%B5%CF%81%CE%B3%CE%B1%CF%84%CE%B9%CE%BA%CE%AC_%CF%84%CE%B7%CF%82_%CE%9A%CE%B1%CE%BB%CE%B1%CE%BC%CE%AC%CF%84%CE%B1%CF%82"
   Κατηγορίες: Ταραχές στην Ελλάδα |
   Καλαμάτα

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 14:16, 25 Αυγούστου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
