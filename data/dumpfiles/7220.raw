   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                 Παγκόσμια Διακοινοβουλευτική Ένωση Ελληνισμού

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η Παγκόσμια Διακοινοβουλευτική Ένωση του Ελληνισμού (ΠΑΔΕΕ) (αγγλ.: World
   Hellenic Inter - Parliamentary Association, WHIΡA, ρωσ.: Всемирного
   Греческой Интер - Парламентской Ассоциации, ВГИПА) είναι ένας παγκόσμιος
   οργανισμός που εκπροσωπεί όλους τους Έλληνες στην καταγωγή εκλεγμένους σε
   κοινοβούλια μη ελληνόφωνων χωρών (δηλαδή εκτός Ελλάδας και Κύπρου).

   Πίνακας περιεχομένων

     • 1 Ιστορικό
     • 2 Στόχοι
     • 3 Οργανωτική Δομή

          • 3.1 Διοικητικό Συμβούλιο

     • 4 Επιτροπές
     • 5 Δες επίσης
     • 6 Εξωτερική σύνδεση

[Επεξεργασία] Ιστορικό

   Η Παγκόσμια Διακοινοβουλευτική Ένωση του Ελληνισμού δημιουργήθηκε άτυπα
   τον Αύγουστο του 1996 στην Αθήνα από μια αντιπροσωπεία εκλεγμένων
   βουλευτών ελληνικής καταγωγής σε μη-Ελληνόφωνες χώρες από όλο τον κόσμο.
   Όμως, νομική υπόσταση ως σωματείο απέκτησε μόλις τον Ιούνιο του 2005. Τότε
   ιδρύθηκε επίσημα και έλαβε την επωνυμία «ΠΑΓΚΟΣΜΙΑ ΔΙΑΚΟΙΝΟΒΟΥΛΕΥΤΙΚΗ
   ΕΝΩΣΗ ΕΛΛΗΝΙΣΜΟΥ (ΠΑΔΕΕ)».

   Σήμερα έχει περίπου 170 εβδομήντα μέλη εκλεγμένα σε νομοθετικά σώματα και
   κοινοβούλια σε 24 χώρες ανά τον κόσμο:

     • Ευρώπη (14): Αλβανία, Αυστρία, Βέλγιο, Γαλλία, Γερμανία, Γεωργία,
       Ελβετία, Λιθουανία, Ολλανδία, Ουκρανία, Ρουμανία, Ρωσία, Σερβία,
       Σουηδία.
     • Αμερική (4): Αργεντινή, Βραζιλία, ΗΠΑ, Καναδάς.
     • Ασία (2): Ιορδανία, Καζακστάν.
     • Αφρική (3): Λαϊκή Δημοκρατία του Κογκό, Ζιμπάμπουε, Σουδάν.
     • Ωκεανία (1): Αυστραλία.

[Επεξεργασία] Στόχοι

   Οι στόχοι της ΠΑΔΕΕ είναι:

     • Η επικοινωνία μεταξύ των ελληνικής καταγωγής μελών κοινοβουλίων σε μη
       ελληνόφωνες χώρες.
     • Η ισχυροποίηση των σχέσεων φιλίας και συνεργασίας μεταξύ της Ελλάδας
       και των χωρών προέλευσης των μελών.
     • Η προαγωγή, διάδοση και προβολή των αρχών του ελληνικού πολιτισμού και
       της ελληνικής γλώσσας στις χώρες προέλευσης.

[Επεξεργασία] Οργανωτική Δομή

   Πρώτος πρόεδρος της οργάνωσης από την επίσημη ίδρυσή της, σύμφωνα με τη
   Γενική Συνέλευση του Αυγούστου 2004 εξελέγη ο Δημήτριος Γιάνναρος,
   πολιτειακός βουλευτής στην πολιτεία του Κονέκτικατ των ΗΠΑ, καθηγητής
   οικονομικών επιστημών.

   Το υπόλοιπο Δ.Σ. συγκροτούσαν οι: α΄ αντιπρόεδρος: Νίκος
   Παπαδόπουλος-βουλευτής Σουηδίας, β΄ αντιπρόεδρος, Τεό Θεοφάνους, υπουργός
   Ενέργειας της Αυστραλίας, ταμίας Λεωνίδας Ραπτάκης, γερουσιαστής στην
   πολιτεία Ρόουντ Άιλαντ, ΗΠΑ και μέλη: Χρήστος Δουλκερίδης, βουλευτής
   (Βέλγιο), Πέτρος Γεωργίου, βουλευτής (Αυστραλία), Βασίλ Χαρά, βουλευτής
   (Ουκρανία), Πάνα Πάππας-Μέρσαντ, γερουσιαστής (Καναδάς) και Νταν Βράκας,
   βουλευτής, Ουισκόνσιν (ΗΠΑ).

  [Επεξεργασία] Διοικητικό Συμβούλιο

   Το εν ενεργεία Δ.Σ. της ΠΑΔΕΕ, το οποίο εκλέχτηκε στη Γ.Σ. του 2007
   αποτελούν:

     • Πρόεδρος: Δημήτριος Γιάνναρος, αντιπρόεδρος της Βούλης της πολιτείας
       του Κονέκτικατ, ΗΠΑ.
     • Α΄ Αντιπρόεδρος: Τεό Θεοφάνους, Υπουργός Βιομηχανίας και Ανάπτυξης,
       Υπουργός Τεχνολογίας - Πληροφόρησης και Μεγάλων Αναπτυξιακών Έργων της
       Πολιτείας Βικτόρια, Αυστραλία.
     • Ταμίας: Σάντρα Πάππας, γερουσιαστής της Πολιτείας Μινεσότα, ΗΠΑ
     • Μέλος: Πάνα Πάππας-Μέρτσαντ, Γερουσιαστής, Καναδάς
     • Μέλος: Λεωνίδας Ραπτάκης, γερουσιαστής της πολιτείας Ρόουντ Άιλαντ
       ΗΠΑ.
     • Μέλος: Χρήστος Δουλκερίδης, βουλευτής, Πρόεδρος του Γαλλόφωνου
       Κοινοβουλίου Βρυξελλών, Βέλγιο.
     • Μέλος: Τζον Πανταζόπουλος, Βουλευτής της Πολιτείας Βικτόρια,
       Αυστραλία.
     • Μέλος: Όλγα Κοβιτίδη, Βουλευτής Κριμαίας, Ουκρανία.
     • Μέλος: Πέτρου Αντέα, Βουλευτής, Ρουμανία.

[Επεξεργασία] Επιτροπές

   Στο εσωτερικό της ΠΑΔΕΕ λειτουργούν πέντε επιτροπές με θέματα:

    1. Ελληνική Γλώσσα και διαφύλαξη της πολιτιστικής κληρονομιάς.
    2. Επιστροφή των Μαρμάρων του Παρθενώνα και άλλων ελληνικών αρχαιοτήτων.
    3. Σύγχρονα προβλήματα του Ελληνισμού (Συμπεριλαμβανομένων του Κυπριακού
       και του Μακεδονικού ζητήματος)
    4. Προώθηση της Συνεργασίας και του Εμπορίου μεταξύ της Ελλάδας, της
       Κύπρου και των χωρών προέλευσης των μελών της ΠΑΔΕΕ.
    5. Αντιμετώπιση των προβλημάτων που αφορούν τους Έλληνες της διασποράς.

[Επεξεργασία] Δες επίσης

     • Απόδημος Ελληνισμός
     • Συμβούλιο Απόδημου Ελληνισμού

[Επεξεργασία] Εξωτερική σύνδεση

     • Επίσημη ιστοσελίδα

   Ανακτήθηκε από
   "http://el.wikipedia.org/wiki/%CE%A0%CE%B1%CE%B3%CE%BA%CF%8C%CF%83%CE%BC%CE%B9%CE%B1_%CE%94%CE%B9%CE%B1%CE%BA%CE%BF%CE%B9%CE%BD%CE%BF%CE%B2%CE%BF%CF%85%CE%BB%CE%B5%CF%85%CF%84%CE%B9%CE%BA%CE%AE_%CE%88%CE%BD%CF%89%CF%83%CE%B7_%CE%95%CE%BB%CE%BB%CE%B7%CE%BD%CE%B9%CF%83%CE%BC%CE%BF%CF%8D"
   Κατηγορία: Απόδημος Ελληνισμός

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 23:53, 25 Απριλίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
