   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                               Λαγκάδια Αρκαδίας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 37°40′N 22°02′E﻿ / ﻿37.67, 22.03

                Λαγκάδια
   Λαγκάδια (Ελλάδα)
                Λαγκάδια
   Λαγκάδια

   ══════════════════════════════════
   Γεωγραφικό Διαμέρισμα Πελοπόννησος
   Νομός                 Αρκαδίας
   Επίσημος πληθυσμός    704 (2001)
   Υψόμετρο              850-1050 m
   Ταχυδρομικός κώδικας  220 03
   Τηλεφωνικός κωδικός   27950

   Τα Λαγκάδια Αρκαδίας είναι ένα χωριό στη Γορτυνία, κτισμένο με
   αμφιθεατρικό τρόπο σε απότομη πλαγιά βουνού. Είναι η πατρίδα των
   Δεληγιανναίων αλλά και άλλων αγωνιστών του 1821. Ονομαστοί σε όλη την
   Ελλάδα υπήρξαν οι Λαγκαδινοί κτίστες, με πλούσια αρχιτεκτονική παράδοση η
   οποία είναι εμφανής και στο ίδιο το χωριό. Κατά την αρχαιότητα, από την
   περιοχή περνούσε η οδός που οδηγούσε στην Ολυμπία όπου διεξάγονταν οι
   Ολυμπιακοί Αγώνες.

   [IMG]
   [IMG]
   Λαγκάδια.Θέα από τον Πάνω Μαχαλά

   Πίνακας περιεχομένων

     • 1 Γεωγραφία
     • 2 Ιστορία
     • 3 Επανάσταση 1821
     • 4 19ος – 20ος αιώνας
     • 5 Αξιοθέατα
     • 6 Λαγκαδινοί
     • 7 Πληθυσμιακή Εξέλιξη
     • 8 Εξωτερικοί σύνδεσμοι
     • 9 Παραπομπές
     • 10 Πηγές

[Επεξεργασία] Γεωγραφία

   Το χωριό βρίσκεται 65 χλμ. ΒΔ. της Τρίπολης και 80 χλμ Α. του Πύργου.
   Είναι κτισμένο σε πλαγιά κλίσης 70 μοιρών και σε υψόμετρο 980 μέτρων και
   διατρέχεται από τρία ρέματα. Το χωριό ορίζεται από τον εθνικό δρόμο στον
   Πάνω και στον Κάτω Μαχαλά. Ο Κάτω Μαχαλάς είναι μία καταπράσινη ρεματιά
   στην οποία κυλά το Λαγκαδιανό ποτάμι, ή Τουθόα κατά τον Παυσανία, που
   αποτελεί παραπόταμο του Λάδωνα. Ο Πάνω Μαχαλάς διακρίνεται για την
   μοναδική θέα που προσφέρει στον επισκέπτη.

   [IMG]
   [IMG]
   Πανοραμική άποψη των Λαγκαδίων

[Επεξεργασία] Ιστορία

   Υπάρχουν διάφοροι θρύλοι για την ίδρυση των Λαγκαδίων. Ένας από αυτούς
   αναφέρει ότι κατά την περίοδο της Φραγκοκρατίας (αρχές 13ου αι.) οι
   τεχνίτες που ανέλαβαν το χτίσιμο του κάστρου της Άκοβας, κατοίκησαν τη
   σημερινή περιοχή των Λαγκαδίων όπου συνέχισαν να ασκούν από γενιά σε γενιά
   την τέχνη του χτίστη. Η θεωρία αυτή δεν είναι γενικά αποδεκτή λόγω της
   σχετικά μεγάλης απόστασης των δύο τοποθεσιών. ^[1] Άλλη εκδοχή προέρχεται
   από τους Δεληγιανναίους, γνωστούς κοτζαμπάσηδες της περιοχής. Σύμφωνα με
   αυτήν, ένας πρόγονός τους ονόματι Πέτρος Λίτινος, υπήρξε γραμματέας του
   Αϊδίν Αγά κατά την κατάληψη της Πελοποννήσου από τον Μωάμεθ Β΄ τον
   Πορθητή. Για τις υπηρεσίες του, έλαβε γαίες στην περιοχή της Γορτυνίας
   όπου και κατοίκησε. Ο απόγονός του, ιερέας Ιωάννης Λίτινος θεωρείται
   συνοικιστής της Άνω Γειτονιάς των Λαγκαδίων.^[2] ^[3]

   [IMG]
   [IMG]
   Ναός Αγίων Αποστόλων (1854)

   Πιο κοντά στην πραγματικότητα, φαίνεται να είναι η άποψη ότι το χωριό
   δημιουργήθηκε πιθανότατα γύρω στο 1500 από την συνένωση μικρών οικισμών
   της περιοχής, με βασικότερους αυτών, τους οικισμούς Κρέσπη και Δραΐνα που
   βρίσκονται σήμερα εντός των ορίων του χωριού. Το χωριό (ή ένα μέρος αυτού)
   αναφέρεται για πρώτη ίσως φορά με το όνομα «Λαγκάδια» σε Οθωμανικό
   κατάστιχο του 1570 όπου φαίνεται να έχει 46 σπίτια. Στο ίδιο κατάστιχο
   σημειώνεται και η Δραΐνα ως ανεξάρτητος οικισμός, με 44 σπίτια. ^[4] Στα
   1698-1699 προστίθενται οι 8 οικογένειες του γειτονικού οικισμού Αρβίτσα
   που ανεβάζουν τον πληθυσμό των Λαγκαδίων στα 207 άτομα κατά την απογραφή
   του 1700.^[5]

[Επεξεργασία] Επανάσταση 1821

   Στα Λαγκάδια η επανάσταση κηρύχτηκε στις 23 Μαρτίου 1821. Την 1η Απριλίου
   1821 ο κοτζαμπάσης Κανέλλος Δεληγιάννης, διατάσσει την σφαγή όλων των
   Τούρκων Λαγκαδινών (40 οικογένειες) και την πυρπόληση του τζαμιού.
   Συνολικά σφαγιάστηκαν 300 άοπλοι άντρες (λίγες ημέρες νωρίτερα είχαν
   αφοπλιστεί), γυναίκες και παιδιά. Αυτό είχε σαν αποτέλεσμα να
   τρομοκρατηθούν οι κάτοικοι της γύρω περιοχής που, φοβούμενοι αντίποινα,
   εντάχθηκαν στο πλευρό των Δεληγιανναίων οι οποίοι είχαν πλέον πέσει στη
   δυσμένεια των Τούρκων και χρειάζονταν υποστήριξη. ^[6] Το 1825 ο Ιμπραήμ
   έχοντας ανακαταλάβει το μεγαλύτερο μέρος της Πελοποννήσου εισέρχεται στα
   άδεια από κατοίκους Λαγκάδια και στήνει για μερικές μέρες το αρχηγείο του
   στο σπίτι των Δεληγιανναίων. Η προσφορά των Λαγκαδινών στον αγώνα του 1821
   ήταν μεγάλη. Εκτός από την προσωπική τους συμμετοχή (Γιάννης Θεοφιλόπουλος
   «Καραβογιάννης», Παπασταθούλης, Θανάσης Κίντζιος, Μιχάλης Κίντζιος,
   Ιωάννης Χριστοδουλόπουλος), βοήθησαν και με το χτίσιμο πολλών και
   σημαντικών οχυρωματικών έργων.

[Επεξεργασία] 19ος – 20ος αιώνας

   Μετά την απελευθέρωση, οι Λαγκαδινοί επιδίδονται σχεδόν αποκλειστικά στο
   επάγγελμα του χτίστη, οργώνοντας όλη την Πελοπόννησο σε ομάδες
   (μπουλούκια) κατασκευάζοντας σπίτια, γεφύρια, σχολεία, βρύσες και
   εκκλησίες. Η φήμη τους εξαπλώνεται γρήγορα και γίνονται πλέον περιζήτητοι.
   Αυτό έχει σαν αποτέλεσμα μια περίοδο μεγάλης ευημερίας. Τα Λαγκάδια
   γίνονται η μεγαλύτερη πόλη της Αρκαδίας μετά την Τρίπολη με πληθυσμό
   σχεδόν 7.000 κατοίκους την δεκαετία του 1890.

   [IMG]
   [IMG]
   Χαρακτηριστικό τετραώροφο Λαγκαδινό σπίτι του 19ου αι.

   Στα τέλη όμως του 19ου και στις αρχές του 20ου αιώνα, μεγάλο μέρος του
   πληθυσμού αναγκάζεται να μεταναστεύσει αναζητώντας μια καλύτερη τύχη
   κυρίως στις Ηνωμένες Πολιτείες. Πολλοί ακόμα φεύγουν μετά τον Β΄ Παγκόσμιο
   Πόλεμο για την Αθήνα. Αποτέλεσμα της εξωτερικής και εσωτερικής
   μετανάστευσης είναι η πληθυσμιακή συρρίκνωση των Λαγκαδίων που σήμερα
   αριθμούν 700 περίπου κατοίκους εκ των οποίων ελάχιστοι είναι μόνιμοι.

[Επεξεργασία] Αξιοθέατα

   Εκτός από το πλούσιο φυσικό τοπίο, τα τρεχούμενα νερά, τις παραδοσιακές
   βρύσες και τα γεφύρια, σημαντικά αξιοθέατα στα Λαγκάδια αποτελούν οι ναοί
   των Ταξιαρχών και του Τίμιου Προδρόμου. Χτίστηκαν και οι δύο το 1808 σε
   διάστημα 40 ημερών λόγω χρονικού περιορισμού που έθεσαν οι Τούρκοι.
   Διατηρείται επίσης και το σπίτι των Δεληγιανναίων. Θέα μέχρι και το Ιόνιο,
   μπορεί κανείς να έχει από το εκκλησάκι της Παναγίας του Γούναρη (1862)
   στον Πάνω Μαχαλά.

[Επεξεργασία] Λαγκαδινοί

   Πολλοί Λαγκαδινοί ξεχώρισαν στα γράμματα και στην πολιτική. Μερικοί από
   αυτούς είναι ο Θεόδωρος Δεληγιάννης (Δηλιγιάννης) που διετέλεσε
   πρωθυπουργός της Ελλάδας τα έτη 1885-1886, 1895-1897, 1902-1903 και
   δολοφονήθηκε το 1905. Είναι επίσης πατρίδα των σημερινών πολιτικών Γείτονα
   και Δασκαλάκη καθώς και του κομμουνιστή παιδαγωγού Νίκου Πλουμπίδη, ο
   οποίος εκτελέστηκε στις 14 Αυγούστου 1954.

[Επεξεργασία] Πληθυσμιακή Εξέλιξη

   [IMG]
   [IMG]
   Το ρολόι της εκκλησίας των Ταξιαρχών (1910)

   Έτος             Κάτοικοι
   1570 46 σπίτια
   1698 80 οικογένειες
   1700 207 κάτοικοι
   1815 300 οικογένειες
   1829 274 οικογένειες
   1849 727 οικογένειες / 3.183 κάτοικοι
   1851 3.390 κάτοικοι
   1861 3.357 κάτοικοι
   1879 4.852 κάτοικοι
   1896 6.815 κάτοικοι
   1907 4.524 κάτοικοι
   1928 3.268 κάτοικοι
   1940 3.333 κάτοικοι
   1961 2.238 κάτοικοι
   1981 1.188 κάτοικοι
   1991 671 κάτοικοι
   2001 704 κάτοικοι

[Επεξεργασία] Εξωτερικοί σύνδεσμοι

   Επίσημη σελίδα Δήμου Λαγκαδίων

   Σύνδεσμος των εν Αττική Λαγκαδινών

   Τουριστικός οδηγός Λαγκαδίων

   Σύλλογος Νέων των Λαγκαδίων - "Δράσις"

   http://clubs.pathfinder.gr/LagadiaArkadias

   http://arcadia.ceid.upatras.gr/arkadia/places/lagadia.htm

   http://www.inarcadia.gr/dd/lagadia/lagadiaistoria.htm

   http://www.tovima.gr/print_article.php?e=B&f=12505&m=T12&aa=1

   http://hellas.teipir.gr/prefectures/greek/Arkadias/Lagkadia.htm

   http://www2.rizospastis.gr/story.do?id=3129595&publDate=4/12/2005

[Επεξεργασία] Παραπομπές

    1. ↑ Κωνσταντινόπουλος Χρήστος. Οι Λαγκαδινοί Μαστόροι , Αθήνα,1970
    2. ↑ Φωτόπουλος, Αθανάσιος Θ.,Οι Κοτζαμπάσηδες της Πελοποννήσου κατά τη
       δεύτερη Τουρκοκρατία (1715-1821),εκδ.Ηρόδοτος, Αθήνα 2005
    3. ↑ Τσαφάρας Βασίλειος,Λαογραφικά Γορτυνίας, κτίσις Λαγκαδίων, Αθήνα
       1962, σελ. 11-17
    4. ↑ Πρωθυπουργικό Οθωμανικό Αρχείο, Κων/πολη (İstanbul Başbakanlık
       Osmanlı Arşivi) αρ.560
    5. ↑ Παναγιωτόπουλος Βασίλης . Πληθυσμός και Οικισμοί της Πελοποννήσου
       13ος-18ος αι. , Εμπορική Τράπεζα της Ελλάδος, Αθήνα,1987
    6. ↑ Δεληγιάννης Κανέλλος, Απομνημονεύματα, εκδ. Πελεκάνος, Αθήνα 2005,
       σελ 182-183, 225, 229-230

[Επεξεργασία] Πηγές

     • Βασίλειος Ι. Τσαφάρας, Λαγκάδια, Έκδοσις και Τύπος οίκου Μιχαήλ Ι.
       Σαλιβέρου, Αθήνα 1937

   Ανακτήθηκε από
   "http://el.wikipedia.org/wiki/%CE%9B%CE%B1%CE%B3%CE%BA%CE%AC%CE%B4%CE%B9%CE%B1_%CE%91%CF%81%CE%BA%CE%B1%CE%B4%CE%AF%CE%B1%CF%82"
   Κατηγορία: Χωριά του νομού Αρκαδίας

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • Deutsch
     • English
     • Italiano
     • Română

     • Τελευταία τροποποίηση 16:54, 13 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
