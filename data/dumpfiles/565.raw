   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                      Αιγάλεω (εφημερίδα)

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Εξώφυλλο της εφημερίδας

   Η εφημερίδα Αιγάλεω ιδρύθηκε το 1985, όταν
   ο εκδότης της Γιώργος Καφετζής
   αντιλήφθηκε ότι υπήρχε κενό στον τομέα
   «αντικειμενική ενημέρωση» στο Αιγάλεω,
   μια πόλη 100.000 περίπου κατοίκων. Η έκδοση
   τοπικής εφημερίδας ήταν στόχος που είχε
   βάλει από τα 14 του χρόνια, το 1973, όταν
   δημοσιογραφούσε στο εκδιδόμενο στο
   Αιγάλεω «Ελεύθερον Βήμα Δυτικής
   Αττικής». Τελικά, τα κατάφερε μετά από 12
   χρόνια, το 1985. Η εφημερίδα αρχικά
   εκδιδόταν με τη μέθοδο τής λινοτυπίας
   στο τυπογραφείο Γκαντήραγα, έχοντας δυο
   χρώματα, μαύρο κι άλλο ένα, είτε κόκκινο,
   είτε πράσινο, είτε μπλε, είτε κάποιο
   άλλο. Μετά τα πρώτα φύλλα και μετά την
   αγορά ενός οικιακού υπολογιστή και ενός
   εκτυπωτή, άρχισε να εκδίδεται και να
   τυπώνεται, αποκλειστικά με αυτά τα δυο
   μηχανήματα. Ακολούθησε η αγορά ενός
   φωτοτυπικού, και η εφημερίδα
   στοιχειοθετούνταν με υπολογιστή ή
   γραφομηχανή, αλλά η εκτύπωση γινόταν με
   φωτοτυπικό. Μετά από λίγα χρόνια η
   εκτύπωση τής στοιχειοθεσίας γινόταν σε
   λέιζερ είτε ειδικευμένων εταιριών είτε
   δικό της και η εκτύπωση σε όφσετ, στο
   τυπογραφείο Προδρόμου-Βούλγαρη. Το 1996 η
   στοιχειοθεσία τυπωνόταν με ιδιόκτητο
   εκτυπωτή έγχυσης μελάνης, και το 1997
   επέστρεψε σε εκτυπωτή λέιζερ (κάποιες
   έγχρωμες διαφημίσεις, μερικές φορές,
   τυπώνονται σε έγχρωμο εκτυπωτή έγχυσης
   μελάνης). Το φύλλο που κυκλοφόρησε τον
   Ιανουάριο τού 2007 είχε αριθμό 246, και
   εκτυπώθηκε σε όφσετ, στο τυπογραφείο τών
   Υιών Θ. Βγόντζα.

   Η εφημερίδα έχει αλλάξει διάφορα
   σχήματα, από μέγεθος βιβλίου, έως και
   πολύ μεγάλης εφημερίδας. Σήμερα το
   μέγεθος τής σελίδας είναι 35Χ50 και
   εκτυπώνεται σε 12 σελίδες, εκ τών οποίων
   οι 4 είναι δίχρωμες ή έγχρωμες (έχει
   εκδοθεί και με 14 σελίδες). Από τις 5
   Μαρτίου 1997, εκμεταλλευόμενη -αρχικά-
   προσφορά τού Αναπτυξιακού Συνδέσμου
   Δυτικής Αθήνας, δημοσιεύει σελίδες στο
   Ίντερνετ.

[Επεξεργασία] Παρουσία στα μέσα ενημέρωσης

   Η εφημερίδα είχε πάρει την πρωτοβουλία
   για εβδομαδιαία εκπομπή τών εκδοτών τού
   Τοπικού Τύπου η οποία πραγματοποιήθηκε
   στον «Δίαυλο 10» τον ραδιοσταθμό 10 δήμων
   τής Δυτικής Αθήνας για σχεδόν 2 χρόνια. Η
   εκπομπή, που λεγόταν «Τοπικός Τύπος»
   μετά την παύση της από τη διοίκηση τού
   σταθμού, μεταφέρθηκε στο ραδιοσταθμό Radio
   Club, και διήρκεσε εκεί ένα χρόνο περίπου.
   Παρουσία στον Δίαυλο είχε και σαν
   φιλοξενούμενη στον σταθμό, σε διάφορες
   εκπομπές του. Από το 1999 κάνει εκπομπή στο
   Ίντερνετ, διάρκειας 5-27 λεπτών.

   Κείμενα όπου αναφέρεται η εφημερίδα
   έχουν δημοσιεύσει οι εφημερίδες το
   Ποντίκι, ο Ριζοσπάστης, η Προοδευτική Αγ.
   Βαρβάρας, ο Ελεύθερος Διάλογος
   Περιστερίου, ο Δυτικός Κόσμος, η
   Διέξοδος Ιλίου, ο Παλμός τού Αιγάλεω, η
   Όστρια Κεφαλονιάς-Ιθάκης, το περιοδικό
   Net Surfing, η Ελευθεροτυπία, η Ηχώ
   Ιλίου-Πετρούπολης, η Εν Ταύροις τού
   Ταύρου, η Αίθουσα (3ου Λυκείου Αιγάλεω), η
   Παρέμβαση Χαϊδαρίου, ο Υπεύθυνος
   Πολίτης Αιγάλεω, η Αττική Αυτοδιοίκηση
   και άλλα έντυπα.

   Στις 8 Μαΐου 1998 μετείχε στο συνέδριο που
   έκανε στο δημαρχείο Αιγάλεω ο
   Αναπτυξιακός Σύνδεσμος Δυτικής Αθήνας
   για τα ευρωπαϊκά προγράμματα που είναι
   σχετικά με το 'Ιντερνετ. Η εφημερίδα
   καταχωρείται κάθε χρόνο στον «Ετήσιο
   Ελληνικό Οδηγό Ιντερνετ». Επίσης
   καταχωρείται στους δυο οδηγούς γραφικών
   τεχνών και στους Οδηγούς Αγοράς τού
   Αιγάλεω

   Η εφημερίδα έχει αναφερθεί σε τρία
   βιβλία: Στο «Ηλεκτρονικό Εμπόριο», στην
   «Ψηφιακή Διπλωματία» και σε ξενόγλωσσο
   βιβλίο-οδηγό τού υπουργείου Τύπου για το
   Ελληνικό Διαδίκτυο.

   Ανακτήθηκε από
   "http://el.wikipedia.org/wiki/%CE%91%CE%B9%CE%B3%CE%AC%CE%BB%CE%B5%CF%89_(%CE%B5%CF%86%CE%B7%CE%BC%CE%B5%CF%81%CE%AF%CE%B4%CE%B1)"
   Κατηγορία: Ελληνικές εφημερίδες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 10:28, 3 Μαρτίου
       2009.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
