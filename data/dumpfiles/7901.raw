   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                    Δυσθυμία

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Η λέξη δυσθυμία προέρχεται από την αρχαιοελληνική λέξη θυμός που θα πει
   ψυχή και το πρόθεμα δυσ- που έχει αρνητική σημασία. Στην κυριολεξία
   σημαίνει κακόθυμος. Στη νέα ελληνική χρησιμοποιείται: α) ως συνώνυμο της
   λέξης κακόκεφος και β) ως ψυχιατρική έννοια για να δηλώσει έναν τύπο
   κλινικής κατάθλιψης. Η δυσθυμία ως ψυχιατρικός όρος αναπτύχθηκε τα
   τελευταία χρόνια και περιλαμβάνεται στις καταθλιπτικές διαταραχές όπως η
   μείζων κατάθλιψη και η μανιοκατάθλιψη. Χαρακτηριστικά της δυσθυμίας είναι
   τα λιγότερο επώδυνα αλλά χρόνια συμπτώματα κατάθλιψης. Σε αντίθεση με τη
   μείζονα κατάθλιψη το άτομο δεν έχει τόσο έντονα μειωμένη λειτουργικότητα
   ενώ τα συμπτώματα είναι πιο ήπια. Παρόλα αυτά το γεγονός ότι τα συμπτώματα
   εκτείνονται στο χρόνο καθιστά τη δυσθυμία ως μια σοβαρή διαταραχή χρόνιας
   φύσης.

   Πίνακας περιεχομένων

     • 1 Αιτιολογία Δυσθυμίας
     • 2 Συμπτώματα
     • 3 Επιδημιολογία
     • 4 Θεραπεία
     • 5 Βιβλιογραφία
     • 6 Εξωτερικοί Σύνδεσμοι

[Επεξεργασία] Αιτιολογία Δυσθυμίας

   Όπως στην κατάθλιψη έτσι και στη δυσθυμία τα αίτιά της δεν έχουν ερευνηθεί
   πλήρως. Οι επιστήμονες θεωρούν ότι η ανάπτυξή της είναι πολυπαραγοντική.
   Έτσι, ο συνδυασμός περιβαλλοντικών,βιοχημικών,γενετικών και κληρονομικών
   παραγόντων θεωρείται ως ο πιο πιθανός. Ιδιαίτερα, σε βιοχημικό επίπεδο
   έχει κατηγορηθεί ένας νευροδιαβιβαστής ονόματι σεροτονίνη. Στρεσογόνα
   γεγονότα της ζωής όπως θάνατος οικογενειακού
   προσώπου,κακοποίηση,συναισθηματική στέρηση, ψυχολογική βία, διαταραγμένες
   σχέσεις με γονείς κατά την παιδική ηλικία συμβάλλουν στην ανάπτυξη της
   κατάθλιψης. Σύμφωνα με τη γνωσιακή θεωρία ο τρόπος με τον οποίο ένα άτομο
   αντιλαμβάνεται τον εαυτό του και τον κόσμο γύρω του δημιουργεί και τα
   ανάλογα συναισθήματα. Οι αρνητικές σκέψεις καθορίζουν το συναίσθημα. Τα
   καταθλιπτικά άτομα έχουν την τάση να υπερτιμούν τα αρνητικά και να
   υποτιμούν τα θετικά ενώ η πυρηνική τους πεποίθηση είναι ότι τα ίδια δεν
   αξίζουν δημιουργώντας έτσι έναν φαύλο κύκλο χαμηλής αυτοεκτίμησης.

[Επεξεργασία] Συμπτώματα

   Τα συχνότερα συμπτώματα αυτής της ψυχικής διαταραχής είναι:

     • μειωμένη ενεργητικότητα και αίσθημα κόπωσης
     • δυσκολία συγκέντρωσης
     • χαμηλή αυτοεκτίμηση
     • απώλεια σεξουαλικού ενδιαφέροντος (libido),
     • ανηδονία, που σχετίζεται με την έλλειψη άντλησης ευχαρίστησης από
       δραστηριότητες που άλλοτε έδιναν χαρά
     • αϋπνία η αυξημένος ύπνος,
     • αύξηση όρεξης για φαγητό ή ανορεξία

   Όλα τα παραπάνω συμπτώματα θα πρέπει να έχουν διάρκεια πάνω από 2 χρόνια
   για να θεωρηθούν δυσθυμία.

[Επεξεργασία] Επιδημιολογία

   Σύμφωνα με έρευνες, το 0,8%-6% του πληθυσμού θα εμφανίσει σε κάποια φάση
   της ζωής του δυσθυμία. Εφόσον δεν υπάρξει θεραπευτική αντιμετώπιση η
   δυσθυμία θα συνεχιστεί για όλη του τη ζωή. Είναι σημαντικό να γίνει
   έγκαιρη διάγνωση της νόσου, καθώς είναι πολύ πιθανό να εμφανιστούν και
   άλλες ψυχιατρικές διαταραχές που μπορεί να περιπλέξουν τη διάγνωση. Δεν
   είναι καθόλου σπάνιο εκτός από τη δυσθυμία να συνυπάρχει και μείζων
   καταθλιπτική διαταραχή. Σε αυτή την περίπτωση ονομάζουμε το φαινόμενο
   «διπλή κατάθλιψη».

[Επεξεργασία] Θεραπεία

   Η θεραπεία της δυσθυμίας μπορεί να είναι είτε φαρμακευτική ή
   ψυχοθεραπευτική ή και συνδυασμός των δύο. Αντικαταθλιπτικά χάπια όπως οι
   αναστολείς της επαναπρόσληψης της σεροτονίνης (SSRI) θεωρούνται τα νεότερα
   και ασφαλέστερα στην αντιμετώπιση της κατάθλιψης. Τρικυκλικά
   αντικαταθλιπτικά και αναστολείς της MAO θεωρούνται επίσης αποτελεσματικά
   αν και εμφανίζουν περισσότερες παρενέργειες.Είναι σημαντικό να πούμε ότι
   μέχρι το 1980 η δυσθυμία εθεωρείτο περισσότερο τύπος προσωπικότητας παρά
   ασθένεια. Η ονομασία της ήταν "νευρωτική" κατάθλιψη και αντιμετωπίζονταν
   ως καταθλιπτική διαταραχή προσωπικότητας. Ωστόσο,θετική ανταπόκριση
   ασθενών στα νέα αντικαταθλιπτικά ενέταξαν τη δυσθυμία στις διαταραχές
   διάθεσης.

   Όσον αφορά την ψυχοθεραπευτική αντιμετώπιση δεν υπάρχει κάποια
   συγκεκριμένη ψυχοθεραπεία που να διεκδικεί τα πρωτεία στην αντιμετώπιση
   της δυσθυμίας. Τα τελευταία χρόνια έντονη φήμη κερδίζουν οι βραχύχρονες
   γνωσιακές θεραπείες που εστιάζουν στα συμπτώματα, ενώ οι παραδοσιακές
   ψυχοδυναμικές ψυχοθεραπείες είναι μακροχρόνιες και δεν εστιάζουν τόσο στα
   συμπτώματα, όσο στη μελέτη του ασυνειδήτου του ασθενή, προκειμένου να
   ανακαλύψουν τις αιτίες που συνέβαλλαν στην κατάθλιψη. Τέλος, τα κυριότερα
   ρεύματα ψυχοθεραπείας περιλαμβάνουν τη συστημική θεωρία, την ανθρωπιστική
   και την υπαρξιακή, οι οποίες είναι ιδιαίτερα διαδεδομένες και θεωρούνται
   θεραπείες μικρότερης διάρκειας σε σχέση με τις ψυχοδυναμικές.

[Επεξεργασία] Βιβλιογραφία

     • Beating the Blues: New Approaches to Overcoming Dysthymia and Chronic
       Mild Depression by Michael E. Thase and Susan S. Lang
     • Dysthymia and the Spectrum of Chronic Depressions by Hagop S. Akiskal
       and Giovanni B. Cassano

[Επεξεργασία] Εξωτερικοί Σύνδεσμοι

     • http://www.psycom.net/depression.central.dysthymia.html
     • http://www.healthyplace.com/communities/depression/dysth
     • http://www.allaboutdepression.com/dia_04.html
     • http://www.health.harvard.edu/newsweek/Dysthymia.htm
     • Bipolar.gr: Ελληνική Διπολική Οργάνωση (ΕΔΟ)

   Aeskulap.png Περιέχονται πληροφορίες για ιατρικά θέματα. Δείτε την
                προειδοποίηση για ιατρικά άρθρα.

   π • σ • ε
                             Ψυχολογία | Ψυχιατρική
                             Αλεξιθυμία · Αποπροσωποποίηση ·
                             Αποπραγματοποίηση · Διαταραχή μετατροπής ·
   Ψυχικές διαταραχές (εκτός Επινεμόμενη ψυχωσική διαταραχή · Κόμπλεξ του
   κατάθλιψης)               Ιεχωβά · Κλεπτομανία · Κρίση πανικού · Μανία ·
                             Ναρκισσισμός · Νεύρωση · Σχιζοφρένεια · Σύνδρομο
                             Γονικής Αποξένωσης · Σωματοποιητική διαταραχή ·
                             Υστερία
                             Άτυπη κατάθλιψη · Διπολική διαταραχή ·
   Καταθλιπτικές διαταραχές  Δυσθυμία · Επιλόχεια κατάθλιψη · Κατάθλιψη ·
                             Κυκλοθυμία · Μείζων καταθλιπτική διαταραχή ·
                             Ψυχωτική κατάθλιψη
   Ψυχολογικές τεχνικές      Γνωστική ψυχολογία · Μοντέλο της Κιούμπλερ-Ρος ·
                             Παράθυρο Johari
   Ψυχολογικά φαινόμενα      Αυταπάτη · Ένστικτο · Όνειρο · Παρειδωλία ·
                             Προμνησία
   Φοβίες                    Φοβία · Αγοραφοβία · Κλειστοφοβία · Νοσοφοβία

   Ανακτήθηκε από
   "http://el.wikipedia.org/wiki/%CE%94%CF%85%CF%83%CE%B8%CF%85%CE%BC%CE%AF%CE%B1"
   Κατηγορία: Ψυχολογία

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Català
     • Česky
     • Deutsch
     • English
     • Español
     • Suomi
     • Français
     • עברית
     • Italiano
     • Nederlands
     • ‪Norsk (bokmål)‬
     • Polski
     • Português
     • Русский
     • Slovenčina
     • Svenska
     • Türkçe
     • Українська
     • 中文

     • Τελευταία τροποποίηση 12:10, 17 Ιουλίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
