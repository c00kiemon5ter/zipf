   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                              Μάριος Αγγελόπουλος

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση

   Ο Μάριος Αγγελόπουλος, του Κωνσταντίνου (1909-1995) υπήρξε ένας
   πολυτάλαντος Έλληνας καλλιτέχνης, ζωγράφος, σκιτσογράφος, σκηνογράφος,
   σκηνοθέτης και ενδυματολόγος του θεάτρου και του κινηματογράφου,
   λογοτέχνης και ποιητής, καθώς επίσης γνωστός φιλοτελιστής και δημοτικός
   σύμβουλος Αθηνών.

   Γεννήθηκε στην Αλεξάνδρεια της Αιγύπτου τον Αύγουστο του 1909. Έκανε
   ελεύθερες σπουδές με τον Μομίρ Κορονόβιτς και αργότερα με τον Π. Βυζάντιο
   καθώς και σε καλλιτεχνικό ατελιέ στο Λονδίνο και το Παρίσι. Άρχισε την
   επαγγελματική του σταδιοδρομία ως μόνιμος σκιτσογράφος στη κυριακάτικη
   έκδοση της εφημερίδας “Ελεύθερο Βήμα”. Στη συνέχεια ασχολήθηκε με τη
   σκηνοθεσία του θεάτρου όπου και σκηνοθέτησε το «Χαίρε Νύμφη» του Γρ.
   Ξενόπουλου καθώς και το «Les dessous de la robe» των Βεμπέρ και Ματίς,
   (στον θίασο Αλίκης – Μουσούρη – Νέζερ – Γαβριηλίδη 1934). Μετά απ΄ αυτό
   άρχισε μια ταχύτατη εξέλιξη συνεργαζόμενος με όλους τους θιάσους της
   Αθήνας στα κρατικά και ελεύθερα θέατρα της Ελλάδας.

   Πριν τον πόλεμο ανέβασε τον Άμλετ στο θέατρο Όλντ Βικ του Λονδίνου με τον
   Λώρενς Ολίβιε, ενώ το 1937 ανέλαβε τη διεύθυνση των τεχνικών εργαστηρίων
   του θεάτρου ΡΕΞ της Μαρίκας Κοτοπούλη.

   Ως σκηνογράφος και ενδυματολόγος εργάσθηκε επίσης σε Γαλλία, Γερμανία,
   Ιταλία, Γιουγκοσλαβία, Τουρκία, Αίγυπτο και Κύπρο. Επί μια δεκαετία
   συνεργάσθηκε με τον Κώστα Μουσούρη (1952-1962), σε πλείστα έργα όπως στα
   «Το ημερολόγιο της Άννας Φρανκ», «Σκηνές του δρόμου», «Πρόσκληση στον
   Πύργο», καθώς επίσης με την Εθνική Λυρική Σκηνή στα: «Αΐντα», «Κάρμεν»
   κ.ά., στο Φεστιβάλ Αθηνών, όπως επίσης στον αγγλικό και ελληνικό
   κινηματογράφο.

   Η θεατρική του δουλειά κάλυψε σχεδόν όλα τα είδη ακροάματος και θεατρικού
   θεάματος που υπερβαίνει τα 420 έργα. Οι δε σκηνογραφίες του υπολογίζονται
   σε 6 χιλιάδες και οι ενδυματολογικές εργασίες (κουστούμια) σε δεκαπλάσιες
   των σκηνογραφιών του.

   Ο Μάριος Αγγελόπουλος ασχολήθηκε επίσης και με τη λογοτεχνία και την
   ποίηση. Έγραψε τα θεατρικά έργα «Βαβέλ», «Αχαλίνωτη λευτεριά», ποιήματα,
   ενώ μετέφρασε ποιήματα του Λόρκα. Επίσης εξέδωσε Λεύκωμα με χαρακτικά του
   τοποθεσιών της Αθήνας, κ.ά.

   Συλλέκτης ολυμπιακών γραμματοσήμων, έλαβε μέρος (από το 1971) σε πολλές
   φιλοτελικές εκθέσεις στην Ελλάδα και το εξωτερικό με το έκθεμά του
   «Ιστορία των Ολυμπιακών Αγώνων». Ήταν ακόμη ο ιδρυτής και πρώτος πρόεδρος
   της Ένωσης Φιλοτελιστών Εκθετών (1977).

   Υπήρξε δημοτικός σύμβουλος της Αθήνας από το 1964 μέχρι το 1967 όπου και
   συνέχισε μετά το 1974. Υπήρξε επίσης μέλος του Καλλιτεχνικού
   Επαγγελματικού Επιμελητηρίου Ελλάδος, του Σωματείου Τεχνικών Θεάτρου
   Ελλάδος, της Παγκόσμιας Ένωσης Τεχνικών του Θεάτρου, καθώς και πολλών
   φιλοτελικών εταιριών Ελλάδας και εξωτερικού με μια πλούσια και
   αξιοθαύμαστη συλλογή γραμματοσήμων. Τιμήθηκε με έπαθλο του Γρ. Ξενόπουλου
   (1954), και με μετάλλιο Γραμμάτων – Τεχνών και Επιστημών του Παρισιού
   (1966) και το 1983 Ιππότης του αυτού μεταλλίου.

   Ο Μάριος Αγγελόπουλος μιλούσε επίσης αραβικά, γαλλικά, γερμανικά, αγγλικά
   και ιταλικά και ήταν μόνιμος κάτοικος Αθηνών.
   Πέθανε σε ηλικία 86 ετών στις 22 Νοεμβρίου του 1995.

[Επεξεργασία] Πηγές

     • "Who's Who 1979" σελ.14
     • Π.Δ.Καγκελάρη, Λεξικό Ελλήνων Φιλοτελιστών, Αθήνα 1982, σελ.19-20
     • Π.Δ.Καγκελάρη, Αναζητήσεις στη Σύγχρονη Ελληνική Ζωγραφική - Η Συλλογή
       Καγκελάρη, Αθήνα 1999, τόμ.2, σελ.14-15 και 124

[Επεξεργασία] Εξωτερικοί σύνδεσμοι

     • Έφυγε ο ζωγράφος και σκηνογράφος Μάριος Αγγελόπουλος, Μακεδονία
     • Τα σκηνικά των έργων που παίζονται στο "Εθνικό" και της "Αλίκης",
       κριτική του Μάριου Αγγελόπουλου, αρχείο Εθνικού Θεάτρου
     • Σύγχρονη Ελληνική Ζωγραφική - Η Συλλογή Καγκελάρη Μάριος Αγγελόπουλος
       (1909-1995)

   Ανακτήθηκε από
   "http://el.wikipedia.org/wiki/%CE%9C%CE%AC%CF%81%CE%B9%CE%BF%CF%82_%CE%91%CE%B3%CE%B3%CE%B5%CE%BB%CF%8C%CF%80%CE%BF%CF%85%CE%BB%CE%BF%CF%82"
   Κατηγορίες: Έλληνες σκηνοθέτες | Έλληνες γελοιογράφοι | Έλληνες θεατρικοί
   συγγραφείς | Έλληνες ποιητές | Γεννήσεις το 1909 | Θάνατοι το 1995

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

     • Τελευταία τροποποίηση 17:34, 17 Μαρτίου 2009.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
