   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

               Δημοτική Βιβλιοθήκη Πάτρας

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η είσοδος της Κεντρικής Δημοτικής
   Βιβλιοθήκης

   Η Δημοτική Βιβλιοθήκη Πατρών, είναι ο
   οργανισμός(Ν.Π.Δ.Δ) κεντρικής
   διαχείρισης και διάθεσης βιβλίων του
   Δήμου Πατρέων, ελεύθερα, σε οποιοδήποτε
   Έλληνα ή αλλοδαπό πολίτη. Σήμερα το
   κεντρικό της κτήριο στεγάζεται σε
   νεοκλασικό οίκημα, στο κέντρο της
   Πάτρας, το οποίο αποπερατώθηκε επί
   δημαρχίας Βασιλείου Ρούφου, ενώ
   διαθέτει ακόμα τρία Παραρτήματα. Στο
   δυναμικό της εντάσσονται περίπου 200.000
   τόμοι, που αφορούν κάθε είδος
   βιβλιογραφικής συγγραφικής
   προσπάθειας.

   Πίνακας περιεχομένων

     * 1 Ιστορικό
     * 2 Η Βιβλιοθήκη σήμερα
     * 3 Εσωτερικός κανονισμός
     * 4 Παραρτήματα της Βιβλιοθήκης

[Επεξεργασία] Ιστορικό

   Ο οργανισμός «Δημοτική Βιβλιοθήκη
   Πατρών», ιδρύθηκε το 1908 επί δημαρχίας
   Δημητρίου Βότση και σαν αρχικό πυρήνα
   βιβλίων είχε τη δωρηθείσα βιβλιοθήκη
   της Βιοτεχνικής Εταιρείας. Αρχικά
   στεγάστηκε στο διδακτήριο που υπήρχε
   επί των οδών Γούναρη και Καραϊσκάκη, ενώ
   τα εγκαίνιά της πραγματοποιήθηκαν δύο
   έτη αργότερα, δηλαδή το
   [[1910](Εγκαινιάστηκε στις 28-6-1910)]. Το 1944,
   χάρη στην κίνηση μιας ομάδας
   βιβλιόφιλων μεταξύ των οποίων οι:
   Κ.Τριανταφύλλου, Μ.Πραπόπουλος,
   Α.Μπεντερμάχερ-Γερούσης,
   Κ.Κυριακόπουλος κ.α., μεταφέρθηκαν τα
   κιβώτια με τους τόμους της Βιβλιοθήκης,
   από τα υπόγεια της Δημαρχίας, οπού
   αρχικά φυλάσσοντο λόγω του Β΄
   Παγκοσμίου πολέμου οπου και παρέμεναν
   σε σχετική αφάνεια, στην οικία του
   Δημάρχου Ιωάννη Βλάχου και εν συνεχεία
   στο μέγαρο Καραμανδάνη, στην οδό
   Μαιζώνος 42. Ύστερα από πολύμηνη
   προετοιμασία και οργάνωση του υλικού,
   επανεγκαινιάστηκε η μεταπολεμική
   Δημοτική Βιβλιοθήκη, επί δημαρχίας
   Ζαφειροπούλου, το 1947, με δυναμικό 18.200 και
   πλέον τόμους, εμπλουτιζόμενη με δωρεές
   αξιόλογων βιβλιοθηκών όπως
   Α.Μιχαλακόπουλου, Δ.Γούναρη, Δ.Βουρλούμη
   και Δ.Μαξίμου. Ένα έτος αργότερα
   συνεστήθη η Δημοτική Βιβλιοθήκη των
   Πατρών ως Νομικό Πρόσωπο Δημοσίου
   Δικαίου, μετά από Βασιλικό Διάταγμα.
   Τελικά, λόγω της σημαντικής επέκτασής
   της, το 1955 η Βιβλιοθήκη μεταφέρθηκε στις
   σημερινές εγκαταστάσεις της, στην οδό
   Μαιζώνος 110, με την 20η Μαΐου 1957, να
   αποτελεί ημέρα εγκαινίων του νέου και
   μόνιμου μέχρι σήμερα, χώρου της.

[Επεξεργασία] Η Βιβλιοθήκη σήμερα

   [IMG]
   [IMG]
   Το Αναγνωστήριο της Βιβλιοθήκης

   Σήμερα η Δημοτική Βιβλιοθήκη των Πατρών,
   διαθέτει περίπου 200.000 τόμους
   βιβλίων,περιοδικών & εφημερίδων. Μεγάλο
   μέρος της συλλογής προέρχεται από
   δωρεές πατρινών πολιτών που είχαν
   διατελέσει σε υψηλά πολιτειακά
   αξιώματα, όπως οι Δημήτριος Γούναρης και
   Παναγιώτης Κανελλόπουλος, αλλά και από
   αγορές οι οποίες ανέρχονται κατά μέσο
   όρο σε 2500 με 3000 τόμους ετησίως. Επίσης
   διαθέτει σημαντικό αριθμό πολυτίμων και
   σπανίων βιβλίων από την εποχή του 16ου
   αιώνα ακόμα, αλλά και πολλά σημαντικά
   προσωπικά αρχεία σημαινόντων
   προσωπικοτήτων της Αχαΐας, που
   διαδραμάτισαν καθοριστικό ρόλο στην
   ιστορία της Ελλάδος και τοπικά. Μάλιστα
   το υλικό της διανθίζεται και από
   αρχειακό υλικό εφημερίδων ή περιοδικού
   τύπου, τοπικής και πανελλήνιας
   εμβέλειας αλλά και από σπάνια
   χειρόγραφα, γκραβούρες, φωτογραφικό
   υλικό,πίνακες ζωγραφικής,γλυπτά κ.ά.έργα
   τέχνης.

   Η ταξινόμηση και αναζήτηση του υλικού
   γίνεται σύμφωνα με το δεκαδικό σύστημα
   Dewey, ενώ για την εισαγωγή υλικού σε Η/Υ,
   χρησιμοποιείται σύστημα αυτοματισμού
   Βιβλιοθηκών ΑΒΕΚΤ 5.6 του Εθνικού Κέντρου
   Τεκμηρίωσης (Ε.Κ.Τ.). Στη Βιβλιοθήκη
   επίσης δύναται χρησιμοποιηθεί και
   σύστημα Braille για τα άτομα με προβλήματα
   όρασης & παρέχονται διευκολύνσεις στα
   άτομα κινητικών δυσκολιών.

[Επεξεργασία] Εσωτερικός κανονισμός

   [IMG]
   [IMG]
   Ο Εκθεσιακός χώρος

   Η είσοδος στο αναγνωστήριο της
   Βιβλιοθήκης είναι ελεύθερη για
   οποιοδήποτε πολίτη και η πρόσβαση τόσο
   στα βιβλία όσο και στο αρχειακό υλικό
   είναι ελεύθερη σε όλους, με εξαίρεση το
   σπάνιο αρχειακό υλικό ή την ευπαθή και
   πολύτιμη συλλογή βιβλίων, που
   φυλάσσεται σε ειδικό χώρο των
   βιβλιοστασίων. Για την πρόσβαση σε αυτό
   το υλικό απαιτείται ειδική άδεια, η
   οποία λαμβάνεται μετά απο εξέταση
   σχετικής αίτησης. Η μηχανοργάνωση και
   αναζήτηση των βιβλίων μπορεί να γίνεται
   τόσο με ηλεκτρονικούς υπολογιστές, όσο
   και με χειροκίνητη διαδικασία με την
   εύρεση αριθμημένων καρτελών, ανά
   κατηγορία θέματος ή συγγραφέα. Ο
   δανεισμός επιτρέπεται στην Κεντρική
   Δημοτική Βιβλιοθήκη (Μαιζώνος 110)μόνο
   για τα λογοτεχνικά βιβλία, τα
   μυθιστορήματα, τα διηγήματα και τα
   ποιητικά έργα, ελληνοφώνων και
   ξενόγλωσσων κειμένων και σε κανενός
   άλλου είδους βιβλιογραφία,ενώ στα
   Παραρτήματά της επιτρέπεται ο δανεισμός
   σε όλα τα βιβλία εκτός από τα
   πληροφοριακά, τις σειρές, τις
   εγκυκλοπαίδειες, τα λεξικά & τα
   λευκώματα. Ο δανεισμός πραγματοποιείται
   μετά από έκδοση κάρτας μέλους,
   προσκομμίζοντας δελτίο αστυνομικής
   ταυτότητας ή διαβατήριο.

   Στο χώρο της Βιβλιοθήκης τηρείται πάντα
   σχετικός κανονισμός ησυχίας, ενώ
   απαγορεύεται το κάπνισμα, η βρώση τροφών
   και η πόση υγρών, παρά μόνο σε ειδικά
   διαμορφωμένο χώρο.

[Επεξεργασία] Παραρτήματα της Βιβλιοθήκης

   Ο οργανισμός(Ν.Π.Δ.Δ.)«Δημοτική
   Βιβλιοθήκη Πατρών» σήμερα δε στεγάζεται
   σε ένα μόνο κτήριο αποκλειστικά, αλλά
   διαθέτει τρία ακόμα δανειστικά
   Παραρτήματα, προς εξυπηρέτηση. Τα
   Παραρτήματα αυτά είναι:

     * «Παράρτημα Φωκαίας», οδός Φωκαίας 26,
       3ος όροφος
     * «Παράρτημα Αρκτικού Δημοτικού
       Διαμερίσματος», Πανεπιστημίου 172
     * «Παράρτημα Νοτίου Δημοτικού
       Διαμερίσματος», Αιήτου 3

   Ανακτήθηκε από
   "http://el.wikipedia.org/wiki/%CE%94%CE%B7%CE%BC%CE%BF%CF%84%CE%B9%CE%BA%CE%AE_%CE%92%CE%B9%CE%B2%CE%BB%CE%B9%CE%BF%CE%B8%CE%AE%CE%BA%CE%B7_%CE%A0%CE%AC%CF%84%CF%81%CE%B1%CF%82"
   Κατηγορίες: Πάτρα | Ελληνικές
   βιβλιοθήκες

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

     * Τελευταία τροποποίηση 14:54, 19
       Σεπτεμβρίου 2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
