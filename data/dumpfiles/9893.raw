   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Ιάκωβος Γ' της Σκωτίας

   Από τη Βικιπαίδεια, την ελεύθερη εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Ιάκωβος Γ' της Σκωτίας με την Μαργαρίτα της Δανίας - Εθνική βιβλιοθήκη της
   Σκωτίας

   O Ιάκωβος Γ' της Σκωτίας (1452 - 1488) ήταν βασιλιάς της Σκωτίας (1460 -
   1488), υιός και διάδοχος του βασιλιά της Σκωτίας Ιακώβου Β' και της Μαρίας
   του Γκέλντερς. Η φήμη του εξαπλώθηκε σαν ο πρώτος μεγάλος μονάρχης της
   Αναγέννησης στην Σκωτία, ενώ πολλές φορές πέρασε τα όρια της υπερβολής.
   Είχε ενδιαφέρον για τα γράμματα, τις τέχνες, το κυνήγι και τον αθλητισμό,
   ενώ παρίστανε τον εαυτό του σε νομίσματα φορώντας αυτοκρατορικό στέμμα.

   Όσο ήταν ανήλικος, η κυβέρνηση της χώρας εξασκείτο από την ίδια την μητέρα
   του, Μαρία του Γκέλντερς, και τις οικογένειες των Κένεντι και Μπόιντ. Η
   οικογένεια του Μπόιντ έχασε την δημοτικότητα της, όταν ο Τόμας Μπόιντ
   χρίστηκε κόμης του Άρραν και παντρεύτηκε την αδελφή του βασιλιά, Μαρία. Η
   οικογένεια κατόρθωσε μετά από διαπραγματεύσεις να πετύχει τον γάμο του
   βασιλιά Ιακώβου Γ' με την Μαργαρίτα της Δανίας (1469), κόρη του βασιλιά
   της Δανίας Χριστιανού Α'. Η Μαργαρίτα πήρε σαν προίκα τα νησιά Σέτλαντ και
   Όρκνεϊ, φθάνοντας την Σκωτία στην μεγαλύτερη εδαφική επέκταση που είχε
   στην ιστορία της.

[Επεξεργασία] Εμφύλιες συγκρούσεις

   Συγκρούσεις ξέσπασαν ανάμεσα στον βασιλιά και την οικογένεια των Μπόιντ
   μετά τον γάμο που κηρύχθηκε άκυρος (1473). Οι Ροβέρτος και Τόμας Μπόιντ
   βρίσκονταν έξω από την χώρα όταν κηρύχθηκαν έκπτωτοι και ολόκληρη η
   οικογένεια εκτελέστηκε από τον βασιλιά (1473). Η εξωτερική πολιτική του
   Ιακώβου ήταν φιλόδοξη στοχεύοντας σε εδαφικές επεκτάσεις: πραγματοποίησε
   γαμήλια συμμαχία με την Αγγλία, παντρεύοντας τον γιο και διάδοχο του
   Ιάκωβο Δ' με την Σεσίλη της Υόρκης, κόρη του βασιλιά της Αγγλίας Εδουάρδου
   Δ'. Έτσι έσπασε για πρώτη φορά η μεγάλη έχθρα που υπήρχε μεταξύ των δύο
   χωρών από την εποχή του Ροβέρτου Μπρους και του Εδουάρδου Α'. Αυτό ήταν
   και ένας από τους λόγους που ο βασιλιάς μετά το 1479 άρχισε να γίνεται
   αντιδημοτικός. Από το 1470, ο βασιλιάς ήρθε σε σύγκρουση με τα αδέλφια
   του, Αλέξανδρο δούκα του Άλμπανι και Ιωάννη κόμη του Μάρ. Ο Μαρ πέθανε στο
   Εδιμβούργο (1480) και οι εκτάσεις του κληρονομήθηκαν στον ευνοούμενο του
   βασιλιά Ροβέρτο Κόχραν. Ο Άλμπανι, που κατηγορήθηκε για προδοσία,
   δραπέτευσε στην Γαλλία (1479), ενώ την ίδια χρονιά έσπασε την συμμαχία του
   με την Αγγλία και κήρυξε τον πόλεμο εναντίον της.

[Επεξεργασία] Πόλεμος με την Αγγλία και παρακμή

   Το 1482, ο βασιλιάς Εδουάρδος Δ' της Αγγλίας εξαπέλυσε μια μεγάλη επίθεση
   κατά της Σκωτίας με στρατό καθοδηγούμενο από τον δούκα του Γκλόστερ
   (μέλλοντα βασιλιά της Αγγλίας Ριχάρδο Γ'). Στους επιτιθέμενους βρισκόταν
   και ο δούκας του Άλμπανι, ενώ ο Ιάκωβος προσπάθησε να συλλάβει τους
   δυσαρεστημένους ευγενείς που υποστήριζαν τον Άλμπανι. Τελικά ο βασιλιάς
   αιχμαλωτίστηκε και την αρχιστρατηγία της Σκωτίας ανέλαβε ο Αλέξανδρος. Ο
   Εδουάρδος με τον στρατό του, αφού λεηλάτησε το Εδιμβούργο, δεν μπόρεσε να
   καταλάβει το κάστρο της πόλης και επέστρεψε στο Λονδίνο. Αλλά ο Ιάκωβος
   ανέκτησε σταδιακά την δύναμη του, εξαγοράζοντας σταδιακά όλα τα μέλη της
   κυβέρνησης του Άλμπανι, με αποτέλεσμα την διάλυση του κοινοβουλίου της
   κομητείας (1482). Ο αδελφός του, Αλέξανδρος, δραπέτευσε στις ιδιοκτησίες
   του στο Ντάνμπαρ (1483), αλλά ο προστάτης του, βασιλιάς της Αγγλίας
   Εδουάρδος Δ', πέθανε την ίδια χρονιά φέρνοντας τον σε πολύ δύσκολη θέση.
   Αργότερα δολοφονήθηκε στο Παρίσι (1485).

   Ο Ιάκωβος προσπαθώντας να πετύχει ξανά συμμαχία με την Αγγλία αλλά χωρίς
   αποτέλεσμα, άρχισε να γίνεται αντιδημοτικός, αφού κυβερνούσε με μια ομάδα
   ευνοουμένων του αγνοώντας τον λαό. Αρνήθηκε να ταξιδέψει προκειμένου να
   αποδώσει την δικαιοσύνη σε περιοχές της χώρας του μένοντας μόνιμα στο
   Εδιμβούργο. Η σύζυγος του, Μαργαρίτα της Δανίας, και ο μεγαλύτερος γιος
   του στράφηκαν εναντίον του, ενώ ζούσαν ξεχωριστά στο κάστρο του Στέρλινγκ.
   Αντίθετα ο Ιάκωβος λάτρευε τον δεύτερο γιο του. Μία ομάδα δυσαρεστημένων
   ευγενών στράφηκε εναντίον του (1488), στην οποία συμμετείχε ο γιος και
   διάδοχος του, Ιάκωβος Δ', που δεν μπορούσε να δεχτεί την εύνοια του πατέρα
   του για τον αδελφό του, εις βάρος του. Στην μάχη του Σότσιμπερν ηττήθηκε
   και σκοτώθηκε, κατά διάφορους θρύλους κατά την διάρκεια ή μετά την μάχη.

[Επεξεργασία] Κληρονόμοι

   Από τον γάμο του με την Μαργαρίτα της Δανίας παιδιά του ήταν :

     • Ιάκωβος Δ' της Σκωτίας
     • Ιάκωβος Στιούαρτ, δούκας του Ρός
     • Ιωάννης Στιούαρτ, κόμης του Μαρ

                      Στο άρθρο αυτό έχει ενσωματωθεί κείμενο από το άρθρο
   Wikipedia-logo.png James III of Scotland της Αγγλόγλωσσης Βικιπαίδειας, η
                      οποία διανέμεται υπό την GNU FDL και την CC-BY-SA 3.0.
                      (ιστορικό/συντάκτες).

   Προκάτοχος:            Βασιλιάς της Σκωτίας          Διάδοχος:
   Ιάκωβος Β'             1460–1488                     Ιάκωβος Δ'

   Ανακτήθηκε από
   "http://el.wikipedia.org/wiki/%CE%99%CE%AC%CE%BA%CF%89%CE%B2%CE%BF%CF%82_%CE%93%27_%CF%84%CE%B7%CF%82_%CE%A3%CE%BA%CF%89%CF%84%CE%AF%CE%B1%CF%82"
   Κατηγορίες: Βασιλείς της Σκωτίας | Οίκος των Στιούαρτ

      Προσωπικά εργαλεία

     • Νέα χαρακτηριστικά
     • Δημιουργία Λογαριασμού/Είσοδος

      Περιοχές ονομάτων

     • Άρθρο
     • Συζήτηση

      Παραλλαγές

      Εμφανίσεις

     • Ανάγνωση
     • Επεξεργασία
     • Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     • Κύρια πύλη
     • Κατάλογος άρθρων
     • Αξιόλογα άρθρα
     • Τρέχοντα γεγονότα
     • Τυχαία σελίδα

      Συμμετοχή

     • Πύλη Κοινότητας
     • Αγορά
     • Πρόσφατες αλλαγές
     • Βοήθεια
     • Επικοινωνία
     • Δωρεές

      Εκτύπωση/εξαγωγή

     • Δημιουργία βιβλίου
     • Κατέβασμα ως PDF
     • Έκδοση εκτύπωσης

      Εργαλειοθήκη

     • Συνδέσεις προς εδώ
     • Σχετικές αλλαγές
     • Ειδικές σελίδες
     • Σταθερός σύνδεσμος
     • Παραπομπή

      Άλλες γλώσσες

     • العربية
     • Български
     • Català
     • Česky
     • Cymraeg
     • Dansk
     • Deutsch
     • English
     • Español
     • Suomi
     • Français
     • Gaeilge
     • Gàidhlig
     • עברית
     • Bahasa Indonesia
     • Italiano
     • 日本語
     • Latina
     • Nederlands
     • ‪Norsk (bokmål)‬
     • Polski
     • Português
     • Русский
     • Simple English
     • Svenska
     • 中文

     • Τελευταία τροποποίηση 11:25, 11 Οκτωβρίου 2010.
     • Όλα τα κείμενα είναι διαθέσιμα υπό την Creative Commons
       Attribution/Share-Alike License· μπορεί να ισχύουν και πρόσθετοι όροι.
       Δείτε τους Όρους Χρήσης για λεπτομέρειες.

     • Πολιτική προσωπικών δεδομένων
     • Για τη Βικιπαίδεια
     • Αποποίηση ευθυνών

     • Powered by MediaWiki
     • Wikimedia Foundation
