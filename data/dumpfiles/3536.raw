   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                         Τέσσερις Κρήνες

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση
   [IMG]
   [IMG]
   Η Κρήνη της Πίστης ή της Άρτεμης.

   Οι Τέσσερις Κρήνες (ιταλικά: Le Quattro Fontane)
   είναι τοποθετημένες στις γωνίες των
   κτιρίων που σχηματίζουν σταυροδρόμι,
   στη συμβολή των Via del Quirinale / Via XX Settembre με
   την Via delle Quattro Fontane, στη Ρώμη.
   Κατασκευάστηκαν κατά τη διάρκεια της
   αναδιαμόρφωσης της Ρώμης από τον Πάπα
   Σίξτο Ε', κατά κόσμον Φελίτσε Περέττι,
   που έλαβε χώρα κατά την περίοδο 1585 – 1590.
   Καθεμία από τις κρήνες απεικονίζει μια
   ξαπλωμένη θεότητα, ανάμεσα σε ζώα και
   βλάστηση.

   Η μία απεικονίζει έναν ξαπλωμένο θεό,
   στο πλάι του οποίου στέκεται μία
   λύκαινα. Πρόκειται για σαφή απεικόνιση
   του ποταμού που διαρρέει τη Ρώμη, του
   Τίβερη, εφόσον η πόλη κατά την
   αρχαιότητα συνδέθηκε με το ζώο αυτό χάρη
   σε έναν αρχαίο μύθο, που θέλει τους
   ιδρυτές της, Ρωμύλο και Ρέμο, να
   ανατράφηκαν από μία λύκαινα. Η δεύτερη
   αντρική μορφή ίσως είναι ο Νείλος ή ο
   Άρνος. Η μία από τις δύο γυναικείες
   μορφές είναι η Πίστη ή η θεά Άρτεμις με
   ένα σκυλάκι. Η άλλη γυναικεία μορφή,
   είναι ξαπλωμένη σε έναν πλούσιο κήπο με
   ένα πτηνό στο πλάι της, και πρόκειται για
   τη Δύναμη ή τη θεά Ήρα. Οι τρεις είναι
   έργα του Ντομένικο Φοντάνα και η
   τέταρτη, με τις πλάτες στο Βορρά, είναι
   του Πιέτρο ντα Κορτόνα.

   Τα κτίρια στις γωνίες των οποίων
   ενσωματώθηκαν οι κρήνες
   κατασκευάστηκαν λίγο αργότερα. Επίσης
   χάρις σε αυτές ονομάστηκε ο
   παρακείμενος δρόμος "Οδός των Τεσσάρων
   Κρηνών" (Via delle Quattro Fontane). Από το
   σταυροδρόμι αυτό έλαβε και το όνομά της
   η εκκλησία Σαν Κάρλο άλλε Κουάτρο
   Φοντάνε (San Carlo alle Quattro Fontane), γνωστή και ως
   Σαν Καρλίνο, που κατασκεύασε ο
   Φραντσέσκο Μπορομίνι μεταξύ του 1638 και
   1663.

   Το σταυροδρόμι αυτό βρίσκεται στο
   υψηλότερο σημείο του Κυρινάλιου λόφου.
   Αν κάποιος σταθεί εκεί, κοιτώντας σε
   τρεις διαφορετικές κατευθύνσεις, έχει
   θέα σε τρεις μακρινούς οβελίσκους: αυτόν
   στην Πιάτσα ντελ Εσκουιλίνο, ακριβώς
   μπροστά στη Σάντα Μαρία Ματζόρε, αυτόν
   στην Τρινιτά ντει Μόντι, πάνω από την
   Πιάτσα ντι Σπάνια και τέλος αυτόν στην
   Πιάτσα ντελ Κουιρινάλε. Οι τρεις αυτοί
   οβελίσκοι τοποθετήθηκαν σαν οροθέσιο
   για τους προσκυνητές.

   [IMG]
   [IMG]
   Το σταυροδρόμι ανάμεσα στη Via delle Quattro
   Fontane και την Via del Quirinale στη Ρώμη (πανόραμα
   270 μοιρών).

[Επεξεργασία] Πηγές

     * Η ιταλόφωνη Wikipedia.
     * “Ρώμη”, σειρά “Οδηγοί του Κόσμου”,
       εκδόσεις Η Καθημερινή Α.Ε., Dorling Kindersley

[Επεξεργασία] Εικόνες

   [IMG]                    [IMG]             [IMG]           [IMG]

   Ο ποταμός        Ο ποταμός Ο Νείλος Ο Νείλος
   Τίβερης.          Τίβερης.   ή ο           ή ο
                                              Άρνος.     Άρνος.

   Ανακτήθηκε από
   "http://el.wikipedia.org/wiki/%CE%A4%CE%AD%CF%83%CF%83%CE%B5%CF%81%CE%B9%CF%82_%CE%9A%CF%81%CE%AE%CE%BD%CE%B5%CF%82"
   Κατηγορία: Κρήνες της Ρώμης

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Deutsch
     * English
     * Italiano
     * Русский

     * Τελευταία τροποποίηση 22:38, 13 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
