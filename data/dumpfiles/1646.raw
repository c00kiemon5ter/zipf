   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                                  Μακάου

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 22°11′55″N 113°32′41″E﻿ /
   ﻿22.1986, 113.5447

                   中華人民共和國澳門特別行政區
    Região Administrativa Especial de Macau da República Popular da China
      Ειδική Διοικητική Περιοχή Μακάου της
             Λαϊκής Δημοκρατίας της Κίνας
     Σημαία                     Εθνόσημο
     Σημαία του Μακάου Εθνόσημο του Μακάου
   Εθνικός ύμνος: Εθνικός ύμνος της Κίνας

   Τοποθεσία της χώρας στον κόσμο

   Επίσημες γλώσσες        Κινέζικα,
                                          Πορτογαλικά
   Πολίτευμα                     Ειδική Διοικητική
                                          Περιοχή της ΛΔΚ
                     Κυβερνήτης Φερνάντο Τσούι
                                          1 Δεκεμβρίου 1887

                                          20 Δεκεμβρίου 1999
   Καθεστώς
   Πορτογαλική αποικία  Βασικός Νόμος,
   Μεταφορά κυριαρχίας  εγκρίθηκε το
   στην Κίνα                      Μάρτιο του 1993 από
   Σύνταγμα                       το Εθνικό Λαϊκό
                                          Κογκρέσο της Κίνας
                                          και είναι "μίνι
                                          Σύνταγμα".
   Έκταση                           28,2 km^2
    • Σύνολο                      0
    • % Νερό                        0,34 χμ.
    • Σύνορα                      41 χμ.
   Ακτογραμμή
   Πληθυσμός                     546.200^[1] (165η)^
    • Εκτίμηση 2009^            435.235 ^
    • Απογραφή 2001^            18.705 κατ./km² (1η)^
    • Πυκνότητα^
   Α.Ε.Π. (PPP)                        17,6 δις $ (99η) ^
    • Ολικό^  (2006)               ^
    • Κατά κεφαλή^
   Α.Ε.Π. (Ονομαστικό)       15,997 δις $ (94η) ^
    • Ολικό^  (2007)               36.357 $^[2] ^
    • Κατά κεφαλή^
   ΔΑΑ (2004)                          0,909^[3] (28η) – υψηλή
   Νόμισμα                         Πατάκα (MOP$) (MOP)
   Ζώνη ώρας                      (UTC +8)
   Internet TLD                           .mo
   Κωδικός κλήσης            +853





   Η Ειδική Διοικητική Περιοχή Μακάου της
   Λαϊκής Δημοκρατίας της Κίνας^[4]^[5]
   (Κινέζικα: 中華人民共和國澳門特別行政區
   προφορά Κινέζικα ▶, προφορά Καντονέζικα
   ▶, Πορτογαλικά: Região Administrativa Especial de Macau da
   República Popular da China προφορά Πορτογαλικά ▶,
   συντομογραφία RAEM), ευρύτερα γνωστή ως
   Μακάο, είναι μικρή περιοχή της
   νοτιοανατολικής ακτής της Λαϊκής
   Δημοκρατίας της Κίνας, με έκταση 27,3 km²
   και 559.046 πληθυσμό, σύμφωνα με εκτιμήσεις
   για το 2009.^[6] Διοικούμενο από την
   Πορτογαλία ως το 1999, ήταν η παλιότερη
   ευρωπαϊκή αποικία στην Κίνα,
   χρονολογούμενη από τον 16ο αιώνα. Η
   διοίκηση του Μακάο μεταβιβάστηκε στις 20
   Δεκεμβρίου 1999 στη Λ.Δ. της Κίνας και
   είναι τώρα μία από τις δύο ειδικές
   διοικητικές περιφέρειες της χώρας, μαζί
   με το Χονγκ Κονγκ.

   Επίσημη γλώσσα του Μακάο είναι τόσο η
   μανδαρινική κινεζική όσο και η
   πορτογαλική. Επίσης χρησιμοποιείται
   επίσημα η καντονεζική διάλεκτος της
   κινεζικής.

   Πίνακας περιεχομένων

     * 1 Ιστορία
     * 2 Γεωγραφία
     * 3 Δημογραφικά στοιχεία
     * 4 Πολιτικό καθεστώς

          * 4.1 Βουλευτικές εκλογές

     * 5 Αποτελέσματα
     * 6 Οικονομία
     * 7 Πολιτισμός
     * 8 Παραπομπές
     * 9 Βιβλιογραφία
     * 10 Εξωτερικές συνδέσεις

[Επεξεργασία] Ιστορία

   Η καταγεγραμμένη ιστορία του Μακάου
   ξεκινάει από τη δυναστεία των Κιν (Qin) την
   περίοδο 221-206 π.Χ., όταν η περιοχή που
   σήμερα ονομάζεται Μακάου ήταν κάτω από
   την αρμοδιότητα της κομητείας Πανίου,
   στην περιφέρεια Νανάι της επαρχίας
   Γκουανγκντόνγκ^[7]. Οι πρώτοι κάτοικοι
   ήταν πρόσφυγες από την Μογγολική
   εισβολή κατά τη δυναστεία των νότιων
   Σονγκ (Song)^[8]. Κατά τη δυναστεία των Μινγκ
   (Ming) μεταξύ 1368 και 1644 μ.Χ., το Μακάου
   κατοικήθηκε από ψαράδες των επαρχιών
   Γκουανγκντόνγκ και Φουτζιάν, αλλά δεν
   αναπτύχθηκε ιδιαίτερα παρά μόνο μετά
   την άφιξη των Πορτογάλων το 16ο αιώνα^[9].
   Το 1535 Πορτογάλοι έμποροι έλαβαν το
   δικαίωμα χρήσης των λιμανιών του Μακάου
   και ξεκίνησαν εμπορικές δραστηριότητες,
   χωρίς να έχουν την έγκριση της παραμονής
   στο έδαφος της Κίνας^[10]. Το 1552-53, έλαβαν
   προσωρινές άδειες κατασκευής
   αποθηκών^[11], ενώ σύντομα έχτισαν πέτρινα
   σπίτια και ανέπτυξαν την περιοχή με το
   σημερινό όνομα Ναμ Βαν. Το 1557 αναφέρεται
   ως το έτος της ίδρυσης του πρώτου
   μόνιμου οικισμού στο Μακάου, ο οποίος
   έγινε από τους Πορτογάλους με αντίτιμο
   ασήμι^[11].

   [IMG]
   [IMG]
   Ερείπια του καθεδρικού ναού του Αγίου
   Παύλου του Μακάου, ο οποίος
   κατασκευάστηκε το 1602 και καταστράφηκε
   από φωτιά το 1835. Σήμερα διατηρείται μόνο
   η νότια πέτρινη πρόσοψη του ναού.

   Με την ανάπτυξη του οικισμού και την
   εισροή όλο και περισσότερων Πορτογάλων
   εμπόρων, ήταν απαραίτητο αίτημα η
   δυνατότητα αυτοδιοίκησης, κάτι το οποίο
   όμως επιτεύχθηκε μόνο το 1840^[12]. Το 1576 ο
   Πάπας Γρηγόριος ο ΙΓ' ίδρυσε την
   Ρωμαιοκαθολική Επισκοπή του Μακάου^[13],
   ενώ το 1583 σχηματίστηκε κάτω από αυστηρή
   επίβλεψη των Κινεζικών αρχών ένα τοπικό
   συμβούλιο των Πορτογάλων με αρμοδιότητα
   σε θέματα κοινωνικών και οικονομικών
   σχέσεων^[14]. Αν και το λιμάνι του Μακάου
   ανθούσε, αποτελούσε παράλληλα στόχο
   επαλειμμένων αλλά αποτυχημένων
   προσπαθειών κατάκτησης^[15] των Ολλανδών
   κατά το 17ο αιώνα. Μετά τον πόλεμο του
   οπίου (1839-42), η Πορτογαλία κατέλαβε την
   Τάιπα (1851) και την Κολοάνε (1864). Το 1887, η
   κυβέρνηση των Κιν υποχρεώθηκε να
   υπογράψει μία εμπορική
   Σινοπορτογαλλική συνθήκη, σύμφωνα με
   την οποία η Κίνα παραχωρούσε στην
   Πορτογαλία το δικαίωμα διαρκούς κατοχής
   και διακυβέρνησης του Μακάου. Η
   Πορτογαλία από την πλευρά της
   παραχώρησε το δικαίωμα ελέγχου από την
   Κίνα σε περίπτωση μετάβασης του Μακάου
   σε άλλη κυριαρχική δύναμη. Με τη συνθήκη
   αυτή, το Μακάου έγινε επίσημα αποικία
   της Πορτογαλίας^[8].

   Μετά την εκθρόνιση της δυναστείας Κιν
   από την επανάσταση του Ξινάι το 1928, η
   κυβέρνηση της Κουομιντάνγκ (ΚΜΤ)
   διαβίβασε επίσημα στην Πορτογαλία τη
   διάλυση της συνθήκης που είχε υπογραφεί
   το 1887, και υπέγραψε στη θέση της μία νέα
   εμπορική συνθήκη^[16]. Οι δύο δυνάμεις
   υπέγραψαν σύμφωνο φιλίας και εμπορικών
   συναλλαγών, με μικρές προσαρμογές, οι
   οποίες δεν άλλαξαν τα κυριαρχικά
   δικαιώματα της Πορτογαλίας στο
   Μακάου^[17]. Μετά την ίδρυση της Λαϊκής
   Δημοκρατίας της Κίνας το 1949, η κυβέρνηση
   του Πεκίνου κατήργησε την τελευταία
   συμφωνία, ως επέμβαση ξένων δυνάμεων σε
   κινεζικό έδαφος, αλλά διατήρησε το
   στάτους κβο του Μακάου^[18].

   Η επίδραση της πολιτιστικής επανάστασης
   στην υπόλοιπη Κίνα, σε συνδυασμό με τη
   γενική δυσαρέσκεια για την κυβέρνηση
   της Πορτογαλίας, προκάλεσαν ταραχές στο
   Μακάου το 1966, με συνέπεια το θάνατο 6 και
   τον τραυματισμό 200 ατόμων^[19]^[20]. Η
   Πορτογαλική κυβέρνηση δήλωσε δημόσια
   συγγνώμη στις 28 Ιανουαρίου 1967 για τα
   επεισόδια, και μετά τα γεγονότα αυτά
   υποχρεώθηκε να δώσει βήμα στην Κίνα για
   τη διακυβέρνηση της περιοχής του
   Μακάου^[20].

   Λίγο μετά το αριστερό στρατιωτικό
   πραξικόπημα του 1974 στη Λισαβόνα, η νέα
   κυβέρνηση της Πορτογαλίας φάνηκε
   αποφασισμένη να εγκαταλείψει όλες τις
   υπερπόντιες κτήσεις της. Το 1976, η
   Λισαβόνα προσδιόρισε το Μακάου ως
   κινεζική επικράτεια κάτω από
   Πορτογαλική διοίκηση και παραχώρησε
   μεγάλες αυτονομίες στη διοίκηση και την
   οικονομία. Τρία χρόνια αργότερα, οι δύο
   χώρες συμφώνησαν να αναγνωρίσουν το
   Μακάου ως «κινεζική επικράτεια κάτω από
   προσωρινή Πορτογαλική διοίκηση»^[8]^[21],
   ενώ ξεκίνησαν διαπραγματεύσεις για το
   ζήτημα το 1986. Τον επόμενο χρόνο,
   υπέγραψαν κοινή διμερή συμφωνία με την
   οποία το Μακάου αποτέλεσε μία ειδική
   διοικητική περιφέρεια της Κίνας^[22].
   Πλήρης κυριότητα δόθηκε στην Κινεζική
   κυβέρνηση στις 20 Δεκεμβρίου του 1999^[23].

[Επεξεργασία] Γεωγραφία

   [IMG]
   [IMG]
   Χάρτης του Μακάου με την ομώνυμη
   χερσόνησο και τις γύρω περιοχές.
   [IMG]
   [IMG]
   Άποψη του λόφου Πένα στο Μακάου.

   Το Μακάου ή Μακάο (Macau ή Macao) άλλοτε
   υπερπόντιο εδαφικό διαμέρισμα της
   Πορτογαλίας, βρίσκεται στις νότιες
   ακτές της Κίνας, στην οποία επιστράφηκε
   στις 20 Δεκεμβρίου 1999. Βρίσκεται στη
   δυτική πλευρά των εκβολών του ποταμού
   Τσου (Τσου Τσιανγκ), νότια από την
   Καντόνα και απέναντι από την πρώην
   βρετανική αποικία τού Χονγκ Κονγκ.
   Περιλαμβάνει μια μικρή και στενή
   χερσόνησο τής κινεζικής επαρχίας
   Κουάνγκ-τουνγκ και τα νησιά Τάιπα και
   Κουλόανε. Έχει συνολική έκταση 16,9
   τετραγωνικά χιλιόμετρα. Η πόλη του
   Μακάου καταλαμβάνει ολόκληρη σχεδόν τη
   χερσόνησο. Η ονομασία της προέρχεται από
   την κινεζική λέξη Α-μανγκάο, δηλαδή
   Όρμος της θεάς Α-μα, προστάτιδας των
   ναυτικών.

   Τόσο η χερσόνησος όσο και τα νησιά
   αποτελούνται από γρανιτικούς λόφους που
   περιβάλλονται από μικρές επίπεδες
   εκτάσεις. Το υψηλότερο σημείο του
   εδαφικού διαμερίσματος βρίσκεται στο
   νησί Κουλόανε και φθάνει τα 174 μέτρα. Δεν
   υπάρχουν μόνιμα ποτάμια ρεύματα και το
   γλυκό νερό είτε συλλέγεται από τις
   βροχές είτε εισάγεται.

   Το Μακάου βρίσκεται στην τροπική ζώνη.
   Τα 4/5 των ετήσιων βροχών του, που
   κυμαίνονται από 1.000 ως 2.500 χιλιοστόμετρα,
   πέφτουν κατά τη θερινή περίοδο των
   βροχών, όταν από τον Απρίλιο ως τον
   Σεπτέμβριο πνέει ο νοτιοδυτικός
   μουσώνας. Εκτός από βροχεροί, οι θερινοί
   μήνες είναι επίσης θερμοί, υγροί και
   γενικά δυσάρεστοι. Οι χειμώνες αντίθετα,
   μπορεί να είναι θαυμάσιοι.

   Η φυσική βλάστηση, πριν από την
   αποψίλωση των λόφων για την παραγωγή
   καυσόξυλων και τη δημιουργία χώρου για
   κατοικίες, αποτελούνταν από αείφυλλα
   δάση μουσώνων. Στα νησιά υπάρχουν κατά
   τόπους μικρές γεωργικές εκτάσεις, αλλά
   οι γεωργικοί οικισμοί είναι μικροί. Στα
   κύρια προϊόντα συγκαταλέγονται τα
   λαχανικά και τα φασόλια.

[Επεξεργασία] Δημογραφικά στοιχεία

              Γλώσσα που χρησιμοποείται
              στην καθημερινή ομιλία^[24]
                     Γλώσσα                   Ποσοστό του
                                                     πληθυσμού
      Καντονέζικα (Κινέζικα)             85.7%
   Άλλες κινέζικοι διάλεκτοι         6.7%
                Πορτογαλικά                      6.6%
      Μανδαρινικά (Κινέζικα)             3.2%
                    Αγγλικά                          1.5%
                        Others                              2.3%

   [IMG]
   [IMG]
   Ο ναός Α-μα (1448) είναι αφιερωμένος στη θεά
   Μάτσου.

   Το Μακάου είναι η πιο πυκνοκατοικημένη
   περιοχή στον κόσμο, με πυκνότητα
   πληθυσμού 18.428 κατοίκων ανά τετρ. χλμ^[25].
   Το 95% του πληθυσμού του είναι Κινέζοι,
   ενώ ένα 2% είναι πρόσμιξη Κινέζων και
   Πορτογάλων και συχνά αναφέρεται ως
   Μακαουανοί^[24]. Σύμφωνα με στοιχεία
   απογραφής του 2006, 47% των κατοίκων έχουν
   γεννηθεί στην ηπειρωτική Κίνα, από τους
   οποίους το 74,1% στην Γκουανγκντόνγκ και
   15,2% στην Φουτζιάν. Το 42,5% των κατοίκων
   έχουν γεννηθεί στο Μακάου, ενώ 3,7% στο
   Χονγκ Κονγκ, 2% στις Φιλιππίνες και 0,3%
   στην Πορτογαλία^[24].

   Η πληθυσμιακή ανάπτυξη του Μακάου
   οφείλεται κύρια στην εσωτερική
   μετανάστευση από την Κίνα και την εισροή
   εργατών από άλλες χώρες, καθώς ο ρυθμός
   γεννήσεων καταγράφεται ως ένας από τους
   μικρότερους στον κόσμο 8,88 ανά 1000
   κατοίκους, εκτ. 2009). Με βάση πρόσφατη
   έρευνα, το Μακάου έχει το μεγαλύτερο
   προσδόκιμο ζωής κατά τη γέννηση με 84,36
   έτη (81,39 οι άνδρες και 87,47 οι γυναίκες),
   ενώ η βρεφική θνησιμότητα (3,22 θάνατοι
   ανά 1000 γεννήσεις ζωντανών παιδιών) είναι
   από τις μικρότερες παγκόσμια^[6].

   Το Μακάου έχει ως επίσημες γλώσσες τόσο
   τα Κινέζικα (Καντονέζικα) όσο και τα
   Πορτογαλικά^[26]. Τα τυπικά Πορτογαλικά
   του Μακάου είναι ίδια με τα Ευρωπαϊκά.
   Επίσης, χρησιμοποιούνται άλλες γλώσσες
   όπως τα Μανδαρινικά, τα Αγγλικά και τα
   Χοκιέν^[27]. Η τοπική διάλεκτος, γνωστή και
   ως Πατουά, είναι ακόμα σε χρήση κύρια από
   τους μιγάδες πληθυσμούς^[28].

   Οι περισσότεροι Κινέζοι του Μακάου
   ακολουθούν τις κινεζικές παραδόσεις, με
   τις θρησκείες του Ταοϊσμού, του
   Βουδισμού και του Κουμφουκιανισμού^[29].
   Παράλληλα, υπάρχει μία σημαντική
   χριστιανική κοινότητα Ρωμαιοκαθολικών
   (7%) και Προτεσταντών (2%). Αντίστοιχα, το 17%
   του πληθυσμού ακολουθεί τον βουδισμό
   Μαχαγιάνα^[30].

   Κύριος μοχλός της οικονομίας είναι ο
   τουρισμός, καθώς το 14,6% του εργατικού
   δυναμικού απασχολείται σε εστιατόρια
   και ξενοδοχεία, και το 10,3% σε καζίνο και
   τυχερά παιχνίδια^[27]. Με τον
   προγραμματισμό ανάπτυξης νέων
   ξενοδοχειακών μονάδων και καζίνο,
   αρκετοί τομείς αντιμετωπίζουν έλλειψη
   εργατικού δυναμικού, με συνέπεια η
   κυβέρνηση να προωθεί την εισροή
   μεταναστών. Σήμερα, οι μετανάστες
   αποτελούν περισσότερο από το 25% της
   εργατικής δύναμης του Μακάου, φτάνοντας
   περίπου τις 98.500^[31].

[Επεξεργασία] Πολιτικό καθεστώς

   Το Μακάου είναι περιορισμένη
   δημοκρατία. Στις άμεσες εκλογές
   δικαίωμα ψήφου έχουν όσοι είναι 18 ετών
   για το ήμισυ της βουλής και την
   πλειοψηφία των εδρών σε 18 επαρχιακά
   συμβούλια. Οι ψηφοφόροι θα πρέπει να
   είναι μόνιμοι κάτοικοι και να έχουν
   ζήσει στο Χονγκ Κονγκ για τα 7
   προηγούμενα έτη. Στις έμμεσες εκλογές
   λαμβάνουν μέρος 220.000 μέλη από
   λειτουργικές εκλογικές περιφέρειες και
   μία 800μελής επιτροπή ^[6].

  [Επεξεργασία] Βουλευτικές εκλογές

   Στις τελευταίες εκλογές, οι οποίες
   διεξήχθησαν στις 20 Σεπτεμβρίου 2009,^[32]
   εξελέγησαν 12 έδρες με καθολική
   ψηφοφορία επί συνόλου 27 στην νομοθετική
   συνέλευση. Οι υπόλοιπες έδρες
   αποφασίζονται με τη μέθοδο των
   λειτουργικών "εκλογικών περιφερειών" ή
   διορίζονται από τον αρχηγό της
   κυβέρνησης. Στις εκλογές έλαβαν μέρος 16
   λίστες, ανάμεσα στις οποίες και η λίστα
   "Voz Plural - Gentes de Macau", η οποία είναι η πρώτη
   στην ιστορία του Μακάο από τότε που
   παραδόθηκε στην Κίνα, με αυτόχθονες
   υποψηφίους του Μακάο. Η σειρά των λιστών
   ανακοινώθηκε στα τέλη Ιουλίου.^[33]

+------------------------------------------------------------------------------------------+
|  Αύξων  |   Λίστα    |     Πρώτος      |       Πλατφόρμα        |
|αριθμός|                 |  υποψήφιος   |                                 |
|--------------+-----------------+-----------------------+---------------------------------|
|1             |União           |Μακ Σόι Κουν |υπέρ των                  |
|              |Macau-Guangdong  |(Mak Soi Kun)          |επιχειρηματιών     |
|--------------+-----------------+-----------------------+---------------------------------|
|              |                 |Ζοζέ Περέιρα|Δημόσιοι                 |
|2             |Nova Esperança  |Κουτίνιο (José|υπάλληλοι               |
|              |                 |Pereira Coutinho)      |                                 |
|--------------+-----------------+-----------------------+---------------------------------|
|              |União Para o    |Λάι Τσο          |υπέρ των                  |
|3             |Progresso e      |Γουάι (Lai Cho    |επιχειρηματιών     |
|              |Desenvolvimento  |Wai)                   |                                 |
|--------------+-----------------+-----------------------+---------------------------------|
|              |Associação de  |Αντόνιο Ενγκ|                                 |
|4             |Próspero Macau  |(Antonio Ng)           |φιλοδημοκρατικοί |
|              |Democrático     |                       |                                 |
|--------------+-----------------+-----------------------+---------------------------------|
|5             |Aliança Pr'a    |Μελίντα Τσαν|Δημόσιες                 |
|              |Mudança         |(Melinda Chan)         |μεταρρυθμίσεις     |
|--------------+-----------------+-----------------------+---------------------------------|
|6             |Observatório    |Άνιες Λαμ      |φιλοδημοκρατικοί |
|              |Cívico          |(Agnes Lam)            |                                 |
|--------------+-----------------+-----------------------+---------------------------------|
|              |Associação dos |Τσανγκ Μενγκ|Βιομηχανία             |
|7             |Cidadãos Unidos |Καμ (Chan Meng Kam) |παιχνιδιών             |
|              |de Macau         |                       |                                 |
|--------------+-----------------+-----------------------+---------------------------------|
|              |Equipa de        |Ιν Καμ Σενγκ |Νεολαία και            |
|8             |"Justiça Social"|(In Kam Seng)          |κοινωνικά               |
|              |                 |                       |ζητήματα                 |
|--------------+-----------------+-----------------------+---------------------------------|
|              |Associação de  |Ενγκ Σεκ Ίο   |ριζοσπάστες           |
|9             |Activismo para a |(Ng Sek Io)            |φιλοδημοκρατικοί |
|              |Democracia       |                       |                                 |
|--------------+-----------------+-----------------------+---------------------------------|
|              |Nova União para |Άντζελα         |Sociedade de Turismo e Diversões|
|10            |Desenvolvimento  |Λέονγκ (Angela   |de Macau (STDM)                  |
|              |de Macau         |Leong)                 |                                 |
|--------------+-----------------+-----------------------+---------------------------------|
|              |Aliança da      |Λέι Μαν Τσάο |Εργασιακά               |
|11            |Democracia de    |(Lei Man Chao)         |δικαιώματα^[34]        |
|              |Sociedade        |                       |                                 |
|--------------+-----------------+-----------------------+---------------------------------|
|              |União Para O    |Κουάν Τσούι  |                                 |
|12            |Desenvolvimento  |Χανγκ (Kwan Tsui  |παραδοσιακοί         |
|              |                 |Hang)                  |                                 |
|--------------+-----------------+-----------------------+---------------------------------|
|13            |União Promotora |Χο Ιόν Σανγκ |παραδοσιακοί         |
|              |Para o Progresso |(Ho Ion Sang)          |                                 |
|--------------+-----------------+-----------------------+---------------------------------|
|              |Voz Plural -     |Καζίμιρο       |                                 |
|14            |Gentes de Macau  |Πίντο (Casimiro   |πολυπολιτισμικοί |
|              |                 |Pinto)                 |                                 |
|--------------+-----------------+-----------------------+---------------------------------|
|              |Associação de  |Άου Καμ Σαν   |                                 |
|15            |Novo Macau       |(Au Kam San)           |φιλοδημοκρατικοί |
|              |Democrático     |                       |                                 |
|--------------+-----------------+-----------------------+---------------------------------|
|              |Associação de  |                       |                                 |
|              |Apoio à         |Πολ Πουν (Paul  |                                 |
|16            |Comunidade e     |Pun)                   |Θέματα κοινότητας|
|              |Proximidade do   |                       |                                 |
|              |Povo             |                       |                                 |
+------------------------------------------------------------------------------------------+

[Επεξεργασία] Αποτελέσματα

   Η συμμετοχή στις εκλογές ήταν υψηλή και
   έφτασε το 60% στη χερσόνησο του Μακάου. Τα
   τελικά αποτελέσματα^[35] καθυστέρησαν να
   ανακοινωθούν εξαιτίας του μεγάλου
   αριθμού των άκυρων και λευκών
   ψηφοδελτίων.

+-------------------------------------------------------------------------------------------------+
| Αριθμός | Λίστα | Ψήφοι |   +/-    |   %   |   +/-    | Έδρες* |   +/-    |
|----------------+------------+------------+----------+-------+----------+-------------+----------|
|4               |APMD        |16.907      |          |11,48  |          |2            |          |
|----------------+------------+------------|+4.738    |-------|+0,36     |-------------|+1        |
|15              |ANMD        |11.303      |          |7,68   |          |1            |          |
|----------------+------------+------------+----------+-------+----------+-------------+----------|
|12              |UPD         |22.101      |+5,513    |15,01  |+1,72     |2            |0         |
|----------------+------------+------------+----------+-------+----------+-------------+----------|
|7               |ACUM        |17.775      |-2,920    |12,07  |-4,51     |2            |0         |
|----------------+------------+------------+----------+-------+----------+-------------+----------|
|13              |UPP         |15.033      |+3,048    |10,21  |+0,61     |1            |-1        |
|----------------+------------+------------+----------+-------+----------+-------------+----------|
|10              |NUDM        |14.541      |+2,899    |9,88   |+0,55     |1            |0         |
|----------------+------------+------------+----------+-------+----------+-------------+----------|
|2               |NE          |13.159      |+3,186    |8,94   |+0.95     |1            |0         |
|----------------+------------+------------+----------+-------+----------+-------------+----------|
|1               |UMG         |10.827      |(νέα)  |7,35   |(νέα)  |1            |(νέα)  |
|----------------+------------+------------+----------+-------+----------+-------------+----------|
|5               |Mudar       |8.191       |(νέα)  |5,56   |(νέα)  |1            |(νέα)  |
|----------------+------------+------------+----------+-------+----------+-------------+----------|
|3               |UPPD        |5.569       |(νέα)  |3,78   |(νέα)  |0            |(νέα)  |
|----------------+------------+------------+----------+-------+----------+-------------+----------|
|6               |Cívico     |5.396       |(νέα)  |3,67   |(νέα)  |0            |(νέα)  |
|----------------+------------+------------+----------+-------+----------+-------------+----------|
|16              |AACPP       |2.392       |-549      |1,62   |-0,74     |0            |0         |
|----------------+------------+------------+----------+-------+----------+-------------+----------|
|8               |EJS         |1.671       |(νέα)  |1,14   |(νέα)  |0            |(νέα)  |
|----------------+------------+------------+----------+-------+----------+-------------+----------|
|9               |AAPD        |1.162       |+508      |0,79   |+0,27     |0            |0         |
|----------------+------------+------------+----------+-------+----------+-------------+----------|
|14              |VPGM        |931         |(νέα)  |0,63   |(νέα)  |0            |(νέα)  |
|----------------+------------+------------+----------+-------+----------+-------------+----------|
|11              |ADS         |265         |(νέα)  |0,18   |(νέα)  |0            |(νέα)  |
+-------------------------------------------------------------------------------------------------+

   Οι φιλοδημοκρατικοί κατάφεραν να πάρουν
   μία επιπλέον έδρα σε σύγκριση με τις
   εκλογές του 2005. Αυτό σημαίνει ότι
   εξέλεξαν 4 βουλευτές συνολικά στη νέα
   βουλή. Οι συντηρητικοί έχασαν δύο έδρες,
   ενώ οι φίλα προσκείμενοι στο Πεκίνο
   εξακολουθούν να κατέχουν τον έλεγχο της
   βουλής.^[36].

[Επεξεργασία] Οικονομία

   Εκτός από αποθέματα αλιευμάτων στις
   εκβολές τού ποταμού Τσου, το Μακάου
   διαθέτει περιορισμένου φυσικούς πόρους.
   Αποτελεί, όμως, ελεύθερο λιμάνι και το
   εμπόριο κατέχει σημαντική θέση στην
   οικονομία του. Το 1996, το ΑΕΠ ανερχόταν σε
   7,3 εκ. δολάρια ΗΠΑ (17.600 δολ. ΗΠΑ κατά
   κεφαλήν). Κύριο εξαγώγιμο προϊόν είναι
   τα κλωστοϋφαντουρικά προϊόντα, αλλά
   εξάγονται επίσης πυροτεχνήματα,
   παιχνίδια, κινεζικά κρασιά, λιβάνι,
   κασέλες από ξύλο καμφορόδεντρου,
   τεχνητά άνθη και ηλεκτρονικά.

   Το Μακάου είναι γνωστό για τη βιομηχανία
   στοιχήματος και τα καζίνο του.

[Επεξεργασία] Πολιτισμός

   [IMG]
   [IMG]
   Το άγαλμα του Γκουάν Γιν που αποτελεί
   ένα μίγμα μεταξύ των παραδοσιακών
   απεικονίσεων της θεότητας και της
   Παναγίας.
   [IMG]
   [IMG]
   Χαρακτηριστική πορτογαλική
   πλακόστρωση, γνωστή ως καλστάντα, στο
   Λάργκο ντο Σενάντο.

   Η ανάμειξη των πολιτισμών της Κίνας και
   της Πορτογαλίας, καθώς και θρησκευτικών
   παραδόσεων, για διάστημα μεγαλύτερο από
   τέσσερις αιώνες, έχει δημιουργήσει στο
   Μακάου μία μοναδική συλλογή γιορτών,
   εκδηλώσεων και εθίμων. Η μεγαλύτερη
   εκδήλωση είναι το Γκραν Πρι του Μακάου
   το Νοέμβριο^[37], κατά το οποίο οι δρόμοι
   μετατρέπονται σε πίστα ταχύτητας, όπως
   αντίστοιχα στο Μονακό. Άλλες εκδηλώσεις
   είναι το Φεστιβάλ Τεχνών τον Μάρτιο^[38], η
   Διεθνής Παρουσίαση Πυροτεχνημάτων το
   Σεπτέμβριο^[39], το φεστιβάλ διεθνούς
   μουσικής τον Οκτώβριο και το
   Νοέμβριο^[40], και ο διεθνής μαραθώνιος
   τον Δεκέμβριο^[41].

   Η σεληνιακά κινέζικη πρωτοχρονιά είναι
   το πιο σημαντικό παραδοσιακό ορόσημο
   και ο εορτασμός συνήθως γίνεται στα τέλη
   του Ιανουαρίου ή στις αρχές του
   Φεβρουαρίου^[42]^[43]. Ο ναός Που Τάι Ουν
   στην Τάιπα είναι ο χώρος εορτασμού του
   Του Τέι, του θεού της γης, το Φεβρουάριου.
   Ο δρόμος των παθών του Κυρίου είναι
   επίσης μία γνωστή καθολική γιορτή,
   επίσης το Φεβρουάριο^[44]. Ο ναός Α-μα,
   αφιερωμένος στη θεά Ματσού, γιορτάζει
   τον Απρίλιο, ενώ η γιορτή του μεθυσμένου
   δράκου γίνεται το Μάιο. Σο Κολοάνε
   τιμάται ο θεός Ταμ Κονγκ την ίδια
   μέρα^[44], ενώ το φεστιβάλ των πλοίων του
   δράκου γίνεται στο τέλος Αυγούστου. Όλες
   οι γιορτές και εκδηλώσεις έχουν
   ολοκληρωθεί μέχρι το χειμερινό
   ηλιοστάσιο το Δεκέμβριο^[41].

   Η τοπική κουζίνα του Μακάου αποτελείται
   από ένα μείγμα Καντονέζικης και
   Πορτογαλικής κουζίνας^[45]. Πολλά
   μοναδικά πιάτα προέρχονται από τη μίξη
   τοπικών μπαχαρικών που χρησιμοποίησαν
   οι Πορτογάλοι για να αναπαράγουν τη
   δικιά τους κουζίνα στην Κίνα. Τα
   συστατικά και οι σάλτσες περιλαμβάνουν
   στοιχεία από την Ευρώπη, τη Νότια
   Αμερική, την Αφρική, την Ινδία και τη
   νοτιοανατολική Ασία, καθώς και τοπικά
   Κινέζικα στοιχεία^[46].

[Επεξεργασία] Παραπομπές

    1. ↑ Estimates of population. Statistics and Census Service (DSEC) of
       the Macau Government (ανακτήθηκε 8 Ιουνίου 2009 )
    2. ↑ Gross domestic product (GDP) and per-capita GDP. Statistics and
       Census Service (DSEC) of the Macau Government (ανακτήθηκε
       2007-06-03 )
    3. ↑ 2007 Macau in Figures. Statistics and Census Service (DSEC) of the
       Macau Government (ανακτήθηκε 2007-06-03 )
    4. ↑ Όπως εμφανίζεται στη Βασική
       Νομοθεσία του Μακάου και την Επίσημη
       κυβερνητική ιστοσελίδα
    5. ↑ [http://publications.europa.eu/code/el/el-5000500.htm
       Κατάλογος χωρών, εδαφών και
       νομισμάτων] Υπηρεσία Επισήμων
       Εκδόσεων των Ευρωπαϊκών Κοινοτήτων
    6. ↑ ^6,0 ^6,1 ^6,2 CIA Worldfact Book
    7. ↑ Macau Yearbook 2007, 517.
    8. ↑ ^8,0 ^8,1 ^8,2 The entry "Macau history" in Macau Encyclopedia
       (Chinese). Macau Foundation (ανακτήθηκε 2008-01-02 )
    9. ↑ Chan, 3-4.
   10. ↑ Fung, 5-6.
   11. ↑ ^11,0 ^11,1 Fung, 7.
   12. ↑ <Historical figures of Macau>, by CCTV
   13. ↑ The entry "Catholic" in Macau Encyclopedia (Chinese). Macau
       Foundation (ανακτήθηκε 2008-01-06 )
   14. ↑ <Historical figures of Macau> by CCTV
   15. ↑ History of the Qing (清史稿)
   16. ↑ Macau Yearbook 2007, 518.
   17. ↑ Fung, 409-410.
   18. ↑ Fung, 410-411.
   19. ↑ The entry "12-3 Incident" in Macau Encyclopedia (Chinese). Macau
       Foundation (ανακτήθηκε 2008-01-02 )
   20. ↑ ^20,0 ^20,1 Lo Shiu-hing (December 1989). "Aspects of Political
       Development in Macau". The China Quarterly 120: 837–851.
       doi:10.1017/S030574100001849X.
   21. ↑ Fung, 418.
   22. ↑ Fung, 424.
   23. ↑ Macau Yearbook 2007, 519-520
   24. ↑ ^24,0 ^24,1 ^24,2 Global Results of By-Census 2006. Statistics and
       Census Service (DSEC) of the Macau Government. 2007.
   25. ↑ United Nations World Population Prospects (2004 revision). UN
       Statistics Division (ανακτήθηκε 2008-01-07 )
   26. ↑ Solution of Transition-Related Issues Essential to Sino-Portuguese
       Cooperation. People's Daily Online (ανακτήθηκε 2008-01-07 )
   27. ↑ ^27,0 ^27,1 Macau Overview. CIA - The World Factbook
       (ανακτήθηκε 2008-01-07 )
   28. ↑ Fernandes, Senna (2004). Maquista Chapado: Vocabulary and
       Expressions in Macau's Portuguese Creole. Macau: Miguel de and Alan
       Baxter.
   29. ↑ Macau 2007 Yearbook. Government Information Bureau of Macau SAR.
       2007. ISBN 978-99937-56-09-5.
   30. ↑ Background Note: Macau Profile. U.S. State Department
       (ανακτήθηκε 2008-01-07 )
   31. ↑ Principal statistical indicators. Statistics and Census Service
       (DSEC) of the Macau Government (ανακτήθηκε 2007-12-27 )
   32. ↑ "Macao unveils Legislative Assembly Election Committee". Xinhua
       (People's Daily Online). 19-03-2009.
       http://english.people.com.cn/90001/90776/90785/6618067.html.
       Ανακτήθηκε την 27-08-2009.
   33. ↑ http://www.eal.gov.mo/2009/news/20090729.pdf
   34. ↑ Jornal Tribuna de Macau
   35. ↑ http://www.eal.gov.mo/2009/media/finalResult/ELMapa_01.jpg
   36. ↑ Hojemacau - 22-09-2009
   37. ↑ Grand Prix Macau. Macau Grand Prix Committee (ανακτήθηκε
       2008-01-04 )
   38. ↑ Events and Festivals. Marimari.com, Inc. (ανακτήθηκε
       2008-01-04 )
   39. ↑ Events and Festivals. Marimari.com, Inc. (ανακτήθηκε
       2008-01-04 )
   40. ↑ Events and Festivals. Marimari.com, Inc. (ανακτήθηκε
       2008-01-04 )
   41. ↑ ^41,0 ^41,1 Events and Festivals. Marimari.com, Inc.
       (ανακτήθηκε 2008-01-04 )
   42. ↑ Events and Festivals. Marimari.com, Inc. (ανακτήθηκε
       2008-01-04 )
   43. ↑ Macau Festivals & Events. AsiaRooms.com (ανακτήθηκε
       2008-01-04 )
   44. ↑ ^44,0 ^44,1 Macau Geography. AsiaRooms.com (ανακτήθηκε
       2008-01-06 )
   45. ↑ Food in Macau. Marimari.com, Inc. (ανακτήθηκε 2008-01-04
       )
   46. ↑ Macanese Cuisine. thisisthelife.com (ανακτήθηκε
       2008-01-04 )

[Επεξεργασία] Βιβλιογραφία

   Άλλες πληροφορίες σχετικές με το θέμα
   Macau
   μπορείτε να βρείτε ψάχνοντας στα
   αδελφικά έργα της Βικιπαίδειας:

   Λογότυπο Βικιλεξικού Ορισμoί λεξικού
   από το Βικιλεξικό
   Λογότυπο Βικιβιβλίων Εγχειρίδια από τα
   Βικιβιβλία
   Λογότυπο Βικιφθεγμάτων Αποφθέγματα από
   τα Βικιφθέγματα
   Λογότυπο Βικιθήκης Πηγαία κείμενα από
   τη Βικιθήκη
   Λογότυπο Κοινών Εικόνες και πολυμέσα
   από τα Κοινά
   Λογότυπο Βικινέων Ειδησεογραφικές
   ιστορίες από τα Βικινέα (στα αγγλικά)

     * Chan, S. S. (2000). The Macau Economy. Publications Centre, University
       of Macau. ISBN 99937-26-03-6.
     * Fung, Bong Yin (1999) (στα Chinese). Macau: a General Introduction.
       Joint Publishing (H.K.) Co. Ltd.. ISBN 962-04-1642-2.
     * Godinho, Jorge (2007). Macau business law and legal system.
       LexisNexis, Hong Kong. ISBN 9789628937271.
     * Government Information Bureau (2007). Macau Yearbook 2007. Government
       Information Bureau of the Macau SAR. ISBN 978-99937-56-09-5.

[Επεξεργασία] Εξωτερικές συνδέσεις

     * Ιστοσελίδα της κυβέρνησης του Μακάου
     * Γραφείο ενημέρωσης της Κυβέρνησης
     * Macau Yearbook
     * Γραφείο Πολιτιστικών Υποθέσεων
     * Κρατικό Γραφείο Τουρισμού του Μακάου
     * Οδηγός της πόλης του Μακάου

   Ανακτήθηκε από
   "http://el.wikipedia.org/wiki/%CE%9C%CE%B1%CE%BA%CE%AC%CE%BF%CF%85"
   Κατηγορία: Μακάου

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Acèh
     * Afrikaans
     * Aragonés
     * العربية
     * مصرى
     * Azərbaycanca
     * Boarisch
     * Bikol Central
     * Беларуская
     * Беларуская (тарашкевіца)
     * Български
     * ইমার ঠার/বিষ্ণুপ্রিয়া
       মণিপুরী
     * Brezhoneg
     * Bosanski
     * Català
     * Mìng-dĕ̤ng-ngṳ̄
     * Cebuano
     * Corsu
     * Česky
     * Чӑвашла
     * Cymraeg
     * Dansk
     * Deutsch
     * ދިވެހިބަސް
     * Eʋegbe
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Français
     * Frysk
     * 贛語
     * Gàidhlig
     * Galego
     * ગુજરાતી
     * Hak-kâ-fa
     * עברית
     * हिन्दी
     * Fiji Hindi
     * Hrvatski
     * Magyar
     * Interlingua
     * Bahasa Indonesia
     * Ido
     * Íslenska
     * Italiano
     * 日本語
     * Basa Jawa
     * ქართული
     * Қазақша
     * ಕನ್ನಡ
     * 한국어
     * Latina
     * Ladino
     * Lëtzebuergesch
     * Limburgs
     * Líguru
     * Lingála
     * Lietuvių
     * Latviešu
     * Македонски
     * മലയാളം
     * Монгол
     * मराठी
     * Bahasa Melayu
     * Mirandés
     * မြန်မာဘာသာ
     * Nederlands
     * ‪Norsk (nynorsk)‬
     * ‪Norsk (bokmål)‬
     * Novial
     * Occitan
     * Иронау
     * Polski
     * پنجابی
     * Português
     * Română
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Svenska
     * Kiswahili
     * தமிழ்
     * తెలుగు
     * ไทย
     * Tagalog
     * Türkçe
     * ئۇيغۇرچە / Uyghurche‎
     * Українська
     * اردو
     * Tiếng Việt
     * Winaray
     * Wolof
     * 吴语
     * Yorùbá
     * Vahcuengh
     * 中文
     * 文言
     * Bân-lâm-gú
     * 粵語

     * Τελευταία τροποποίηση 02:25, 25 Οκτωβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
