   Link: Επεξεργασία (alternate)
   Link: Επεξεργασία (edit)
   Link: Βικιπαίδεια (el) (search)
   Link: copyright
   Link: Βικιπαίδεια Atom Συνδρομή (alternate)

                             Στρασβούργο

   Από τη Βικιπαίδεια, την ελεύθερη
   εγκυκλοπαίδεια
   Μετάβαση σε: πλοήγηση, αναζήτηση

   Συντεταγμένες: 48°35′04″N 7°44′55″E﻿ /
   ﻿48.5844, 7.7486

                              Ville de Strasbourg
     Έμβλημα της πόλης Γεωγραφική θέση της
              πόλης στον χάρτη της Γαλλίας
   Χώρα                            Γαλλία Flag of France.svg
   Νομός                                   Bas-Rhin (75)
   Περιφέρεια                            Alsace
   Καντόνια                                  10
   Πληθυσμός                          276.867 κάτ.
   Έκταση                                  78,26 km²
   Υψόμετρο                                142 μ.
   Δήμαρχος                              Roland Ries
   Ιστοσελίδα               http://www.strasbourg.fr/accueil

   [IMG]
   [IMG]
   Η Οικία Kammerzell στο κέντρο της πόλης

   Το Στρασβούργο (Γαλλικά: Strasbourg, Αλσατικά
   Strossburi, Γερμανικά: Straßburg) είναι η
   πρωτεύουσα και η κυριότερη πόλη του
   νομού Bas-Rhin και της περιφέρειας της
   Αλσατίας στη βορειοανατολική Γαλλία και
   βρίσκεται στη δυτική πλευρά του Ρήνου.
   Είναι μία πόλη που διατηρεί το ιστορικό
   της κέντρο και για το λόγο αυτό είναι και
   ιδιαίτερα γραφική. Ο τοπικός πληθυσμός
   (Αλλεμάνοι) αποτελεί ένα μίγμα γαλλικών
   και γερμανικών στοιχείων, ενώ η πόλη
   θεωρείται γέφυρα της ενότητας μεταξύ
   της σύγχρονης Γαλλίας και Γερμανίας. Δυο
   γέφυρες συνδέουν το Στρασβούργο με τη
   γερμανική κωμόπολη Κελ (Kehl), δηλαδή την
   Γαλλία με τη Γερμανία.

   Πίνακας περιεχομένων

     * 1 Γεωγραφικά στοιχεία
     * 2 Συνοπτική Ιστορία
     * 3 Σημερινή εικόνα

          * 3.1 Κυριότερα Μουσεία
          * 3.2 Συγκοινωνίες

     * 4 Πηγές, Αναφορές
     * 5 Εξωτερικές συνδέσεις

[Επεξεργασία] Γεωγραφικά στοιχεία

   Η πόλη είναι κτισμένη στην δυτική όχθη
   του Ρήνου και διασχίζεται από τον ποταμό
   Ιλλ (Ill), ένα παραπόταμο του Ρήνου, ο
   οποίος είναι πλωτός στο μεγαλύτερο
   μέρος του, ενώ υπάρχουν και πολλά
   κανάλια, σχεδόν σε κάθε σημείο της πόλης.
   Η Αλσατία οφείλει το όνομά της στον
   ποταμό: Στη γερμανική γλώσσα Elsass
   σημαίνει "περιοχή του Ιλλ".

   Το υψόμετρό της είναι 142 μέτρα πάνω από
   την επιφάνεια της θάλασσας σε μια
   περιοχή σχετικά επίπεδη. Διοικητικά
   είναι χωρισμένη σε 14 "συνοικίες" (quartiers).
   Tο κλίμα της πόλης είναι ηπειρωτικό, με
   μεγάλες διαφορές θερμοκρασίας μεταξύ
   θερινών και χειμερινών μηνών.

[Επεξεργασία] Συνοπτική Ιστορία

   Η πόλη δημιουργήθηκε από τους Ρωμαίους
   αρχικά ως το στρατόπεδο Argentoratum το 12 π.Χ.
   Το 496 ο Βασιλιάς των Φράγκων Κλοβί (Clovis)
   προσαρτά το στρατόπεδο του Argentoratum ως
   τμήμα του Μεροβιγγειανού Βασιλείου. Το
   όνομα αλλάζει σε Strateburgum, "Πόλη των
   σταυροδρομιών".

   Το 1176 αρχίζει η οικοδόμηση του σημερινού
   καθεδρικού ναού (βλ. κατωτέρω) ενώ το 1450 ο
   Γουτεμβέργιος τυπώνει εκεί το πρώτο
   έντυπο βιβλίο. Το 1681, όταν η Αγία Ρωμαϊκή
   Αυτοκρατορία του Γερμανικού Έθνους
   χάνει τον Τριακονταετή Πόλεμο, το
   Στρασβούργο αποτελεί τμήμα της Γαλλίας
   του Λουδοβίκου του 14ου. Κατά τον
   γαλλογερμανικό πόλεμο η πόλη
   πολιορκείται και το 1870 παραδίδεται. Η
   Γαλλία χάνει το Στρασβούργο και
   ολόκληρη την Αλσατία - Λωρραίνη, η οποία
   ενσωματώνεται πλέον στην Γερμανική
   Αυτοκρατορία. Το 1918 ο Γάλλος στρατηγός
   Γκουρό (Gouraud) εισέρχεται στο Στρασβούργο,
   το οποίο επαναφέρεται στο Γαλλικό
   κράτος^[1].

   Το 1939 το Στρασβούργο εκκενώνεται από
   ολόκληρο τον πληθυσμό του, ο οποίος
   μεταφέρεται σε άλλες περιοχές και
   καταλήγει "πόλη-φάντασμα", η οποία
   φρουρείται από ισχυρές δυνάμεις
   χωροφυλακής, για τον φόβο λεηλασιών^[2].
   Στις 18 Ιουνίου 1940 τα γερμανικά
   στρατεύματα καταλαμβάνουν την πόλη, την
   οποία επισκέπτεται ο Φύρερ
   αποθαυμάζοντας τον "γερμανικό
   χαρακτήρα" της. Προς τιμήν του η κεντρική
   πλατεία της πόλης, η Place Kléber
   μετονομάζεται σε Adolfhitlerplatz. Η πόλη
   παραμένει υπό γερμανική κατοχή - με
   κάποιους από τους πρόσφυγες να
   επιστρέφουν σε αυτήν - μέχρι τις 23
   Νοεμβρίου 1944 οπότε απελευθερώνεται από
   την 2η Μεραρχία του Στρατηγού Λεκλέρκ. Το
   1949 η πόλη επιλέγεται ως έδρα του
   Συμβουλίου της Ευρώπης, ενώ στη Σύνοδο
   κορυφής του Εδιμβούργου το 1992
   επικυρώνεται ο καθορισμός της πόλης ως
   έδρας του Ευρωπαϊκού Κοινοβουλίου.

[Επεξεργασία] Σημερινή εικόνα

   [IMG]
   [IMG]
   Το Ευρωπαϊκό Κοινοβούλιο

   Ο πληθυσμός της πόλης ανέρχεται σε 276.867
   κατοίκους ^[3] (απογραφή του 2005). Είναι μία
   από τις δύο έδρες του Ευρωπαϊκού
   Κοινοβουλίου (η άλλη είναι οι Βρυξέλλες).
   Επίσης, στο Στρασβούργο εδρεύουν το
   Ευρωπαϊκό Δικαστήριο Ανθρωπίνων
   Δικαιωμάτων και, από το 1949, το Συμβούλιο
   της Ευρώπης.

   Στο Στρασβούργο εδρεύουν, επίσης:

     * Το Πανεπιστήμιο Ανθρωπιστικών
       Σπουδών (Université des Sciences Humaines), το οποίο
       σήμερα έχει μετονομασθεί σε Université Marc
       Bloch (UMB) - Strasbourg II: Είναι ένα από τα πιο
       σημαντικά της Γαλλίας, καθώς μαζί με
       τα Πανεπιστήμια της Μυλούζ (Mulhouse), του
       Κολμάρ (Colmar), της Βασιλείας (Βâle)
       (Ελβετία), του Φράιμπουργκ (Freiburg) και
       της Καρλσρούης (Karlsruhe) (Γερμανία)
       σχηματίζουν την Ευρωπαϊκή
       Συνομοσπονδία Πανεπιστημίων του
       Ανώτερου Ρήνου (UCOR). Καλύπτει τους
       τομείς των ανθρωπιστικών και των
       κοινωνικών επιστημών.
     * Το Πανεπιστήμιο Λουί Παστέρ (Université Louis
       Pasteur - Strasbourg I): Θεωρείται το καλύτερο
       γαλλικό επαρχιακό πανεπιστήμιο και 4ο
       στη Γαλλική επικράτεια. Καλύπτει το
       σύνολο του επιστημονικού επιστητού,
       από Ιατρική μέχρι Οικονομικές σπουδές
       καθώς και Φυσική και Χημεία.
     * Το Πανεπιστήμιο Ρομπέρ Σουμάν (Université
       Robert Schuman (URS) - Strasbourg III): Καλύπτει την
       Νομική επιστήμη, τις Πολιτικές
       Επιστήμες και την Διοίκηση
       Επιχειρήσεων.

   Από την 1η Ιανουαρίου του 2009 τα τρία αυτά
   πανεπιστήμια ενοποιήθηκαν αποτελώντας
   το Ευρωπαϊκό Πανεπιστήμιο του
   Στρασβούργου.

     * Η σχολή ΕΝΑ (École nationale d'administration),
       σημαντική Εθνική Σχολή Διοίκησης, που
       ιδρύθηκε το 1945, εδρεύει στο
       Στρασβούργο από το 1992 και είναι
       υπεύθυνη για τη βασική και συνεχή
       κατάρτιση των ανωτέρων δημοσίων
       λειτουργών της Γαλλίας.

   [IMG]
   [IMG]
   Ο Καθεδρικός Ναός του Στρασβούργου (2008).
   Εμφανή τα σημεία αναστήλωσης.

   Σύμβολο της πόλης αποτελεί ο ύψους 149
   μέτρων γοτθικός Καθεδρικός Ναός του
   Στρασβούργου, ο οποίος ολοκληρώθηκε το
   1439 και ήταν το ψηλότερο κτήριο στον
   κόσμο από το 1625 έως το 1847. Σήμερα έχει
   κηρυχθεί σε κατάσταση ανάγκης από το
   Γαλλικό Κράτος, καθώς είναι
   κατασκευασμένος από ένα ασυνήθιστο
   είδος σκληρού πετρώματος, το οποίο, όμως,
   διαβρώνεται με την πάροδο του χρόνου.
   Μέχρι σήμερα συνεχίζονται οι εργασίες
   συντήρησης και αναστήλωσής του.

   Το ιστορικό κέντρο του Στρασβούργου,
   ονομαζόμενο "Petite France" (Μικρή Γαλλία),
   χαρακτηρίσθηκε ως "αξιοθέατο παγκόσμιας
   κληρονομιάς" από την ΟΥΝΕΣΚΟ το 1988. Ήταν
   η πρώτη φορά που τέτοια τιμή αποδιδόταν
   σε ένα ολόκληρο κέντρο πόλης.

   [IMG]
   [IMG]
   Στρασβούργο: Η "Petite France".

   Η αρχιτεκτονική των παλαιών κτιρίων
   είναι επιβλητική αλλά και
   λεπτοδουλεμένη. Εντυπωσιάζουν, τόσο με
   τον όγκο όσο και με την μορφή των
   προσόψεών τους, η Βιβλιοθήκη, το Εθνικό
   Θέατρο και το Πανεπιστήμιο
   Ανθρωπιστικών Επιστημών (τα δύο πρώτα
   στην πλατεία Δημοκρατίας, Place de la République).

   Στο Στρασβούργο έχει την έδρα της (και το
   θέατρό της, στην πλατεία Broglie) η Όπερα του
   Κάτω Ρήνου (Opera du Bas-Rhin).

   Η πόλη διαθέτει, επίσης, και πολλά σημεία
   πρασίνου, μεγαλύτερο και κυριότερο των
   οποίων είναι η "Orangerie", πάρκο με μικρό
   ζωολογικό κήπο και το περίπτερο της
   Ιωσηφίνας (Pavillon Joséphine) στο ένα του άκρο.

  [Επεξεργασία] Κυριότερα Μουσεία

   [IMG]
   [IMG]
   Είσοδος και αριστερή πτέρυγα του Palais Rohan
   (2008)

   Στα παλαιά σφαγεία, στην όχθη του Ιλλ,
   στεγάζεται το Ιστορικό Μουσείο. Στο
   Ανάκτορο του Ροάν (Palais des Rohan) στεγάζονται
   το Μουσείο διακοσμητικών τεχνών (Musée des
   Arts Décoratifs), το αρχαιολογικό Μουσείο και
   το Μουσείο Καλών Τεχνών. Απέναντι σχεδόν
   από τον Καθεδρικό Ναό βρίσκεται το
   Μουσείο "Musée de l'Œuvre Notre-Dame", με έργα
   θρησκευτικής τέχνης. Η λαϊκή τέχνη της
   Αλσατίας εκτίθεται στο Αλσατικό Μουσείο
   (Musée Alsacien), επίσης στις όχθες του Ιλ στην
   αποβάθρα Αγ. Νικολάου (quai Saint-Nicolas). Από το
   1998 λειτουργεί, επίσης, το Μουσείο
   Σύγχρονης Τέχνης (Musée d'Art moderne et contemporain).

  [Επεξεργασία] Συγκοινωνίες

   Η πόλη διαθέτει σιδηροδρομικό σταθμό
   και συνδέεται με το Παρίσι και τις
   Βρυξέλλες με συρμούς τύπου TGV. Το οδικό
   δίκτυο είναι επίσης πυκνό, συνδέοντας
   την πόλη τόσο με το Παρίσι όσο και με
   άλλες πόλεις της Γαλλίας αλλά και της
   Γερμανίας. Εντός πόλεως υπάρχει καλό
   συγκοινωνιακό δίκτυο με λεωφορεία και
   πέντε γραμμές τραμ (A, B, C, D, E) ^[4], ενώ σε
   κάθε οδική αρτηρία υπάρχουν ειδικοί
   ποδηλατόδρομοι. Κοντά στην πόλη (σε
   απόσταση 12 χλμ.) βρίσκεται το διεθνές
   αεροδρόμιο Εντζέμ (Entzheim), 15ο ^[5] της χώρας
   σε αριθμό εξυπηρετούμενων επιβατών.

   Λόγω της επικοινωνίας του Ιλλ με τον
   Ρήνο σημαντικές είναι, επίσης, οι
   ποτάμιες μεταφορές από και προς την
   πόλη, ενώ ο γύρος της πόλης με
   ποταμόπλοιο προσελκύει κάθε χρόνο
   περίπου 600.000 τουρίστες.

[Επεξεργασία] Πηγές, Αναφορές

    1. ↑ Oργανισμός Τουρισμού του
       Στρασβούργου
    2. ↑ Raymond Cartier, Ιστορία του Β΄ Παγκοσμίου
       Πολέμου, Πάπυρος, Αθήνα 1969
    3. ↑ Ville de Strasbourg
    4. ↑
       http://www.cts-strasbourg.fr/Sedéplacer/Réseaubusettram/Tram/tabid/57/language/fr-FR/Default.aspx
    5. ↑
       http://fr.wikipedia.org/wiki/A%C3%A9roports_fran%C3%A7ais_class%C3%A9s_par_le_nombre_de_passagers

[Επεξεργασία] Εξωτερικές συνδέσεις

   Commons logo
   Τα Κοινά έχουν πολυμέσα σχετικά με το
   θέμα
   Στρασβούργο

     * Ιστοσελίδα του Στρασβούργου

   Ανακτήθηκε από
   "http://el.wikipedia.org/wiki/%CE%A3%CF%84%CF%81%CE%B1%CF%83%CE%B2%CE%BF%CF%8D%CF%81%CE%B3%CE%BF"
   Κατηγορία: Πόλεις της Γαλλίας

      Προσωπικά εργαλεία

     * Νέα χαρακτηριστικά
     * Δημιουργία Λογαριασμού/Είσοδος

      Περιοχές ονομάτων

     * Άρθρο
     * Συζήτηση

      Παραλλαγές

      Εμφανίσεις

     * Ανάγνωση
     * Επεξεργασία
     * Προβολή ιστορικού

      Ενέργειες

      Αναζήτηση

   _____________________ Αναζήτηση

      Πλοήγηση

     * Κύρια πύλη
     * Κατάλογος άρθρων
     * Αξιόλογα άρθρα
     * Τρέχοντα γεγονότα
     * Τυχαία σελίδα

      Συμμετοχή

     * Πύλη Κοινότητας
     * Αγορά
     * Πρόσφατες αλλαγές
     * Βοήθεια
     * Επικοινωνία
     * Δωρεές

      Εκτύπωση/εξαγωγή

     * Δημιουργία βιβλίου
     * Κατέβασμα ως PDF
     * Έκδοση εκτύπωσης

      Εργαλειοθήκη

     * Συνδέσεις προς εδώ
     * Σχετικές αλλαγές
     * Ειδικές σελίδες
     * Σταθερός σύνδεσμος
     * Παραπομπή

      Άλλες γλώσσες

     * Afrikaans
     * Alemannisch
     * Ænglisc
     * العربية
     * Azərbaycanca
     * Boarisch
     * Беларуская
     * Български
     * Brezhoneg
     * Bosanski
     * Català
     * Cebuano
     * Corsu
     * Česky
     * Чӑвашла
     * Cymraeg
     * Dansk
     * Deutsch
     * English
     * Esperanto
     * Español
     * Eesti
     * Euskara
     * Estremeñu
     * فارسی
     * Suomi
     * Français
     * Arpetan
     * Frysk
     * Galego
     * עברית
     * हिन्दी
     * Hrvatski
     * Kreyòl ayisyen
     * Magyar
     * Bahasa Indonesia
     * Ido
     * Íslenska
     * Italiano
     * 日本語
     * ქართული
     * Kalaallisut
     * 한국어
     * Kurdî
     * Kernewek
     * Latina
     * Ladino
     * Lëtzebuergesch
     * Lietuvių
     * Latviešu
     * Македонски
     * मराठी
     * Bahasa Melayu
     * Malti
     * Nāhuatl
     * Plattdüütsch
     * Nederlands
     * ‪Norsk (nynorsk)‬
     * ‪Norsk (bokmål)‬
     * Occitan
     * Иронау
     * Polski
     * پنجابی
     * Português
     * Runa Simi
     * Română
     * Armãneashce
     * Русский
     * Sicilianu
     * Srpskohrvatski / Српскохрватски
     * Simple English
     * Slovenčina
     * Slovenščina
     * Shqip
     * Српски / Srpski
     * Seeltersk
     * Svenska
     * Kiswahili
     * Tagalog
     * Türkçe
     * ئۇيغۇرچە / Uyghurche‎
     * Українська
     * Vèneto
     * Tiếng Việt
     * Volapük
     * Winaray
     * ייִדיש
     * 中文
     * 粵語

     * Τελευταία τροποποίηση 06:53, 8 Νοεμβρίου
       2010.
     * Όλα τα κείμενα είναι διαθέσιμα υπό την
       Creative Commons Attribution/Share-Alike License· μπορεί να
       ισχύουν και πρόσθετοι όροι. Δείτε τους
       Όρους Χρήσης για λεπτομέρειες.

     * Πολιτική προσωπικών δεδομένων
     * Για τη Βικιπαίδεια
     * Αποποίηση ευθυνών

     * Powered by MediaWiki
     * Wikimedia Foundation
